Romantik komedilerin devri , görünen o ki insanlık tarihi devam ettiği sürece bizlerle birlikte adımlamaya devam edecek .
Hem edebiyat , hem sinema , hem de müzik tarihi boyunca insanoğlunun en kıymetli gördüğü duygusu “sevgi” ise bu türün temel besin kaynağı oldu .
Keza bu duygudan mahrum kalmış ya da tercihini yaşamı boyunca bu yönde kullanmış kişiler için sorunsuz bir kaynak söz konusu .
Bu hafta vizyonda bizleri bekleyen Eski Sevgili filmi ise bu anlayışa işin gereğince sahip ama bir yandan da samimi . 
Daha önce Çılgın Kamp , Adam Mısın !  ve Müthiş Bir Film gibi projelerde yönetmen koltuğuna oturmuş olan Emir Khalilzadeh , bu haftanın romantik komedisi Eski Sevgili ile geri dönüş yapıyor .
Daha önce Yeşilçam’ın emektar isimlerine filmlerinde yer vermiş olan isim bu kez iki tanınan oyuncuyu kadronun başına getiriyor .
TV ekranlarından aşina olduğumuz Bade İşcil ve hem televizyon hem de beyazperdenin bilinen aktörlerinden biri olan Tolgahan Sayışman iki eski aşığı canlandırıyor .
Filmimizin konusu ise son dönemin bilinen iki ayrı formülünü tek bir potada eritmiş , bıkkınlık veren klişeri bir nebze de olsun aşmayı başarmış . 
Gelelim Eski Sevgili’nin hikayesine .
Uzun yıllar boyu birlikte olan , aslında birbirlerini çok sevseler , hatta aşık olduklarını kabullenseler de her an ayrılıp barışmaktan kendini alamayan Barış ve Feride .
Yeri geldiğinde haklı , yeri geldiğinde alakasız ve saçma sebeplerle ayrılan ikili son görüşmelerinde 63. bitirişe imza atar .
Aradan zaman geçer , göz görmese bile gönül unutmaz .
Unutmaz çünkü iki aşığın hisleri çok daha farklıdır .
Nitekim hiç akla gelmeyecek bir kaosun ortasında Feride ve Barış karşı karşıya gelir .
Ne oluyor , ne yapmalı , sonuç ne olacak derken eski çift kendilerini hiç beklemedikleri bir koşuşturmacanın ortasında , yan yana bulur .
Tabii bastırılan duygular yavaş yavaş ortaya çıkmaya başlar . 
Sembolik olarak 14 Şubat Sevgililer Günü’nde bir araya gelen Barış ( Tolgahan Sayışman ) ve Feride ( Bade İşcil ) ’in hikayesi az önce de bahsettiğim gibi az çok bilindik .
Bir şekilde tekrar yüz yüze gelen aşıklar ya da sevdiği kadın veya erkek için tehlike dolu bir yolculuğa çıkmak .
Eski Sevgili bir şekilde bu iki bilindikliği üst üste koymuş , yan rollerdeki isimlerin de desteği sayesinde sürükleyici hale gelmiş .
Başroller ise maalesef ki isteneni veremiyor , hikayenin sunduğu basit ama sevimli anlayışa uyum sağlayamıyor .
Bunun bir başka nedeni ise filmin romantizm ve komedi arasındaki dengeyi sağlayamayışı . 
Az çok güldürmeyi başarırken duygusal bir okyanusa açılan sahneler hem yapay , hem de sıkıcı geliyor .
Daha doğrusu komedi ve romantizm aşaması tatmine doğru yaklaşıyor ancak dramatik unsurlar araya sokuşturulunca keyifler kaçıyor . 
Eski Sevgili filmi kısacası sevdiğiniz kişi ile gidip , eğlenerek salondan çıkabileceğiniz bir yapım .
Sonrası da “tekrar merhaba gerçek hayat” . burcinaygun@gmail.com
