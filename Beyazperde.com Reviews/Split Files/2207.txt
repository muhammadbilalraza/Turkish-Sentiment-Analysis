Yazı ,   fragmanda ipucu verilen ve tahmin edilebilecek bir sürprizi içeriyor .
Yuvaya / aileye , dışarıdan , biri ya da birileri tarafından yöneltilen tehdit , sinema için sonsuz bir kaynaktır .
Tehdidi yöneltenlerin tamamına yakını ise , kafaları ' şeytanlığa ' çalışan ağır ruh hastalarıdır .
Genellikle , ailenin baş koruyucusu baba ile geçmişten gelen bir hesapları olsa da ( " Cape Fear " ) , babanın bir kaçamağı sonucu ölümüne saldırıya da geçebilirler ( Öldüren Cazibe - Fatal Attraction ) .
Bazen de , burjuvazinin güvenli alanlarına / evlerine , korkunç oyunları için , ' eğlenmek ' için sinsice girerler ( Ölümcül Oyunlar - Funny Games ) . 
Nasıl ve ne şekilde olursa olsun aile direnmeye çalışır .
Belki aile içinde çatlaklar oluşur ama finalde ya bu musibetten kesin şekilde kurtulurlar ya da seyrek de görülse , dışarıdan bela olanlar aileden kurtulur !
Ancak , çok az örnekte , yuvaya dışarıdan sızan kişi , Pandora'nın merakına yenik düşüp kutuyu ( toprak kavanozu ) açması gibi , kadına sırlarla dolu bir ' hediye ' verir .
Bu ' hediye ' , o güne dek iyi tanıdığını zannettiği adamın yani kocasının , derinlerde bir yerlerde aslında hiç de bildiği gibi olmadığına dair ipuçlarını içermektedir .
Psikolojik gerilim , bir çizgide başlayıp yürürken , bambaşka bir yöne doğru hareket etmeye başlar .
Çünkü , bir gün mutlaka ortaya çıkma gibi kötü bir huya sahip gerçeklerden ve geçmişten kimse kaçamayacaktır . 
Tesadüf bu ya , yakın geçmişte seyrettiğim , 2011 yapımı , Peter Payer'in yönettiği Avusturya filmi " Günün Sonunda " da ( Am Ende des Tages ) , yükselen bir politikacının hamile eşiyle çıktığı gezi sırasında yolda karşılaştığı eski arkadaşı , onları rahatsız etmeye başlayıp gerçeğin üzerini kazıyordu .
Hikaye , kadının aslında nasıl bir zorbayla evlendiğini öğrenmesiyle yön değiştiriyordu .
" Geçmişten Gelen "
( The Gift ) , detaylar farklı olsa da , buna çok yakın bir film . 
Anımsatalım , iki kısa çalışmasından sonra , yazıp yönettiği ve oynadığı bu ilk uzun metrajlı filmini , iddialı bir şekilde , psikolojik gerilim türünde veren , çoğunluğun " Animal Kingdom " daki rolüyle tanıdığı Joel Edgerton'ın , ilhamını aldığı yönetmenler arasında Michael Haneke de var .
Zaten filmi de , giderek ağırlaşan ve dramatikleşen yapısı itibariyle , Haneke'nin dünyasına yakın duruyor .
Ancak onun filmleriyle kıyas kabul etmeyecek numaraları deniyor . 
Chicago'dan California'ya taşınan Simon ( Jason Bateman ) ve Robyn ( Rebecca Hall ) çiftinin modern müstakil evlerini , hediyelerle sık sık ziyaret etmeye başlayan Gordo ( Edgerton ) , sistem içinde değersiz olsa da , değerli bir taktikçi .
Liseden tanıdığı Simon'a sürprizler hazırlayıp sinirlerini bozsa da , asıl etkisini Robyn üzerinde kuruyor .
Ona hediye kutusunu açtırarak ; yani onu kötülük içeren gerçekleri araştırmaya yönlendirerek ! 
Hikayeyi , daha önce başarısız bir hamilelik geçirmiş ve şimdi çocuk özlemi çeken Robyn'nin karakteri üzerinden takip ederek , hem hırslarını gizleyen kocasının sırlarının izini onunla birlikte sürüyor , hem de sanrılarına , kabuslarına , şoklarına maruz kalıyoruz .
Edgerton , film boyunca şüpheleri besleyerek , çiftin ve seyircinin önyargılarını teste tabi tutuyor .
Yalanların güvensizliğe , güvensizliğin psikolojik yıkıma yol açmasından Gordo'nun alabileceğini sandığımız keyfe , bizleri de ortak ediyor . 
Ancak Edgerton , on yıldır korku sinemasına yatırım yapan Blumhouse Productions'ın yapımcıları arasında olduğu ve ABD'de çektiği filminde , öykünün sürprizleri yetmemiş de , ticari kaygıları gözetmiş gibi .
Trüklere başvurmadığı , mesela seyirciyi sıçratmaya yönelik şokları kullanmadığı , belki daha kıvrımsız fakat karakterleri daha fazla didiklediği bir hikaye de olabilirmiş .
Tanıdık gelmesine rağmen film boyunca seyirci ilgisinin zayıflaması pek mümkün değil .
Ancak " Geçmişten Gelen " , süresi kadar !
Yani , bittikten sonra ' devam etmiyor ' .
Oysa , 1997'de bir kış günü seyrettiğim " Ölümcül Oyunlar " , hala ürperdiğim ve üzerinde düşündüğüm bir film mesela .
