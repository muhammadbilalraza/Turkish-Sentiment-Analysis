Queen , rock tarihinde o kadar güçlü , Freddy Mercury o kadar değerli bir sanatçı ve şarkıcı ki , bu enerjinin kopyası bile Bohemian Rhapsody gibi tipik ve müzik biyografilerinin klişeleri ile dolu bir filmi organik bir biçimde yer yer etkileyici kılabiliyor .
Küçük anlara ve detaylara odaklandığımızda işe yarayan , amacına ulaşan noktalar var .
Fakat bir iki geri adım atıp bütün yapıya bakıldığında daha önce bu tür filmlerde bin defa gördüğümüz hikaye yapısı ve formül , Queen ve Mercury’nin efsanesini fos kılıyor . 
Filmin bariz kozu Rami Malek’in Mercury’i canlandırırken geçirdiği metamorfoz .
Malek’e verilen rol kolay değildi .
Mercury’nin halka açık olan kişiliği canlı , enerjik ve muazzam sesini karizması ile kullanan biri olarak gösteriyordu .
Fakat diğer yandan kişisel tarafı melankolik ve içine kapalı , kırılgan bir ruh olanak biliniyordu .
Bu iki ayrı modu aynı karakter içinde inandırıcı bir biçimde kurabilmek için , bir aktörün beynini resmen ikiye bölmesi lazım ki , Malek muazzam bir biçimde oturuyor role .  Bunun ötesinde Malek , Mercury’nin seyircisi ile kişisel bir bağ kurabilmek için gösterdiği neredeyse doğaüstü hırsını , ruhunun derinliğindeki ölümsüz sanatçı kişiliğini de yakalıyor .
Ama ne yazık ki etrafını saran film bu performansın enerjisi ile yarışamıyor .
Rock tarihini değiştiren efsanevi Bohemian Rhapsody şarkısının overdubları ( bir kanal kayıt yöntemi . her kanala ayrı ayrı çalınıp , daha sonra bu kaydın mikslenmesi ) Queen’in diğer elemanları tarafından kaydedilirken Malek’in Mercury’si bağırıyor ‘Daha çok tutku !
Daha çok his ! ’ diye .
Sanki bu sözler hikayenin içindeki karakterlere değil de , Malek tarafından filmin kendisine gidiyor . 
Queen’in herhangi bir rock formülüne sıkışmaktan kaçındığı yaratıcı ruhu , bazı ilginç anlar yakalıyor , özellikle grubun hayranları için .
Bohemian Rhapsody şarkısındaki minik bir sürü elementin nasıl bu beş dakikalık rock canavarına dönüştüğünü gösteren montaj mesela .
Grubun seyirciyle ruhsal bir bağ kurmak için giriştikleri yaratıcılık , We Will Rock You’nun nasıl oluştuğunu da gösteriyor .
Yine de bu tür sahnelerin bazıları hayranlara biraz fazla tenezzül ediyor .
Mesela bir sahnede basçı John Deacon ( Joseph Mazello ) yeni bir bassline üzerinde çalışıyor . Queen’in bassline’ı en ünlü olan şarkısını bu anda tahmin etmemek zor .
Bu yüzden bazı sahneler fanlarla ‘Bak , bak ne çalacak ! ’ diye dalga geçiyor resmen . 
2007’nin değeri hala anlaşılmayan müzik biyografisi parodisi Walk Hard , bu tarz filmlerin klişe hikaye yapısını muazzam bir biçimde tiye almasından sonra Bohemian Rhapsody’nin bu yapıyı ciddi bir biçimde adımı adımına takip etmesi ister istemez güldürüyor biraz .
Her anı gelmeden önce tahmin edilebilen yapı beklediğimiz biçimde sunuluyor : Mercury’nin yeteneğine kimse inanmaz , grup kurulur , albüm çıkarır , tura giderken popülerliği yükselik montajı yapılır ( Bu sefer bir değil , iki tane ‘Bak kaç tane şehre gitmişler , çalmışlar’ montajı var ) , megastarlık , bu megastarlığın getirdiği partiler , uyuşturucular , ‘Ne yapacağım , arkadaşım kalmadı , kimse beni sevmiyor’ modları , ve sonunda muazzam bir geri geliş ile mutlu son . 
Bu muazzam geri geliş tabi ki Queen’in yıllar boyunca ayrıldıktan sonra 1985’in Live Aıd konserinde verdiği unutulmaz performans .
Film , bu yirmi dakikalık performansı neredeyse baştan sona yeniden yaratarak seyircinin ilgisi ile kumar oynuyor .
Bir yandan seyirci , niye evde Youtube’da gerçeğini izleyebileceği bir performansı sinemada aktörlerle izlediğini sorabilir tabi .
Fakat bence bu kumar işe yarıyor , en azından Queen hayranları için , çünkü zamanın kameralarının yakalayamadığı detayları , stadyumun büyüklüğünü , seyircinin coşkusunu , vs. . yakalayarak alternatif bir yaklaşım sunuyor konu bu performans olduğunda . 
Senaryonun Mercury’nin gay kişiliğini biraz arka plana atıp Mary Austin ( Lucy Boynton ) ile ilişkisine odaklanması , LGBTIQ kitlesini hayal kırıklığına uğratabilir .
Bazı oyuncu seçimleri ise çok bariz .
Mesela Mike Myers’in canlandırdığı yapımcının hiç bir gencin arabasında Bohemian Rhapsody’i koyup headbang etmeyeceğini söylemesi .
Myers’in en ünlü anlarından biri tabi ki Wayne’s World’de arabada Bohemian Rhapsody’e headbang yapması .
Myers’ın sırf bu bariz ironi için bu role seçildiği o kadar ortada ki . Queen hayranı olmayanlara fazla seslenmiyor Bohemian Rhapsody .
Hayranlar için de hemen hemen yeteri kadar ilginç anlar var , ama bir şaheser beklenmemesi lazım .
