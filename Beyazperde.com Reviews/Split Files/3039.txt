Hamam ile 90'larda Türk Sineması'nı canlandıran filmlerden birisini yapmıştı Ferzan Özpetek .
Oldukça etkilenmiştim bu filmden .
Hatta bu film yüzünde İstanbul’a taşınan İtalyanlar olduğunu bilirim .
Onu takip eden Harem Suare ? de de bu canlılığı korudu .
Kaleydoskopik bir hali vardı her iki filmin de .
Değişik bakışlardan değişik anlatımlara ulaşılabilinen filmler .
İtalya ile Türkiye , eski ile yeni arasında duran filmlerinde ulusal sinemanın dışından bir esinti getirivermişti .
Sonra İtalya sularına sığındı Özpetek ve buralarda daha saf Akdenizli / İtalyan / Avrupalı denilebilecek filmler yapmaya başladı .
Her ne kadar Harem Suare'den sonra gelen filmlerde aynı zengin anlatımı bulamasak da , bu sefer iki cinsiyet arasında olmanın ve varoluşçu mesafelerin izini sürmeye başladı Özpetek .
Hali ile filmlerine İtalyan kimliği kök salarken , Türk kimliği - Türk yemekleri , oyuncuları ya da müzikleri olarak - motifsel bir seviyeye iniverdi .
Cahil Periler bu yeni anlayıştaki filmlerine çok hoş bir örnek oluştursa da , yönetmen olarak Türkiye malzemesinden uzaklaştıkça , kanımca Özpetek’in filmleri donuklaştı .
Evet İtalya'da yaşıyor , oraya ait bu zamanın hikayelerini anlatıyor , belki hem burada hem orada çok popüler , ama ilk iki filminin kesiciliğini , yakıcılığını ve Türk Sineması için o eski öncülüğünü göremiyoruz artık .
Bir Ömür Yetmez bu önsözümün dışına çıkmıyor .
Tartışmasız bir şekilde film kendisini izlettirse bile .
Özpetek kesinlikle kurduğu mizansenler ile izleyiciyi yakalayan bir yönetmen .
Filmin melodramatik yönü diğer filmlerinde olduğu gibi çok güçlü ( her ne kadar sahnelerdeki diyaloglar arasındaki duraksamalar bir süreden sonra fazla gelmeye başlasa da . ) .
Senaryo kendi içinde bir sürükleyiciliğe sahip olmasa da filmin duygusal bir akıcılığı var .
Üstelik çoğunluğu muhafazakar ve katolik olan İtalya'da , popüler bir filmin merkezine eşcinsel bir aşkı yerleştiriyor .
Anlatmak istediğini hala birçok katmana bölmekte başarılı .
Bir arkadaş grubunun trajik bir olaya karşı verdiği birbirinden farklı tepkiler , varolmanın güçlüğü karşısında arkadaşlığın güvenli kolları , ihanetin ve dağılmakta olan bir evliliğin değişik yüzleri gibi boyutları var filmin .
Kendimize ait birşeyler buluyoruz , duygulanıyoruz , bazen gülüyoruz .
İyi bir popüler filmin gerçekleştirmesi gereken tüm koşulları karşılıyor Bir Ömür Yetmez .
Ama gözlemlediğim bir başarının daha başarılı bir halini görme arzusudur mu nedir bilinmez , tatmin edilmeyen beklentiler ile ayrıldım bu filmden .
Dahası gerekliydi .
Özpetek’in bu boyutların ötesinde bir yerlere götürmesi gerekiyordu bizi .
Daha fazla kaybolmalıydık melodramın içinde .
Sıradan ama hali vakti yerinde İtalyanların hayatlarıysa bu , daha fazla tenlerine dokunmalıydık .
Yani daha fazla sıradanlıklarını , belki de ukalalıklarını hissetmeliydik .
Kavga sahnelerinde , ya da aşk sahnelerinde biraz daha tutku olmalıydı .
Karakterlerin olaylara tepkilerini daha fazla hissetmeliydik .
Nedense hiçbir karaktere yakınlaşmamıza izin vermemiş Özpetek .
Aramızda tuhaf görünmez bir duvar var gibi .
Oyunculukları çok durağan ve de donuk .
Belki Özpetek’in bir niyeti vardı bu türden kapalı bir oyunculuk ile .
Belki de kahramanların yaşama bağlanmaktaki çekincelerini göstermek istiyordu .
Niyeti buysa bile sonuca ulaşamamış gibi duruyor .
İyi bir popüler yapım , ama tene işlemiyor .
Hele belki de Türk izleyicisi açısından Hamam ve Harem Suare’nin etkisini hiç hissettirmeyecek bir film .
Filmleri karşılaştırmayı her ne kadar sevmesem de bu sefer edemeden duramadım .
İzlemediyseniz İstanbul Film Festivali’nde bir çiftin ayrılık sürecini anlatan Danimarka yapımı Prag’ı kaçırmayın .
Minimalist ama güçlü oyunculukları ve anlatımı ile yakıcı bir ayrılık melodramı .
