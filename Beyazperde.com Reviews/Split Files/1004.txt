Robert Forster'ın Anısına . 
Saatlerimizi 11 yıl öncesine alalım .
Pay Tv sistemlerinin esamesinin okunmadığı ve ülkemizde yabancı dizi izleme kültürünün cnbc - e ile birlikte farklı bir boyuta taşındığı o günlere .
Öyle ki bugünün televizyon izleme " deneyiminin " öncüsü kabul edilebilecek , Hollywood sosundan eser miktarda nasibini almış bu yapımların , bugün bile kolektif hafızamızda inkar edilmesi imkansız bir etki bıraktıklarını söylemek hiç de yanlış olmaz . 
20'li yıllarında başında X - Files'ı yeniden canlandırmayı başaran Vince Gilligan'ı kısa sürede beyaz camın rock yıldızlarından biri haline getiren Breaking Bad ; hibrit kabul edilebilecek bir sinematografinin , televizyon tarihinin görüp görebileceği en kallavi hikayelerden biriyle evlenmesi sonucu ortaya çıkmış nur topu gibi bir çocuktu .
Gilligan , yaratmış olduğu bu epey kalorili fenomen sebebiyle yükselmişti yükselmesine fakat yeniden zıplaması neredeyse imkansız bir çıtayla da karşı karşıya kalmıştı . 
Biraz da bu sebepledir ki , Battle Creek gibi temiz bir işçilik ürünü ya da Better Call Saul gibi projelerle , çok da haksız sayılmayacak olan beklentinin epey altında kalan - diğer yandan da kendine has kalitesini korumayı başardığı mahsuller ortaya koydu .
Ta ki , çok uzun zamandır fanatiklerinin geri dönüş yolunu bekledikleri yeni Breaking Bad projesi ufukta beklenene kadar . 
Hayranları her ne kadar uzunca bir süredir yollarını gözlemiş olsa da El Camino : Bir Breaking Bad Filmi , çok kısa sürede hayatımıza karıştı .
Henüz üç ay önce duyuruları yapılmış bir yapımın , testosteron yüklü bir kamyon gibi son sürat üzerimize doğru yaklaşmasını pek çoğumuz beklemiyordu .
Fakat yine Gilligan'ın başı çektiği ekip , muhtemelen aşırı beklentinin altında ezilmemek ( ki söz konusu beklenti böyle bir ihtimali zaten imkansız kılıyor . En az hasarla kurtulmak diyelim biz ona ) için , projeyi çok hızlı bir biçimde meraklılarının tabağına servis etmeyi uygun gördüler .
Bu şekilde tepki , etkinin hızına erişene kadar biraz daha zaman geçecekti . 
Bir önceki jenerasyonun geleneklerine ve matematiğine göre yaratılmış olan bir serinin , yeni nesil pay tv sistemlerinde kendisine karşılık bulma öyküsü de bu şekilde başlamış oldu .
Fakat izleyicilerin öncelikleri söz konusu olduğunda çok değişik tepkiler alması muhtemel bir yapım var karşımızda .
Fakat El Camino : Bir Breaking Bad Filmi , her şeyden önce dizi ile arasında derin duygusal bağ taşıyan izleyicileri hedef alan bir yapım .  Bu noktada kendi kişisel Breaking Bad hikayemi de , yazının bu noktasına hızlıca dikmek isterim .
Diziyle olan bireysel yolculuğum 2009 yılında başlamış ve son sezonun yayınlanmasının hemen arifesinde sonlanmıştı .
Yinelemekte sakınca görmüyorum : beyaz camın gelmiş geçmiş en iyi yapımlarından birini - ki bence en iyisini , izlemeyi bırakma sebebim , onu tüketerek yok etme kaygımdan kaynaklanıyordu .
2013 yılı civarında uygulamaya koyduğum , hızlı giden bir otobüsten atlamaya eş değer gördüğüm bu kararımı ise geçtiğimiz aylarda sonlandırdım .
Evet !
Sonuç tahmin ettiğim gibiydi ve kesinlikle hızlı bir tüketime kurban gitmemeliydi .
Aradan geçen 6 yılın ardından , spoilerların tamamını yalayıp yuttuğum halde , keskin bir saygı duruşu eşliğinde izlediğim final kısmının ardından , gelebilecek herhangi bir devam halkasına belleğimde yer olmadığını kendi kendime itiraf etmiştim . 
Dolayısıyla El Camino için beklentilerimi minimumda tutmuş olmam çok normaldi .
Ne gereğinden fazla yüklenen anlamcıklara semirmiş bir beklenti , ne de " ahh ne gerek vardı şimdi böyle bir şeye " sorusunu sorma hakkı .
Filmin yapımcılık yükünün de bir kısmını sırtlanmış olan Aaron Paul'ün kişisel heyecanını paylaşmak için hiç bir neden göremiyordum ve Jesse'in yolculuğunun devamının bana vadedeceklerinin fazlasıyla kısır olduğuna inanıyordum .
Fakat .
Muhtemelen çoğunluğun düşünceleri ve beklentileriyle örtüşmeyen , tamamen kişisel parametrelerimi kıstas aldığım seyir pusulam , bana bambaşka bir yönü gösterdi !
Evet !
Sıkı durun !
Karşınızda Jesse'in yola devam edebileceği milyonlarca ihtimal içerisinde en parlak olanı duruyor !
Fanatikler her ne kadar sürpriz bir Walter White hamlesi bekleseler de Gilligan , Jesse'in kalibresine en uygun hikayeyi anlatmayı uygun görmüş ve yine çoğunluğun düşüncesinin aksine , gerçekten de dizinin ruhuna sadık kalarak bu cilalama işlemini gerçekleştirmiş . 
El Camino , diziyle biraz bile olsun haşır neşir olmuş izleyici için , şu an yazıya alamayacağım kadar fazla detay barındırıyor .
Bu detayların hepsinin , kolektif hafızaları tazeleyecek birer ruh çağırma ayini niteliği taşıdığını söylemem yersiz .
Zaten El Camino'yu en güzel özetleyecek hissiyat , yıllardır görmediğiniz sıkı bir dostunuzla bir mekanda oturup , kahveyle zenginleştirilmiş bir sohbet etmeye benziyor .
Bu sebeple duygusal anlamda göklere çıkarılması da yerin dibine sokulması da gayet muhtemel .
Fakat yine de yapıma gereğinden fazla anlam yüklenmiş olması gibi bir tehlike söz konusu .
Dolayısıyla yeni bir Breaking Bad bekleyenlerin , hayal kırıklığını peşin peşin davet etmeleri de gayet muhtemel . 
Yukarıdaki sebepten kelli , kendi niteliklerinden bağımsız bir biçimde , izleyicilerin kişisel beklentileriyle de değerlendirilecek - ve değerlendirilmesi çok da garip olmayan bir yapım duruyor karşımızda .
Fakat nasıl ki seneler sonra karşılaştığınız dostunuza " neden boyun uzadı ? " , " kilo almışsın " , " saçların dökülmüş " gibi sorularında kendinden menkul cevapları varsa , El Camino'nun da Netflix pazarına dolanacağı benzer veya daha üstün olduğuna kendimize inandırabileceğimiz binlerce varyasyon var .
Fakat yine de filme " kısa yoldan para kırmak için yapılmış Breaking Bad jelatinli bir öykü " gözüyle bakabilmeyi hiç de adaletli bulmuyorum .
Tersine , izleyicinin " gerçekleşmesi çok da mümkün olmayan " bir kısım beklentilerine cevap vermediği halde , dizinin ruhunu yeniden ekrana taşımak adına tüm fırsatları kullanan ve standart altı bir spin off olarak tanımlanmak adına kritik kaygılar taşıdığını her karesinde hissettiren bir yapım duruyor karşımızda . 
Nihayetinde eski dostunuzla eski günlerden bahsederken , geçmiş her daim dilinize tatlı gelir .
Geçmiş daha masumdur , artık ulaşılmaz bir noktadadır .
Çoğu zaman da - tam da bu sebeplerle daha değerlidir .
İşte El Camino'nun nihai amacı da aslında bu !
Breaking Bad'in ne kadar muhteşem bir yapım olduğunu bizlere bir kere daha hatırlatmak .
