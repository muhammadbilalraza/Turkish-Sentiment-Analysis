CART yarışlarında başarılı bir sezon geçiren çaylak sürücü Jimmy Bly ( Kip Pardue ) , menejeri ve abisi olan DeMille Bly ( Robert Sean Leonard ) ile antrenörü Carl Henry ( Burt Reynolds ) ' ın üzerinde kurduğu " devamlı kazanmalısın " baskısına daha fazla dayanamayarak başarısız sonuçlar almaya başlar .
Carl Henry , ona akıl hocalığı yapması için eski yarışçı ve dostu Joe Tanto ( Sylvester Stallone ) ' yu ekibine dahil eder .
Sezonun bitmesine yarışlar kala rakip sürücü Alman Beau Brandenburg ( Til Schweiger ) ve ekibine karşı mücadele başlar .
Yönetmen Renny Harlin yeni filmi Driven ( Yarışçı ) ' nın giriş bölümüyle fazla vakit kaybetmeden bizleri yaklaşık 7-8 dakika içinde hikayenin yukarıda özetlediğim bölümüne kadar getiriyor .
Die Hard 2 ( Zor Ölüm 2 , 1990 ) , Cliffhanger ( Dağcı , 1993 ) , The Long Kiss Goodnight ( Iyi Geceler Öpücüğü , 1996 ) ve en son Deep Blue Sea ( Mavi Korku , 19 ) ile zamanlama - kurgu duygusunun gelişmiş olduğunu gösteren Harlin'in bu filmde ciddi şekilde zorlandığını her kareden anlıyorsunuz .
Harlin'in en büyük eksiği olarak göze çarpan " karakterlerini derinlemesine işleyememesi " bu filmde doruk noktasına ulaşıyor .
Pardue - Schweiger ve ikisininde sevdiği kız olan Sophia Simone ( model ve çeşitli senkronize yüzme yarışmalarından şampiyonluklarla ayrılmış Estella Warren ) arasındaki ilşki , Stallone ve filmde niye yer aldığı tam olarak belli olmayan kadın gazeteci Luc Jones ( Stacy Edwards ) , Stallone ve eski karısı Cathy Moreno ( Gina Gershon ) ve en önemlisi antrenör Reynolds ile arasında yaşanmış olanlar .
Tüm bu konulara şöyle bir değinilip geçiliyor , karakterlerin özüne inilmiyor .
Tüm bu sahnelerde yönetmen diyaloglardan , oyuncu yönetimine kadar ciddi şekilde başarısızlığa uğruyor .
Bir macera / aksiyon filminden bu açıdan asla ve asla büyük beklentilerim olmamasına rağmen Harlin'in temel sorunu hikayeyi bir süre sonra artık baş edemediği kadar çok karakter ve yan hikaye ile doldurmuş olması .
Aşklar , düşmanlıklar , eski eşler , eski sevgililer yaratarak tüm karakterleri birbiriyle ilintili hale getirmeye çalışıyor ve bu izleyiciyi boğuyor .
Bu boğma ve diğer aksaklıklar , bir macera / aksiyon filminin düşük " kabul edilebilir senaryo " standartlarına göre bile çok fazla .
1990 yapımı Days Of Thunder ( Yıldırım Günleri ) veya Bobby Deerfield ( 1977 ) gibi filmlerin başardığını başaramıyor film .
Yarış ana temasının çevresindeki olay örgüsü bu kadar zorlama olmadan , daha doğal bir akış içinde anlatılmalıydı .
Renny Harlin gerçekten zevkle çektiği yarış sahnelerinde ise yer yer adeta kendisini aşıyor .
Yarışları zaman zaman sürücülerin gözünden veya arabaların dikiz aynalarından vermesi ve tüm bunları insanın kanını kaynatan o motor sesiyle ve çok başarılı film müzikleriyle kaynaştırması başarılı bir sonuç vermiş .
Filme oyuncu , senaryo yazarı ve yapımcı olarak katkısı bulunan Sylvester Stallone bu filmle yine son dönemlerde hep yaşadığı sorunu yaşıyor .
Rol aldığı Demolition Man ( 1993 ) , Assassins ( 1995 ) veya Daylight ( Günışığı , 1996 ) gibi filmleri genel anlamda kötü değil .
Sorunları , izlendikten 10 dakika sonra artık hatırlanmamaları .
Stallone yavaş bir şekilde sağ şeritten seyrine devam etmiyor ama vites büyütüp sol şeritten de basıp gidemiyor .
Sanırım kariyeri artık sona ermek üzere .
Kip Pardue bundan sonra popüler 1-2 filmde oynamayı başarırsa Remember The Titans ( Unutulmaz Titanlar , 20 ) ile ciddi şekilde başladığı kariyerinde yüksek noktalara ulaşabilir .
Der Bewegte Man ( 1994 ) ' da oynadığı günden beri Almanya'nın en önemli oyuncusu olarak kabul edilen Til Schweiger'ın bu ilk büyük bütçeli Hollywood yapımı ona kesinlikle bazı yeni olanakların sunulmasına sebep olacaktır .
Film tüm yapısıyla geçen sezonlarda gösterilen Oliver Stone imzalı Any Given Sunday ( Kazanma Hırsı , 19 ) ' na çok benziyor .
Bu filmi zevkle izlemiş olanlar , hızlı arabalar ve yarışlardan hoşlananlar , iyi bir senaryodan çok filmde güzel kadınların ve özel efektlerin ( ki çok da başarılı değil film sırasında bizlere sunulanlar ) görünmesini tercih edenler Yarışçı'dan hoşlanacaktır .
Diğerleri için ise bu filmi izlemek önemlice bir vakit kaybı anlamına gelecektir ve yinede izlemeleri durumunda filme karşı benim beslediğim " olmasa da olur " duyguları besleyeceklerdir .
Not : 23 / 08 tarihinde filmi gelip bizimle birlikte gösterime girmeden önce izleyen Beyazperde dostlarına ve organizasyonda emeği geçen herkese sonsuz teşekkürler .
Filmle ilgili diğer eleştiriler için yazar isimlerine tıklayın : Deniz Kutlukan Murat Mıhçıoğlu
