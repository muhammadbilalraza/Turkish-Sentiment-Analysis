Bu yıl İstanbul Film Festivali’nde izlediğimiz Devil’s Knot / Şeytan Düğümü’nün hemen  sonrasında Kayıp Çocuk ile karşımıza çıkan Atom Egoyan gerilim depoladığı iki filmiyle pek de başarılı bulunmadı açıkçası .
The Captive / Kayıp Çocuk kayıp bir çocuk üzerinden pedofiliye göz atmaya çalışır gibi ama konuya fazla yenilik getirmeyen bir bakış açısıyla bakması filmi pek bir yerlere taşımıyor .
Cannes’da Altın Palmiye için yarışan suçlu ve kurban ilişkisi anlamındaki çağrışımlar nedeniyle Michael filmi aklıma erişse de Kayıp Çocuk’un daha farklı bir yanı , farklı bir bakış açısı var .
Baba faktörünün ( ki küçük kızı onun yanındayken kaçırılıyor ) sürekli sorgu haznesinde olmasının yanı sıra Cass Lane’i kaçıran Mika’nın kız büyüdüğü için ona olan ilgisinin yitimi galiba asıl filmin dikkat çekici yanı .
Burada da Vincent Garenq’in filmi Yargısız geliyor akıllara .
Farklı bir kurban seçen film The Captive’deki masum baba figürüne etki ediyor sanki .
Filmde aile , kızı kaçıran Mika ve Cass o kadar iç içe bir durum sergiliyor ki izlerken olayların bu kadar çözümsüz kalmasına içerliyorsunuz .
Çünkü Fargovari bir kasabada kara fazlaca bulanmış bir ortamda geçen filmde olayların çözümsüz kalması hikayenin gerilimini arttırmaktan çok bir süre sonra dibe çökmesine neden oluyor .
Bir yandan kendisi de çocukluğunda kaçırılmış memur Nicole Dunlop’un hikayesi sararken bir yandan da Cass Lane’in diğer çocukları bu ağa çekmek için aracı olduğu bir durum akıyor filmde .
Bir yandan Mika’nın Cass’in annesiyle oynadığı akıl oyunları filme farklı bir psikolojik boyut katmıyor değil ama hikayede tatmin edici olmayan bir şey var .
O da olayların çözümü noktasında yaşanıyor .
Baba Mathew ile memur Jeffrey arasında yaşanan gereksiz gerilimin filmi işgal etmesinin bir anlamı yokken , filmin bir yerlerinde ikilinin geriliminin sürekli patlaması gerçekten de sıkıcı .
Film bir yandan da babayı kaybolan kızını bulması yönünden herkesten fazla teşvik eder bir halde .
Kızın soğukkanlı tavırları ise ayrı bir konu .
Film bir kayıp bulma hikayesinin içine o kadar fazla hikaye koymuş ki asıl dramın etkisi çıkmadığı gibi diğerlerinin de neredeyse bir katkısı olmuyor hikayeye .
Bence pedofiL karakterin çocuk büyüdükten sonra ilgi yitimine uğraması ve başka çocuklar için Cass’i kullanması daha gerilimli bir hikaye olabilirdi .
Yoksa kızı bulmak için yıllara yayılan ve bir şekilde babayı suçlayan bir bulamama hikayesi gerçekten de beklentileri karşılayacak gibi değil .
Hikayede imzası da olan Egoyan son iki filmiyle biraz inişli bir grafik çiziyor .
Yoksa gerilimi filmlerinde ustaca kullanan yönetmen kendisi .
Özelikle yolunu kaybetmiş karakter Felicia’nın Yolculuğu’nu anlatırken gerilim unsuru bir hayli aktifti filmde .
Bu filmde gerilim unsurunun kimin üzerinden kurulacağının belirlenememiş çatışması var .
Ama yine de bir felaketin insanlara yaşattığı duyguların çeşitliliği açısından görülmesi gereken bir film .
Egoyan karakterin psikolojisi ve gerilimi arasında bağ kurmaya çalışan yönetmenlerden .
Bunu çoğu kez başardığını da söylemek mümkün .
Kayıp Çocuk’a Ryan Reynolds acılı bir baba olarak çok damga vuramasa da filmdeki en kayda değer performans olduğunu söylemek mümkün .
Kayıp Çocuk haftanın önemli filmlerinden . twitter . com / BanuBozdemir
