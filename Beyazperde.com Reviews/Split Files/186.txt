Vampirler , kurt adamlar , hortlaklar , çeşit çeşit iblisler !
Bunların büyük bir kısmı biz Türk korku aşıklarını uzun süre mutlu mesut şekilde oyalamış olsa da ( muazzam klasikleri ayrı tutuyorum ) bizim kültürümüze ait öğelerden uzak oluşu ürkütme gücünü her daim bir nebze de olsa aşağıda tutmuştur .
Dini inançlar ve işin içinde buna ait ölümcül kötülükler girdiğinde ise Türk insanı olarak “gerçek” manada korkuyoruz .
Sebebi mi ?
Çocukluğumuzdan beri anlatılan , kulaktan kulağa yayılan hikayeler , söylenceler , bir başka deyiş ile iddialar hepimizin bilinç altına öyle ya da böyle etki etti .
Bizim değil , arkadaşımızın değil , aile yakının değil ama “çok yakın birilerinin” başından geçen doğa üstü olaylar seneler boyu beynimizin bir köşesinde çöreklendi , durdu .
Bunların büyük kısmı da doğal olarak Şeytan , Cinler ve Karabasanlar üzerinden ilerledi .
Bu durumun öyle ya da böyle farkına varan yerli sinemacılar ise yıllar önce Türk korku sinemasında ibreyi Cinlere çevirdi !
Bu konuda adeta bir üstad haline gelen , en azından öyle görülen Hasan Karacadağ ise birbirinden dikkat çekici projeler ile bu eksiği ziyadesiyle giderdi .
Dabbe ile başlayan , Dabbe 2 ile hafif bir düşüşe geçen seri özellikle de Dabbe : Cin Çarpması adlı yapımla zirveyi zorladı .
Şahsi favorim olan Cin Çarpması’nda ülkemizde denenmemişi “ziyadesiyle” gerçek kılan Karacadağ , genç bir kız ve merkezinde lanetli bir köy ile bambaşka bir seyir zevki sunmuştu .
Bunda oyunculukların ve buluntu film mantığına sahip üslubun da katkısı çok büyük .
Bu hafta itibariyle vizyona giren ve muhtemelen bir kez daha gişede güçlü bir çıkış yakalayacak olan Dabbe 6 filmi de bu geleneği “bir bakıma” sürdürüyor .
Bu kez genç bir kardiolog doktor olan Zeren ( Sema Şimşek ) ve cinler kabilesinin saldırdığı kız kardeşi Ayla ( Nilay Gök ) ’nın serüvenine tanık oluyoruz .
İki kardeşin annesi korkunç bir şekilde hayatını kaybettikten sonra genç kız , ablasının yanına taşınıyor ve fısıltılar , gaipten gelen sesler , çeşitli imgeler sürekli olarak rahatsızlık veriyor .
Şimşek ve Gök oyunculuk babında oldukça başarılı işler çıkartırken , Elçin Atamgüç’ün canlandırdığı Nörolojist ise dikkati sürekli perdede tutuyor .
Dabbe 6filmi açık konuşmak gerekirse tam bir “korku türü yemeği” olarak bizlerin karşısına çıkmış .
Farklı kült yapımlardan alınan esinlenmeler ve hikayeye yedirilişi , bir hayli deneysel olan birbirinden değişik çekim teknikleri  ve özellikle de bazı sahnelerdeki özel efektler izleyiciyi memnun ediyor .
Doğa üstüne inanan bir psikiyatrist olarak seyirci karşısına çıkan Fehmi Karaarslan’ın yer aldığı köy sekansları ise hem oyuncu , hem de atmosfer sayesinde doruk noktası oluyor .
Türk korku sinemasında baştan sona “yeniyi deneyen” bir film olduğu belli olan Dabbe 6 , ufak tefek kusurlarına rağmen keyifle izlenebilecek , şans verilmesi gereken iyi bir Karacadağ korkusu . burcinaygun@gmail.com
