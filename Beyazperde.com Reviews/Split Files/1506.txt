Eğer bir zamanda , bir yerde " Reklamda Dürüstlük Ödülü " veren bir ödül töreni düzenlenirse , John Rambo'yu pazarlayan şirketin masa başına yerleştirilmesi , bütün ödülleri silip süpürmesi lazım .
Filmin fragman müziği : " Bırak ölü vücutlar yere düşsün . "
Poster sloganı : " Kahramanlar ölmez . Silahlarını doldurur . "
Elde bulunan ürünü müşteriye gerizekalı muamelesi yapmadan , abartıya kaçmadan , malzemenin içeriğini olduğu gibi aktaran başka bir reklam kampanyası düşünemiyorum .
Şu senaryo kaç kez başınıza geldi ? : Filmin posterinde " Yılın en korkutucu filmi ! " yazar .
Salona girersiniz , sıkıntıdan koltuğunuzda uyuya kalırsınız .
" Gülmekten çatlayacaksınız ! " yazar , girdiğiniz film aslında gayet ağır , depresif bir aile dramıdır .
Peki ya " Heyecandan kalbiniz duracak ! " lar , " Yaşamınız değişecek ! " ler , bunlara ne demeli ?
Diğer yandan John Rambo , " Ölü vücutlar yere düşecek ! " diyor .
Peki ölü vücütlar yere düşüyor mu ?
Tabi ki düşüyor .
Tam 236 kere yere düşüyor ( Bazıları yere düşmeden havada parçalara ayrılıyor ama bu kadar da tekniğe girmemek lazım ) .
Reklamda doğruluk diye buna denir .
Ayakta alkışlayıp , " Bravo " demekten başka çare yok .
Er Ryan'ı Kurtarmak'ta yeterince savaş sahnesi olmadığından ve Hepsini Vur'da yeterince kurşun dökülmediğinden yakınan adrenalin bağımlıları ile 80'lerin abartı maço aksiyonunu özleyen , filmin posterini nerede görse yumruğunu havaya savurup " Rambo ! " diye bağıran ölümsüz Stallone taraftarları için Rambo 4 yeni yılın en gaza getiren , en çok eğlendiren filmlerinden biri olacaktır .
Diğer yandan kan görmeye dayanamayan , gördüğü her filmde gizli politik mesajlar arayan , söz gelişi analitik ve entellektüel seyircinin , filmi izlemeyi bırakın , bu yazıyı halen neden okuduklarını sorgulamak lazım .
Peki ilk ve orta okulda Stallone'lar ile , Schwarzenneger'ler ile , Van Damme'lar ile büyümüş bir aksiyon sever olup , aynı zamanda söz gelişi analitik ve entellektüel bir film eleştirmeni olarak ben bu iki uçlu değneğin neresinde duruyorum ?
Utanmadan itiraf etmem gerekir ki bu sefer , beynimin adrenalin bağımlısı , Stallone taraftarı yarısı , şüpheci ve eleştirel tarafına ağır bastı .
Çoğu okuyucunun " Bakalım şu sanat filmi hayranı film eleştirmenleri Rambo'yu nasıl yerle bir etmiş ? " tarzı bir beklentiyle eleştirileri tıkladıklarının farkındayım .
O okuyucunun beklentilerini karşılayamadığım için özür diliyorum ve şu yorumda bulunuyorum : John Rambo , yeni yetme 2008 yılının en eğlenceli ve en dinamik yapımı .
İlk Rambo filmi İlk Kan'ın asker olmanın anlamını inceleyen mesajlarını , Rambo : İlk Kan 2 ve Rambo 3'ün abartı çizgi film şiddetiyle birleştiren ve Er Ryan'ı Kurtarmak ve Krallık'ın gerçekçi , gri renk paleti ve sallantılı kamera stiliyle destekleyen , gayet etkileyici , gayet başarılı , gayet eğlenceli bir Rambo var karşımızda .
Stallone , iki repliklik rolü ve önemli bir iç monolog ile Rambo'nun varoluş sebebini basit bir etkiyle ortaya koyuyor ; ormanlar ve asker kampları kocaman patlamalarla havaya uçuyor ve tabii ki " ölü vücutlar yere düşüyor . "
Düşüyor da ne düşüyor .
Hatırladığım kadarıyla filmin Rambo 3 gibi bir şiddet abidesinden bile iki kat ölüm sayısına sahip aksiyon sahnelerinde , hiç bir kötü adam kalbe kurşun , gövdeye bıçak tarzı klasik yöntemlerle ölmüyor .
Her ölümde ya kan ve iç organlardan oluşan bir püreye dönüşme , ya ortadan ikiye ayrılma , ya da üst çenenin alt çeneye güle güle demesi var .
Stallone'un filmin basit ama yeterli hikayesinden çok şiddet sahnelerine önem verdiği ortada .
Bu da kesinlikle yanlış bir yaklaşım değil konu Rambo olunca .
Eğer bir müzikal yazıyorsanız , odağınız şarkılar olmalı .
Bir Rambo filmi yazıyorsanız , gecenizi gündüzünü " Şu kötü adam yanlamasına mı , yoksa düzlemesine mi ikiye ayrılsa ? " gibi sorulara ayırmanız normal karşılanmalı .
Stallone'u , kendisinden bekleneni yaptığı için abartıyor diye suçlamak olmaz .
Kişisel olarak eklemek istediğim başka bir yorum yok , bu yüzden son yorumu beyazperde üyesi " airkartal1985 " e bırakıyorum : " film süper ya hani arabada taramalı ile arkadan sıkıyoya "
Yirmi yıl düşünsem bu kadar iyi özetleyemezdim .
