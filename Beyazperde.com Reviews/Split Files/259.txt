1993 yapımı harika bir komedi filmi olan Bugün Aslında Dündü , aynı günü tekrarlamak ve hataları telafi etmek üzerine kurulu kısa döngülü bir zaman yolculuğu hikayesidir .
Kahramanımız ölür ve aynı günün sabahında yeniden uyanır .
Yarının Sınırında aynı fikri alıp post apokaliptik bir dünyalar savaşı setine taşıyor .
Mimik adı verilen uzaylı organizmalar dünyayı işgal etmiş , nihayet birleşmeyi akıl etmiş dünya kuvvetleri buna karşılık olarak askerleri süper savaşçılara dönüştüren bir zırh sistemi icat etmiş ve savaş neredeyse kazanılmak üzere .
Uzaylı formun işgali altındaki Fransız sahillerine büyük bir çıkarma yapılacak ve savaş sona erecek .
Peki ya bu kez düşman bekliyorsa .
Binbaşı Cage ( Tom Cruise ) aslında bir asker değil ; işgalden önce bir reklam şirketine sahipken savaş çıktığında , bu kez ordunun başarılarını pazarlamaya başlamış .
Biraz ben merkezcil bir tip ve cepheye gitmek konusunda epey sıkıntılı .
Birleşik Dünya Kuvvetleri komutanı ile girdiği ağız dalaşı yüzünden kendini rütbesiz bir er olarak Fransa sahillerinde bulması ve ilk 5 dakikada ölmesi de bu yüzden ancak ölmeden önce bir Alfa Mimik'i öldürmeyi başarıyor ve o da ne !
Kahramanımız savaştan hemen önce kendini yeniden tek parça ve yaşıyor buluyor .
Ölmeden önce tanıştığı " Metal Zırhlı Fahişe " diye anılan ve bir tür savaş lorduna dönüşmüş Rita ( Emily Blunt ) ona hikayenin anahtarı olacak bir şey söylüyor ; " uyandıktan sonra bul beni ! "
Gerisi izlemesi çok zevkli bir aksiyon sarmalı , üstelik çok tanıdık gelmesine rağmen yepyeni bir hikayenin içinde .
Kritik yazarken filmin konusunu anlatmaktan şiddetle kaçınırım ancak bu kez kendimi kaptırdım .
Yarının Sınırında , Matrix serisinden bu yana sinemada izlediğim en heyecanlı şey !
Tom Cruise'a rağmen hem de .
Fragmanı izlediğim andan bu yana endişelendiğim Cage&Rita flörtü de öykünün canına okuyacak şekilde öne geçmiyor .
Oblivion'daki özellikle finali sakatlayan ağdalı aşk oyunları bu kez yok .
Kahramanın öpücüğü klişesi ihmal edilmiyor ancak Yarının Sınırında bizi kan , kemik , çelik ve barut kokusunun birbirine karıştığı bir dünyaya sokmayı başarıyor .
Bunu , finaldeki sekanslar haricinde , militarizmi yüceltmeden yapıyor üstelik .
Askerlik müessesinin içinde zeka olmadığının altını özellikle çiziyor , neredeyse " ordudan uzak durun " demeye getiriyor .
Bu anlamda en yakın hissettirdiği film , harika bir militarizm taşlaması olan Starship Troopers .
Yarının Sınırında'nın başka filmlere benzememek gibi bir derdi yok , özellikle yakınlaştığını bile söyleyebilirim .
Uzaylı düşman formu ve Mecha süitli askerlerin savaşı Matrix'in son filminde ya da Warhammer oyunlarında gördüklerimizi hatırlatıyor .
Yazının başında , Bugün Aslında Dündür'de izlediğimiz " tekrar yaşanan gün " teması zaten filmin çatısını oluşturuyor ancak hikaye ve aksiyon Fransız sahillerindeki katastrofik savaşta sıkışmış değil .
Sürekli olarak artan bir tempo ve tahmin edilemez şekilde ileri giden bir hikayeyi gösteriyor film .
Son yıllarda izlediğimiz en zeki bilim kurgu aksiyonlarından biri ve belki de birincisi .
Hele de J. J. Abrahams'ın Hız trenine dönüşmüş Star Trek'lerini düşününce !
Düşünmesek daha iyi . X - Men'lere ilk filmden bu yana ısınamadım , Godzilla benim için yılın hayalkırıklığıydı ama Yarının Sınırında kesinlikle yılın en iyi blockbuster'ı !
Tek kusuru , filme pek bir şey katmayan 3D uygulamasıydı sanırım .
Aksiyonu çözmüş bir sinemacı olan Doug Liman , zanaatkar bir yönetmen olarak ortaya türün meraklısı olmayanları bile cezbedecek , gerçekten sıkı bir bilim kurgu aksiyonu çıkarmış .
Haftanın en eğlenceli filmi , mutlaka sinemada izleyin ! murattolga@gmail.com
