Balkanlar sineması özellikle 90’lardan sonra ortak bir anlayışla gelişmeye başlamış ve bu coğrafyanın farklı ülkelerinden çıkan filmler ' Balkan Sineması ' adı altında değerlendirilmiştir .
Balkanlar’ın kıyısında Yunan sinemasında son yıllarda farklı yönetmenler öne çıkmışlardır .
Yönetmen Constantine Giannaris de Yunanistan’ın son dönemde yetiştirdiği önemli yönetmenlerden biri .
Her ne kadar Yunanistan’da da Türkiye’ye benzer bir biçimde ulusal sinema geri planda kalmış , Amerikan sinemasının hakimiyeti belirgin bir şekilde öne çıkmış olsa da yine benzer bir biçimde son dönemdeki yapıtlar ulusal sinemayı hareketlendirmiş durumda .
Eve Dönerken adlı film de bu örneklerden biri .
Giannaris , 19 yılında yaşanmış gerçek bir olaydan yola çıkarak kurmaca bir film yaratmış .
Film , kim olduğunu bilmediğimiz bir adamın otobüse binmesi ve daha sonra da otobüsü kaçırarak yedi kişiyi rehin alması ile gelişiyor .
Filmin bel kemiği bu adamın kendisi .
Aklından istediği fidyeyi alıp evine , yani anavatanı Arnavutluk’a dönmek geçmektedir .
Film geliştikçe adamın Elion Senia adında bir Arnavut göçmeni olduğunu anlarız .
Filmde özellikle göçmen psikolojisi öne çıkmış .
Biz de film ilerledikçe tanımadığımız bu adamı geri dönüşlerle tanıyor ve onu bu noktaya getiren olayları izlerken kafamızdaki soruların yanıtlarını da buluyoruz .
Film Elion’un yaşadıklarından sonra son noktaya gelmesi ve çaresizliğinden bir otobüs kaçırmasının yanında , kendi iç yolculuğunu da gözler önüne seriyor .
Bu yolculuk zamanla rehinelere de sıçrıyor ve onların da kendi iç hesaplaşmalarının ortaya çıkmasını ve dayanışmalarını sağlıyor .
Birbirlerinden farklı değişik yapıda olan bu rehineler kendilerini kuşatan kalıpları sorguluyor ve film her an patlayabilecek bir bomba ile beraber farklı karakterler gösterisine dönüşüyor .
Bir Arnavut’un gözünden Yunanlılar , Yunanlılar’ın gözünden ise göçmen olma durumu veriliyor .
Yunanlı yönetmen Giannaris duruma objektif bir biçimde yaklaşmış ve zaman zaman kendi ülkesini günah keçisi ilan etmekten de kaçınmamış .
Her ne kadar hareketli olsa da kamera hareketleriyle seyirciyi zorluyor Eve Dönerken .
Yakın çekimler karakterin psikolojisini vermeye ve açımlamaya yönelik .
Yönetmen adeta seyircinin gözünün içine bakmış .
Bu yüzden de kamera oyuncusundan çok şey bekliyor .
Stathis Papadopoulos da yakın çekimlerin hakkını vermiş ve gerçekten oynadığı karakter Elion’un psikolojisini gözleriyle anlatabilmiş .
Elinde silahla rehineleri tehdit ederken gözleri sadece annesini isteyen korkmuş küçük bir çocuk gibi bakabiliyor ve bu bakış içinde bulunduğu durumun çelişkisini anlatmaya yetiyor .
Yabancılaştırma unsuru çok fazla kullanılmamış olmasına rağmen seyirci karakterle özdeşleşmiyor aksine ona dışardan bakıyor .
Bazı noktalarda durağanlaşsa bile yönetmen araya sıkıştırdığı aksiyon ve komedi unsurlarıyla seyircinin ilgisini ayakta tutuyor .
Bu türleri kullanırken ise bir yandan ticari sinemanın zaaflarını görmezden gelmeye çalıştığı hissediliyor .
Balkanlar , sürgünler ve göçler coğrafyasıdır .
Bu konu gerek Balkanlar gerekse de Yunanistan sinemasında çoğu kez yerini bulmuştur .
Bu kez ise göç ve göçmen olma durumu yönetmen Giannaris’in kamerasında aksiyon şiddet ve zaman zaman da kasvetli bir kovalamacayla örülmüş .
Sonuç olarak oyunculuk üzerine kurgulanmış , karakter psikolojisinin ön plana çıktığı bir film oluvermiş .
Özellikle son sahnelerde seyircisini etkilemeyi biliyor yönetmen .
Sıcak yaz günlerinde sinematografik ve içsel bir yolculuk yapmak isteyenlere ve özellikle yol filmi sevenlere tavsiye olunur .
Janet Barış
