Mucizeler Parkı renkli , komik , miniklere uygun , ve minikleri baştan sona eğlendirecek kadar yaratıcı .
85 dakikalık süresi ile de çabucak girip çıkıyor çocukların beyinlerine .
Bir yandan çocukların depresyon ve endişe ile nasıl başa çıkabileceklerini öğretmesi de ekstra . 
June , yarattığı lunapark tarzı icatları kullarak mahallede başı derde giren yaratıcı ve enerjetik bir çocuktur .
Filmin başında en iyi arkadaşı Banky ile yarattığı yalapşap bir rollercoaster etrafı dağıttığı için başı derde girer .
Fakat bu karmaşanın gayet şirin bir sebebi vardır .
June ve annesi , hayal dünyalarında Mucizeler Parkı isimli bir lunapark yaratarak birbirlerine daha çok yakınlaşmaktadır .
Mucizeler Parkı , çocuklar için bir cennettir .
Çünkü fiziksel kurallara bağlı kalmayan , sihirle dolu bir yerdir . 
Mesela devasa balıklarla dolu atlı karıncada balıklar birden parkın etrafında uçmaya başlar .
June ve annesinin hayal gücünde parkı bir grup konuşan hayvan yönetmektedir .
Ancak bu hayvanlar bu tarz animasyonlarda gördüğümüz tüplemelerden pek uzaklaşmıyor .
Örneğin , Boomer isimli kocaman bir ayı tabi ki aptal ve şapşaldır .
Gus ve Cooper isimli iki kunduz hiper komedi karakterlerdir .
Diğer yandan parkı yöneten Peanut , ana karakterimize yeri geldiğinde kozmik mesajlar veren ilimli ve aklı başında bir maymundur . 
Bir gün , June’un Mucizeler Parkı’na duyduğu sevgi ve tutku kapanır , çünkü annesi çocuk filmlerinde oluşan gizli bir hastalığa kapılır .
Bilirsiniz , hikayeyi etkileyecek kadar önemli bir hastalık , fakat çocuk seyirciyi travmaya sokacak kadar ciddi değil .
Annesinin iyileşmek için evden çıkması üzerine June , depresyona girer ve Mucizeler Parkı’nı unutur .
Bir gün , diğer öğrencilerle çıktığı bir yolculuktan ayrılan June , kendini sihirli bir yolla Mucizeler Parkı’nın kendisinde bulur .
Fakat bu park , June’un düşlerindeki gibi değildir .
Boş , karanlık , ve tehlikeli bir yer olmuştur artık .
Parkı yöneten hayvanlar halen ordadır , ama minik şempanzelerden oluşan bir zombi ordusu Peanut’u kaçırmıştır .
June , diğer hayvanları bir araya getirerek Mucizeler Parkı’nı eski haline getirecek midir ?
Bunu yapabilmek yeterli güce sahip midir ? 
Parkın bu halinin June’un depresyonunu sembolize ettiği bariz .
Bazen hayatımızda oluşan trajik sebeplerden kendimizi çok sevdiğimiz şeylere bile kapatabiliriz ve bu durum - ne yazık ki - çocuklar konu olduğunda pek farklı değil .
Fakat bu yüzeyden sembolizm dışında diğer karakterler June’un psikolojisine göndermede bulunmuyorlar .
Filmin kullandığı basit sembolizm , bu konuda ders vermek için ilkokul çağındaki çocuklar için gayet yerinde .
Buluğ çağına yaklaşan çocukların daha ince ve detaylı alegorilere ihtiyacı var .
Konu bu olduğunda Spike Jonze’un muazzam Where The Wild Things Are’ı tavsiye edebiliriz . 
Mucizeler Parkı basit olsa da seyircisini aşağılamıyor .
Şirin hayvan karakterleri her ne kadar türün arketiplerine otursa da en azından bayat espriler ve tembel popüler kültür referansları yok .
Ebeveynlerin amacı minikleri 85 dakika eğlendirmek ise gayet yerinde bir seçim olacaktır .
