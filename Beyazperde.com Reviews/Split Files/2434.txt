Buğra Gülsoy ve Serhat Teoman ilk yönetmenlik denemelerinde mahalledeki yabancı paranoyası ve önyargıların yargısız infazları getirdiği gerçeğini absürd bir dille hayatımıza sokuyor .
Gülsoy ve Teoman senaryosunu birlikte yazdıkları filmde neredeyse tek mekanın izini sürerek ve ahlaki değerleri ‘kendi’ bakış açılarıyla yaratan insanların çıkmazları üzerine kilitliyor .
Film ilk defa geçen yıl İstanbul Film Festivali’nde yarışmaya dahil olmuştu .
Film evli , çocukları olan ve kendilerince arkadaşlık duyguları ve değer yargıları olan üç adamın mahalleye yeni taşınan diğer bir adamın üzerinde kurdukları baskıyı kontrol edemeyip ellerine yüzlerine bulaştırdıkları , hatta o adamı sorgularken aslında kendi yanlışlıklarıyla hesaplaştıkları da aşikar bir hale geliyor .
Filmin mahallede kadınlar erkekler arasında geçen etkileşimi , orta sınıfın yargısına yüklediği anlamlar açısından önemli olduğunu söyleyebiliriz .
Öncesinde bu üç arkadaşın doğru bir yolda olduğuna bizi inandıran film sonrasında mahalledeki insanların detayına indikçe mükemmellik denilen kavramdan iyice uzaklaşıyor .
Mahalle bir ülkenin en küçük mikro birimlerinden biri olduğu için ülke gerçeğinin dibine indikçe o kadar umutsuz bir zincirler birimiyle karşılaşıyoruz .
Gülsoy ve Teoman’ın yapmak istedikleri de bu , toplumsal katmanlar birbirine karıştıkça hoşgörümüzü yitirmemiz ve karşımızdaki insanı anlayıp dinlemeden paket etmemiz …
Film mahalleye indirgenmiş bir hikaye ama anlatım neredeyse bir evin bodrum katına sıkışıyor ve orada takılıp kalıyor .
Filmde bir aksiyon var ama mekana sıkışmışlık duygusunu biraz fazlaca yaşatıyor diyebiliriz .
Yani hikayenin sorgulama ve sonrasında dallanıp budaklanma durumu biraz uzuyor .
Ama ikili  bizi arada o daraltıcı mekandan çıkarıp kadınların dünyasına sokuyor .
Biraz rahatladığınızı hissetseniz de arkasından gelen öykü yine bir umutsuzluk tabelası taşıyor .
Bu da filmi gerçek kesit tadında dip bir duyguya bizi de bizi de bir an önce o atmosferden çıkmaya zorluyor .
Filme öncelikle iki oyuncunun oturup senaryolarını yazdıkları , yönettikleri ve oynadıkları bir film olarak bakmak lazım .
Bu önemli bir hamle oyuncular için .
Bir de ilk deneme .
O yüzden fazla dibe çekmeden , filmin birtakım eksikliklerine takılmadan Mahalle’ye dalmanızı öneririm .
Bir de kendi gerçekliğiyle hesaplaşan , herkesin ileri noktasını sorgulayabilen , hatta herkesin kendi içinde sakladığı kötücül sırlarına yaklaşabilen bir film olmuş Mahalle .
Daha iyi , daha keskin olabilir miydi ?
Muhakkak ama bu haliyle de hiç fena değil . 
twitter . com / banubozdemir
