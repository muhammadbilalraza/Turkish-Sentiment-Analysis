Ülkemizde bu hafta vizyona giren filmler arasında Wolverine’den sonra en çok Karanlık Cinayetler / Frozen Ground dikkat çekiyor .
İki sebebi var bunun , birincisi filmin başrollerinde John Cusack ve Nicolas Cage gibi deneyimli ve popüler iki oyuncunun yer alması , ikincisi de filmin gerçek bir hikayeden yola çıkan bir film olması şüphesiz .
80’li yıllarda Alaska’da yaşanan gerçek bir olayı senaryolaştırıp filmleştiren Scott Walker‘ın ilk uzun metraj film denemesi bu .
Robert Hansen isimli seri katil , 17-40 yaş arası 20 küsur kadına tecavüz ettikten sonra onları av tüfeğiyle vurarak öldürüyor .  Polis ise birkaç ceset bulsa da kesin deliller elde edemiyor .
Hansen’ın elinden kurtulmayı başaran bir genç kadın ise o dönem bu işin başına yeni getirilmiş ve aslında emekliliğinden önceki son işi olan polis memuruna ( Nicolas Cage ) yaşadıklarını anlatınca katilin kim olduğu açığa çıkıyor .
Fakat evli , çocuklu ve toplum içinde gayet prestijli , sevilen sayılan biri olan Robert Hansen’ı yetersiz delille suçlamak istemiyorlar .
Kahraman polis ise kendi hayatını ve ailesini dahi riske atarak var gücüyle bu adamın suçlu olduğunu kanıtlamak için uğraşıyor ve sonunda başarıyor da …
Filmin konusu da , gerçek hikaye de aynen böyle işliyor .
Filmde sapık seri katil olarak John Cusack karşımıza çıkıyor , bunu söyleyerek filmle ilgili bir sürprizi açığa çıkarmış değiliz zira film kimin kim , neyin ne olduğunu saklayan , sürprizli bir film değil .
Filmde teknik olarak beni rahatsız eden kamera hareketleri oldu .
Hareketli , titreyen , sallanan , hızlı kamera hareketleri gerçekten can sıkıcı , gereksiz derecede fazla ve yorucuydu .
Tabii ki yönetmen bunu düşünecek değil filmini çekerken ama özellikle filmi sinemada altyazısıyla takip etmek durumunda olanlar için büyük eziyet böyle çekimler .
Hikayeyi yaşatmak , gerçek kılmak adına yapılan bir yöntem bu evet ama keşke arada , bazı gerekli sahnelerde kullanılsaymış , filmin neredeyse bütününde olmasaymış .
Hikayenin Alaska’da geçiyor olması ise şüphesiz filme güzel görüntüler , etkileyici planlar olarak geri dönmüş .
Oyunculuklar da sıkıntısız , özellikle katilden paçasını kurtarabilen genç kız rolünde Vanessa Hudgens , performansıyla filmde epey dikkat çekiyor .
Yaşanmış hikayeden yola çıkan filmlerde sanırım seyirci olarak artık biraz farklı hikayeler öğrenmek istiyoruz .
Elbette yaşanan her hikaye kendine has ve önemlidir , aslında internette Alaska - 1983
1983 - Robert Hansen gibi aramalar yaparsanız yaşanan gerçek olayla ilgili karşınıza çıkanlar daha çok ilginizi çekebilir , Hansen’ın neden böyle bir sapık katile dönüştüğüne dair izler bulabilirsiniz örneğin .
Fakat sinemada bu konu çok fazla işlendi ve yeni bir şey söyleniyor değil .
Bir sapık vardır , ortada cinayetler ve işkenceler vardır , bir polis genelde bu konuya çok fazla kafasını takar ve olaylar çözülür ya da nadiren çözülmez .
Bu tarz filmlerde merak unsuru ya da ters köşeler varsa ilgi çekici olabilir ancak .
Özellikle bu polisin de kendi hayatında hassas noktalar olur hep nedense , ya kızı vardır , ya birini kaybetmiştir .
Nicolas Cage verdiği bir röportajda o polisle cidden tanıştığını ve neler yaşandığını birebir kendisinden dinlediğini anlatmıştı , dolayısıyla o polisin özel hayatının detayları gerçek mi yoksa yönetmenin senaryoya eklediği bir örgü mü bilmiyorum ama her halükarda izleyici için bir klişe !
Nicolas Cage ve John Cusack’ı karşılıklı izlemeyeli çok oldu , polisiye de severim diyorsanız , belki tatmin edici olacaktır bu film . twitter : blossomel e - posta : blossomel [ at ] gmail . com
