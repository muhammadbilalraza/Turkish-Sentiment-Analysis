Günümüzden tam tamına 49 yıl önce vizyona giren , sıradan bir bilim - kurgu ve macera filmi olarak yaklaşılan ancak çok daha fazlası olan Maymunlar Cehennemi hikayesi devam ediyor .
2011’de filmin öncesini , her şeyin başlangıcını bağımsız bir yapım olarak anlatan Maymunlar Cehennemi : Başlangıç , dramatik yapısı , sağlam oyuncuları ve Caesar karakteri sayesinde bolca alkış aldı .
Bilinç kazanan , denek olarak kullanılan zavallı maymunların özgürlüğe kaçışı , kendi komün yapılarının temellerini anlatan ilk filmin ardından ikinci bölüm geldi .
Maymunlar Cehennemi : Şafak Vakti , yönetmen Matt Reeves’in ellerinde serinin devamını garantiledi .
Hikaye genişledi , lider Caesar ise kendini ve halkını insanlıktan korumaya çalıştı , büyük bir trajedinin parçası oldu . 
Her şeyin başlangıcını anlatan bu üçlemenin son bölümü bu hafta vizyona giriyor .
Maymunlar Cehennemi : Savaş adını taşıyan filmin yönetmen koltuğunda ise ikinci kez Matt Reeves oturuyor .
1968 tarihli ilk filme nasıl geldiğimizi kendince bir hikaye çerçevesinde aktaran film hem bolca aksiyon sunuyor , hem de bolca “düşünün” diyor .
İnsanlığın en büyük düşmanı başka şeyler mi , yoksa direkt olarak kendisi mi ? 
Andy Serkis’in Yüzüklerin Efendisi üçlemesinde , Gollum rolünde sunduğu muhteşem performans son iki Maymunlar Cehennemi’nin ardından zirve yapıyor .
Her ne kadar fiziksel olarak , yüzü dahil olmak üzere oyunculuğunu konuştursa da , perdede kendi yüzü gözükmediği için Oscar adayı olamayan isim , Maymunlar Cehennemi : Savaş ile bu adaylığı sonuna kadar hak ediyor . 
Koba’nın ölümü üzerinden geçen birkaç sene , Caesar ve grubu için zorlu geçmiştir .
Artık gerçek bir lider olan maymun ruhsal olarak da gelişmiş ancak iki uç arasında gidip gelmektedir .
İnsanlara karşı ateş gücüne sahip olmadıkları için zafer kazanmalarının zor olduğunu bilen Caesar , arka planda kalmayı seçer .
Bu arada Albay ( Woody Harrelson ) olarak bilinen bir insan , maymunları kökünden kurutmak ve insanlığı etkileyen virüsü de silmeye niyetlidir .
Kahramanımız halkı ile birlikte kaçmayı düşünürken gerçekleşen bir olay sonrası intikam terazide ağır basar , akıl hocası Maurice ( Karin Konoval ) , Rocket ( Terry Notary ) ve goril Luca ( Michael Adamthwaite ) saldırıya karar verir . 
Bu arada Albay’ın merkezinin dışında tutulan Nova ( Amiah Miller ) adlı konuşmayan ufak kız hikayeye dahil olur .
Filmin yumuşak karnı olmaktan kıl payı kurtulan , hikayenin espiri eksiğini gideren kötü çocuk , şempanze Bad Ape ( Steve Zahn ) dostumuzun desteğini alır . 
Maymunlar Cehennemi : Savaş filminin asıl niyeti güçlü sayılan ilk iki bölümün ardından hem şanına yaraşır bir final , hem de vurucu bir alt metin ile “biraz buraya bakın bir de” dedirtmek .
Kafanı çevir ve düşün .
The Batman’in yönetmeni olarak seçilen Reeves , Şafak’ın aksine biraz daha eli yüzü düzgün bir işçilik çıkarmış ortaya .
İlk yarının , hatta biraz daha fazlasının dikkat kesilmemizi sağlayıp , sürekli aksiyon tuzağına düşmemesi , son kısımda hem duygulara , hem de aksiyona doyun dedirten temposu ve tabii film boyu süren depresif atmosfer en büyük artılardan .
Bridge on the River Kwai ve Full Metal Jacket gibi efsanelere selam da çakan Savaş , her şeyi ile birlikte serinin en iyisi .
Müzikleri ile mest eden besteci Michael Giacchino’yu da unutmamak lazım . 
Andy Serkis ve komik şempanzemiz Steve Zahn filmin oyunculuk bazında lokomotifleri .
Keza Nova rolündeki Amiah Miller da çok sıkı bir iş çıkartıyor karakteri üzerinden .
Gelelim filmin büyük kötüsü Albay’a . Woody Harrelson her ne kadar iyi bir performans ile gelse bile , senaryonun kendisine verdiği doneler yüzünden alkış alamıyor .
Albay , diğer karakterlerin aksine büyük bir derinliğe sahip değilken , motivasyonları yer yer zayıf kalıyor .
Ama bu ondan nefret etmenize de engel olmuyor .
Nitekim bu sayede Caesar’ın ya ölüm , ya özgürlük düşüncesi anlam kazanıyor .
Kısacası Harrelson , karakterini daha öteye taşıyabilecek iken , eldeki ile yetinmek durumunda ve kahramana ilerisi için destek vererek tamamlayıcı görevi görüyor . 
Gelecek için yine de , belki de umut var mesajını tekrarlayan Maymunlar Cehennemi : Savaş filmi , serinin en iyisi olarak vizyonda kaçırılmaması gerekenler arasında yerini alıyor .
İyi seyirler , bol düşünüşler . burcinaygun@gmail.com
