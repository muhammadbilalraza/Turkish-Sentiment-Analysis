" Bu ülke uzun zaman önce satılıp alındı . Oy verme süreci sadece Amerika'lıları bir seçime sahip olduklarına inandırmak için yaratılmış bir ilüzyon . " – Komedyen George Carlin . 
Demokrat partinin en ünlü destekçilerinden biri olan George Clooney için Zirveye Giden Yol ( The Ides of March ) , oldukça cesur bir yapım .
Clooney'in canlandırdığı idealist demokrat başkan adayı Mike Morris'in Obama'nın 2008 seçim kampanyası versiyonuna göndermede bulunduğu kesin .
Bariz benzerlikler en basitinden Shepard Fairey'nin ikonik posterinin filmde tıpatıp kopyasının gözükmesinden , Obama'nın kampanya sırasında yaptığı bazı konuşmaların Mike Morris'in ağzından çıkmasına kadar uzuyor . 
Aslına bakarsanız Morris kadar idealist bir demokratın gerçek hayatta demokrat adaylığına bile bu kadar yaklaşması imkansız .
Ülke ekonomisinin %90'ını kontrol eden zengin %1'in paylarına düşen vergileri ödemelerini isteyebilir , eşcinsel evlilik taraflısı olabilir , hatta " pro - choice "
( Kadınların kürtaj hakkına inanan ) bir aday bile olabilir , fakat Hristiyan olduğunu inkar eden , hatta ( Allah korusun ) Agnostik bile olabileceğini dile getiren bir başkanlık adayı ? 
Hristiyan olduğunu üst üste tekrarlamasına rağmen Obama'nın halen cumhuriyetçi kesimin bir kısmı tarafından " gizli müslüman " , diğer bir kısmı tarafındansa - ki oranları korkutucu biçimde dikkat çekiyor
- ' Deccal ' olduğuna inandığı ( burada Deccal'i sembolik anlamında değil , Omen serisinden bildiğiniz şeytanın oğlu olarak kabul edebilirsiniz ) bir Amerika'da , dinsel inançlara değil de anayasaya inandığından bahseden bir politikacının seçimlerde bu kadar yükselmesi imkansız . 
Anlıyoruz tabi ki Clooney'nin amacı olabilecek en idealist ve temiz yürekli politikacının bile iş modern politika oyunlarına geldiğinde tam anlamıyla masum olamayacağının altını çizmek .
Morris'in demokrat adaylığını kapmaya uğraştığı dönemde kampanyanın arka planlarını gösteren akıllı ve acımasız bir politik gerilim Zirveye Giden Yol . 
Morris'e gönülden inanan genç ve azimli kampanya yardımcısı Stephen ( Ryan Gosling ) birden kendini içinde bulduğu bir ' Morris seks skandalı'nı örtbas etmeye uğraşırken , aynı zamanda karşı tarafın sinsi kampanya yöneticisi Tom'un ( Paul Giamatti ) kendisine yaptığı iş teklifi yüzünden başı belaya girer .
Zaman içinde bu çirkin politik oyunlara alet edildiğini anlayan Morris'in idealizmi , vahşi bir politik hayvan ile yer değiştirir . 
Zamanımızın en yetenekli genç oyuncularından biri olduğunu bir kez daha kanıtlayan Ryan Gosling , Stephen'ın ahlaki düşüşünü mükemmel bir incelikle ortaya koyuyor .
Fakat Zirveye Giden Yol en büyük kozları yardımcı rollerde , filmin en iyi iki sahnesine imza atan Philip Seymour Hoffman ve Paul Giamatti .
Hoffman'ın " Politikada tek ihtiyacın olan sadakattir " monoloğu Giamatti'nin " hoşuna gitmese bile kazanmak için önüne geleni düzeceksin " konuşması ile muazzam bir denge oluşturuyor .
Yani sonuç " Kazanmak istiyorsan önüne geleni düzeceksin , adayın hariç . " 
Yönetmen koltuğundaki Clooney'in ise yarattığı politik dünya , Obama'nın " Ümit ve değişim " sloganının tam tersini ortaya koyuyor .
2008 yılında Obama'nın kazandığına sevinip coşan kişilerden biri olarak öne sürdüğü bir sürü yeni kanunun gerçekleşmemesi yüzünden liberallerin büyük bir çoğunluğu gibi hayal kırıklığına uğramamış değilim .
Ben " Kararveren " im deyip kimsenin istemediği , ülkeyi darmadağın edecek kanunları kafasına göre yürürlüğe koyan Bush'un yanında , ülkenin yarısından fazlasının istediği sağlık reformunu sırf eşitçi olmak amacıyla paramparça etti Obama .
Özetle cumhuriyetçiler psikopat , demokratlar ise korkak .
Amerika seçimlerimiz bundan ibaret . 
Filmin bir sahnesinde Stephen , Tom'u cumhuriyetçiler gibi kirli oynamakla suçluyor .
Tom'un cevabı ise " Neden olmasın ? Neden onlar gibi kirli , inatçı , acımasız olmayalım ? Sonuçta onlar bu yüzden hep kazanıyor . "
Bir bakıma katılmamak elde değil . 
Zirveye Giden Yol kesinlikle bir şaheser değil ve de birkaç hikaye hatasına sahip .
Mesela ciddi bir problemden yakınan güzel stajyer Molly'nin ( Evan Rachel Wood ) bu durumdayken Stephen ile öylesine sevişip eğlenmek isteyeceğine inanmak biraz zor .
Fakat özellikle filmin ikinci yarısında ustaca konuşturduğu kontrollü yönetimi ile Clooney , ayrıca alışılagelmiş bir sondan uzak durarak gayet dürüst ve cesur bir politik gerilim yaratarak övgüyü hak ediyor . 
Yepyeni bir Amerikan vatandaşı olarak gelecek sene başkanlık seçimlerinde ilk defa oy kullanabileceğim .
Açıkçası ilk oyumda pek de heyecanlı ve ümitli olduğum söylenemez .
Fakat Tom'un dediği gibi , " Oyunun adı bu . "
