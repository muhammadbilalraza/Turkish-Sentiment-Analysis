2013'ün indie korku filmlerinden biri olan Dünyanın Sonu , iki başrol oyuncusunun senaryoyu ve de yönetmenliği üstlenmeleri ile ortaya çıkan bir buluntu film .
Aslında buluntudan ziyade bir kurgu belgesel .
İşte tam da bu yüzden buluntu filmin Blair Cadısı ya da Chronicle gibi örneklerinden sıyırılıyor .
Çünkü yönetmenler filmde bir bakıma kendilerini oynuyorlar ve bir dünya turuna çıkıp bir video blogda yayınlamak üzere kendi belgesellerini çekmeye başlıyorlar . 
Derek ve Clif uzun zamandır yakın iki arkadaş .
Derek'in beyninde var olan bir damar sıkışması onu her an ölümle burun buruna getirebilir .
Ancak o bunu umarsamıyor ve en yakın arkadaşı ile bir yıl sürecek bir dünya turu için ilk adımı Barcelona'ya atıyor .
Turun başlaması ile birlikte , Derek'te de bir takım gariplikler başlıyor .
Arkadaşlarının gazıyla Audrey isimli kızla bir gece geçiren Derek , bu gecenin sabahında kendini bambaşka bir halde buluyor ve olaylar başlıyor . 
Olaylar diyorum çünkü daha fazla sürprizleri açık etmek istemiyorum .
Ancak şunu söyleyebilirim ki Dünyanın Sonu , küçük bir bütçe ve abartısız efektleri ile hem buluntu film türünün izlerini takip ederken , hem de bir başka korku - gerilim öğesini kullanıyor .
Bunları yaparken de hiç zorlanmıyor , abartmıyor ve bizi peşine takıyor .
Filmin ilk yarım saatinde açık edilmeyen Derek'in gizemli durumu bir nebze de olsa açıklığa kavuştuğunda bu gerilim öğesinin , bir buluntu filmde karşımıza çıkmadığını da farkedip Derek ve Clif'in dehşetine biraz daha ortak oluyoruz . 
Bir ilk film olarak bu türün seçilmesi gayet yerinde bir karar olmuş aslında .
Bir el kamerası ile değil de , normal bir şekilde anlatılmak istenseydi bu hikaye , hiç şüphesiz böyle bir etki bırakmazdı .
Ayrıca ikilinin oyunculuklarını da böylesi bir tür ile sergilemeleri bir çok açığı kapatıyor .
Ancak iş senaryonun mantık hatalarına geldiğinde artık pek de görmezden gelememeye başlıyoruz izleyici olarak ve filmden yavaş yavaş uzaklaştığımızı hissediyoruz .
Zira film bir gizemle başlayıp , bunu kısa sürede açıp edip aksiyona göz kırparken , sonlara doğru daha insani duygular tattırmaya başlıyor . 
Dünyanın sonu büyük bir korku vaat etmiyor , ancak türün meraklılarını tatmin etmeye çalışmasıyla bile , bir ilk film olarak takdire şayan .
