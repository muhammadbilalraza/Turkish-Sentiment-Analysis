Roma devrinde geçen kılıçlı dövüşlü macera filmlerine " Kılıçlar ve Sandaletler Filmi " denir .
Genelde bu terim Ben - Hur ve Gladyatör gibi daha epik , teknik amacı daha yükseklere uzanan filmlere ayrılır .
Tabi bu tanımlama sinema tarihinin başından beri bir sürü ucuz bütçeli kopyaların gelip geçmediği anlamına gelmez , özellikle 60'lı yıllarda furya olmuş B - tipi İtalyan gladyatör filmlerini göz önüne alırsak .
Kartal ise bu iki ekstremin ortalarında bir yerde yer alıyor .
25 milyon dolarlık bütçesi ve eski usül kahramanlık dolu hikayesine getirdiği ağırlıkla B - tipi bir camp ( ciddi amaçlara rağmen istemeden gülünesi olan filmlere verilen isim ) macerası degil ama safi epik erişim bakımından Gladyatör'ün boyutlarında olmadığı da kesin .
Bu türe tipik yoğun ve uzun kılıç ve kalkan savaşları bulundurmasına rağmen yüzlerce karakter ve mekanı betimlemek yerine aslında gayet mütevazi ve kişisel bir hikaye sunuyor , bir bakıma Gladyatör - light gibi .
2. yüzyılda Roma'dayız .
Vatansever asker Marcus Aquila kahramanca savaşırken bacağına aldığı bir yara sonucu askerlikten çıkarılır .
Marcus , yaşamını kurtardığı İngiliz köle Esca ile Roma'nın yıllar önce kaybettiği kartal sembolünü bulmak için tehlike ve ölüm dolu Britanya yoluna koyulur .
Kartal , gayet dinamik ve etkileyici bir açılışa sahip olup sonlara doğru giderek bayatlaşan ve tipikleşen filmlerden .
Filmin ilk 20 dakikasında Marcus'un askerleriyle Britanyalı direnişe karşı savaştıkları sahneler bu türde bir devrim yaratmasa bile gayet detaya bağlı bir ustalıkla elden geçirilmiş .
Romalıların dörtgen savaş tekniğinin başarıyla kullanılması ve yönetmen Kevin Macdonald'ın sinsi gece saldırısından önce yarattığı sessiz tansiyon , yapımın en etkileyici anlarını barındırıyor .
Fakat ne zaman ki Marcus , Esca ile filmin ana konusu olması gereken kartalın peşinden gidiyor , film yakaladığı doğal ritmi kaybediyor ve fazla lineer ve epizodik bir forma giriyor .
Kartalın peşinde , bir karakterden ve maceradan diğerine atlıyoruz .
Çoğunlukla ormanlarda oluşan mekanların pek değişmediği ve karakterler gelişiminde pek bir farklılık olmadığı için sonun gelmesini yanlış sebeplerden merakla bekliyoruz .
16 yaşında bir kız olsaydım Channing Tatum'un varlığına daha çok heyecanlanabilirdim .
Fakat genelde yakışıklılığıyla bilinen Tatum'un hakkını vermek lazım .
Ne kadar Oscar'lık bir performanstan çok uzakta olsa da , en azından Marcus'un onuruna ve ülkesine olan bağlılığını gayet başarılı bir denge ile aktarıyor .
Fakat filmin bir kozu varsa , o da her rolü ile günümüzün en yetenekli genç oyuncularından biri olduğunu gösteren Jamie Bell .
Bell , özellikle gladyatörün önünde kendini ölüme verdiği sahne gibi diyalogsuz bölümlerde karakterin derin gururunu aşırı mimikçiliğe kaçmadan oluşturuyor .
Kartal , kılıç ve sandalet filmleri sevenlerin favori listesine girmeyecek belki ama uzun zamandır bu tarz eskapist maceralara susayanları iki saat boyunca tatmin edecektir .
Filmin 80'ler polisiye dizilerinin sonunu hatırlatan fınal repliğini akıldan çıkarmayı başarırsak tabi .
