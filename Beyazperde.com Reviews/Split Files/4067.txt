Sosyal medyanın dünyayı tam anlamıyla ele geçirdiği günümüzde , sinema sektörü de bekleneceği gibi bu tema üzerinden bolca film üretti .
Bunlardan bazıları bu mecraların dikkatsiz kullanıcılar için büyük acılara sebep olabilecek kapıları açabileceğini , bazıları da işin daha kurgusal kısımlarını ele aldı .
Sanal dünyanın gerçek sapıkları , pedofiller , katiller ya da dolandırıcıların yanında doğaüstü güçlerin bile farklı formlarda karşımıza çıktığına tanık olduk .
Bu hafta vizyona giren Antisosyal 2 filmi ise işi daha çok bilimkurgu temeli üzerinden ilerletmeyi tercih eden , korku ve gerilim türündeki bir proje . 
2013 senesinde vizyona giren Antisosyal filmi , ilginç hikayesi ve ortalamanın üstündeki oyuncularıyla belli bir kesimin büyük beğenisini kazanmıştı .
The Red Room adlı bir sayfa üzerinden birbirine ‘bağlanan’ kullanıcılar , mecra üzerinden bir virüse maruz kalıyor ve bir bakıma zombiye dönüşüyordu .
Dijital dünyanın virüsü kısaca fiziksel düzlemde de hayat buluyor , insanların bedeninde tümöre evriliyordu .
Doğru düzgün düşünemeyen , saldırgan ve ‘bulaşmamış” herkesi yok etmeye kararlı bir kitle .
Sam ( Michelle Mylett ) ilk filmin sonunda acı içinde bayılıyor , sırada ne var derken buluyorduk kendimizi . 
Antisosyal 2 filmi , önceki bölümü kısaca özetleyerek başlıyor .
İlk kısımda Sam’in birkaç aylık hamile olduğunu , bebeğinin doğum ardından çalındığını görüyor , aradan geçen 2-3 senede kahramanımızın arayışından vazgeçmediğini anlıyoruz .
Sam bebeğinin peşine düşmüşken genç bir kız olan Bean ( Josette Halpert ) ile tanışıyor , bir süre sonra da virüse çözüm arayan bir tesise kapatılıyorlar .
Testler ve işkence süreci derken The Red Room’da devam eden ‘güncelleme’ sonuna yaklaşıyor .
Bu güncelleme yüzde 100 oranına ulaştığında ne olacağını ise kimse bilmiyor .
Bu dijital kıyamet sürecinde ise Sam , Bean ve yardımcı olmak isteyen bilim insanı Max ( Stephen Bogaert ) işlem sona ermeden bu merkezden kaçıp , her şeyi sonlandırabileceğini öğrendikleri kayıp oğulu kurtarmak zorunda . 
İlk bölümü hatırlayacak olursak Antisosyal 2 daha çok işin perde arkasına ağırlık veriyor .
Virüsün kaynağı , insanlara yaptıkları , yaşanan dönüşümler , ‘tam bağlanma’ ve hedef gibi öğeler hikayenin odağı olmuş .
Hayatta kalma serüveni her ne kadar devam etse de , bu kez işin hikaye kısmına daldığımız için gerilimin yoğunluğunda düşüş söz konusu .
Ölümle burun buruna gelinen anlar , rahatsız edici olabilecek işkence sahneleri , dikkate değer gore öğeleri ve Sam rolündeki Michelle Mylett’in leziz performansı yapımın en güçlü tarafları .
Keza sunulan moral bozucu atmosfer , ümitsizlik hissi ve heyecan da Antisosyal 2’yi izlenmeye değer bir proje haline getiriyor . 
Diğer yandan gizemli hikaye ve sırları anlatmak için harcanan çaba yetersiz kaldığı için ikinci yarıya doğru tempo düşüyor , türün sevenleri için tatsız dakikalar başlıyor .
Keza Stephen Bogaert’ın diğerlerine nazaran zayıf kalan performansı da bunu perçinliyor . 
Antisosyal 2 önceki bölüme göre zayıf kalan , buna rağmen kendine has artılara sahip , türü sevenler için eğlenmek adına tercih edilebilinecek , farklı bir deneyim sunuyor . 
burcinaygun@gmail.com
