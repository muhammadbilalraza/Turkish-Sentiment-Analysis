" Kitle kültürü faşist devlet ile aynı işlevi görmektedir . "
Odorno & Horkheimer / Frankurt OkuluOsman Sınav'ın eliyle ' karakter ve olayların tümünün hayal ürünü ' olduğu iddiasıyla yola çıkan ' Kurtlar Vadisi'nin , tamamen homojenleşmiş kitle kültürümüzün başat aktörlerinden biri konumuna gelmesi çok zor olmadı aslında .
12 Eylül ile depolitize edilmiş ve edilgenleştirilmiş bireylerin sağduyu yerine şiddeti benimsemesi ve sorunları bu yolla halletme güdüsü dizinin başarısındaki en büyük etken .
İlaveten dizinin el değiştirmesiyle birlikte siyasal gelişmelere paralel şekillenen - başta hayal ürünü olduğu addedilen - senaryosu da bu izleyici tebaasının kemikleşmesini sağladı . '
Kurtlar Vadisi Gladio ' ise ' Kurtlar Vadisi Irak ' , ' Kurtlar Vadisi Terör ' ve ' Muro'dan sonra diziden türetilen son ' yan ürün ' . ( ' spin - off ' diye adlandırılan işlemi haddim olmayarak ' yan ürün ' şeklinde Türkçeleştirdim . ) ' Kurtlar Vadisi Gladio'nun diziden bağımsız , başlı başına bir yapıt olduğunu söylemek de çok zor .
Dizinin yıllardır yineleye yineleye aşındırdığı söylemler üzerine kurmuş kolajlı yapısını ve bir proje yazarlık mahsulü olarak çıkmış ortaya film .
Barthes'in deyimiyle bu senaryoyu ve ardıllarını oluşturan isimlerin birer yazardan çok ' yazman ' oldukları ortada .
İskender Büyük ( Musa Uzunlar ) karakteri çatısı altında konjonktürel siyasi gelişmeleri de içine katarak darmadağın bir dramayı aktarmaya soyunan ' Kurtlar Vadisi Gladio ' , şematik ve estetik bir disiplininin çok uzağında ne yazık ki .
Hikayenin girizgâhında İskender Büyük , emekli bir gizli teşkilat üyesi tutuklanır ve hakim karşısına çıkarılır .
Daha sonra bir yolunu bulup firar eden Büyük , kendisini gözden çıkaran örgütün üst düzey bir elamanının peşine düşer .
AKP'ye karşı darbe tertibi , Ergenekon ile Gladio arasındaki bağlantı , Öcalan suikastı , Turgut Özal ve Kürt sorunu vb. yakın dönem Türk siyaset tarihinin önemli olaylarını potasında eritmeden , neden / sonuç ilişkisi bakımından çözümlemeden ilerleyen film kitle kişisine yönelik abartılı ve kaba bir üsluba sahip .
Öyle ki ; vatan sevgisini şuursuzca donanmış siyahlar içinde ve tabancalı lümpen bir kahraman , eski paşaları tuvalette basıyor , bakanlar ve kuvvet komutanları önünde Turgut Özal'a fırça kayıyor .
Ancak bir kıraathane müdaviminin ağzından duyabileceğiniz kadar abes bu tahayyüller silsilesinin böylesi bir yorumu , olasının ikna ediciliğini zedeliyor büyük oranda .
Bunların haricinde ' Özal'ın öldürülüşü ' ve ' Büyük'ün firarları ' konusunda da aynı tespiti yapmak mümkün .
Musa Uzunlar'ın ' İskender Büyük ' karakterinde dizi takipçilerinin sevdiği ve beklediği tipte abartılı bir oyunculuk sergilemiş .
Yer yer antipatik olmakla beraber tahammül edilebilir bir grafik çiziyor Musa Uzunlar'ın performansı .
Fakat aynı şeyi Büyük'ün avukatı ve sevgilisi olan Ayşe karakterindeki Ayfer Dönmez için söyleyemeyiz .
Zira kendisi o kadar kötü bir oyun çıkarıyor ki zor rastlanır cinsten !
Filmin en büyük kusuru belli bir düşünceyi arkalamaması şüphesiz !
Ötekileştiren , şiddeti körükleyen , mevcut siyasi gerilimi fırsat bilip nükseden milliyetçiliği sömürüye yeltenen , tehlikesiz alanda top dolaştıran , bir düşünce üretmekten aciz , söylemek istediğini usturuplu bir şekilde söyleyemeyen bir zırvalık ; egemen ideolojiye dalkavukluk etmeyen fakat eleştirmeyi de pek göze alamayan oportünistçe bir deneme ' Kurtlar Vadisi Gladio ' esasen .
Yazıya başlarken ' Kurtlar Vadisi'nin kitle kültürü içinde edindiği yere değinmiştik .
Bu bağlamda ' Kurtlar Vadisi Gladio ' dahil bütün bu ' yan ürün'lerin kitle tüketimine yönelik üretilen ' şablon sineması örnekleri ' olduğunu ifade edebiliriz rahatlıkla sanıyorum .
Olayların nedenlerine ve ayrıntılarına gir ( e ) meyen bu tipik şablon sineması aynı zamanda olumlu bir nitelikten zerre kadar payını almamış ' faşizan bir işlev ' üstlenmektedir .
Ercan Dalkılıç
