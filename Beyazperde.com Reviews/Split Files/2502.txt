Sinema tarihindeki din temalı filmlerden alışık olduğumuz bir şey varsa , o da oldukça epik takılmalarıdır .
İzleyiciye en çekici gelen de bu yönleridir .
Mucizeler , din adına verilen savaşlar , Hz .
İsa'nın çarmıha gerilmesi gibi dramatik sahnelerden oluşurlar .
Yani eli yüzü düzgün , bütçesi yerinde bir filmin amaçladığı dinin göz boyacıyı özelliklerini yansıtmaktır .
Aynı zamanda fantastik yönleri de vardır bu filmlerin .
Geçmişten bir masal anlatır gibidirler .
Zaten dinlerin insanları bu kadar etkilemesindeki sebep de o değil midir ?
Tanrı gibi görünmez bir varlık ile insanları ilişkilendiren din kendi çapında fantastik bir olgudur .
Bu filmler de fantastik bir kalıp içine girerek bu ilişkinin bir parçası olmaya çalışırlar .
Aslında bu türden filmler için başarının bu fantastik doku ile doğru orantılı olduğunu düşünüyorum .
Dinsel mitlerin ve hikayelerin o mistik havasını yakalayabilen filmler , izlenmeye daha değer oluyorlar .
İster epik olsun , isterse gayet sıradan bir hikayeyi baz alsın , gerçeklik ile oynayan filmler daha etkileyici oluyorlar .
Belki bu dinin mitsel yönünü beslemesi açıdan doğru olmayan bir kullanım , ama dinlerin kendi içlerinde önemli bir mitolojik malzeme barındırdıklarını da es geçemeyiz .
Meryem Ana : Hz .
İsa'nın doğuşu , seçtiği hikaye itibari ile epik dozajı oldukça düşük bir film .
Bakire Meryem'in hamile kalışı ve çocuğunu ufak bir mağarada doğurmasına dek geçen dönemi anlatıyor .
Uzun metrajlı filmler tarafından pek el atılmamış bir hikaye .
Keşfedilmemiş bir yönü olduğu için birçok izleyicinin merak edip izleyeceğini düşünüyorum .
Catherine Hardwicke , ilk filmi Onüç ile ne kadar usta bir hikaye anlatıcısı olduğunu ispatlamıştı .
Bu filmde de bizi şaşırtmıyor .
Hardwicke , hikayesini bir dantel gibi işlemiş .
Çok sade ama görsel açıdan da çok etkileyici bir şekilde aktarıyor hikayeyi .
O zamanı , o zamanın insanlarının yaşantılarını ve İsrail'in o zamanki kutsal havasını bize hissettiriyor .
İyi yapılmış bir film ve Hollywood filmleri gibi fazla göz boyamaya da ihtiyaç duymamış .
Üstelik dinsel mitler ardında yatan gerçeklere de ayna tutuyor .
O zamanın şartlarında kadın olmanın , köylü olmanın ve de genel anlamda insan olmanın ne derece zor olduğunun altını çiziyor .
Bu yönleri ile takdir ettiğim film , ne yazık ki harika bir film sıfatını elde edecek kadar yeterli değil .
Bunun sebebi de , fantastik yönünün çok zayıf oluşu .
Sonuçta herkesin bildiği hikayeye sadık kalıyor Hardwicke ; yani Meryem Ana'nın bakire olduğu ve kutsal ruh tarafından hamile bırakıldığı hikayesine .
Burada da işin içine melekler , kehanetler , Tanrı aracılığı ile verilen vahiyler ve görülen imgelemler giriyor .
Hikayenin en can alıcı noktasını oluşturan bu fantastik elementler , oldukça primitif bir şekilde canlandırılmış .
Meryem Ana'ya ve Hz .
Yakup'a görülen melek , sakallı ve beyaz uzun bir elbise giyen ve parlayan bir erkek olarak görüntülenmiş .
Birkaç sahnede de görünen bu melek imgesi fantastik sinemanın patlama yaptığı bir dönemde çok daha çağa uygun bir şekilde tasarlanabilirdi .
Ancak başarılı bir fantastik atmosfer yaratmak için mutlaka ileri teknoloji de gerekmiyor .
Özgün bir yaratıcılık ile hem etkileyici bir gizem yaratılabilir , hem de hikayeye sadık kalınabilirdi .
Hikayenin kendisinde bir gizem olduğu da unutulmamalıydı .
Filmin son sahnesi , yani Hz .
İsa'nın doğduğu sahne bahsettiğim türden fantastik bir havayı yakalamakta oldukça başarılı .
Her ne kadar spot ışıklı doğum , beyaz elbiseli melek gibi bir yapaylık unsuru taşısa da , müzik kullanımı ve doğum anının görüntülenişi , mitolojik bir olaya şahitlik ettiğimizin illüzyonunu veriyor .
Başroldeki Keisha Castle - Hughes'un genç bir anneyi canlandırışı gerçekten görmeye değer .
The Whale Rider'daki performansı ile oldukça parlak bir aktrislik kariyerinin sinyallerini vermişti .
Meryem Ana : Hz .
İsa'nn Doğuşu alçakgönüllülüğü ile hem kazanan , hem kaybeden bir film .
Din temalı filmlere ilgisi olanlar için ise güzel bir fırsat .
