Liseli Polisler ( 21 Jump Street ) , eski " dramatik " polisiye dizilerini komediye uyarlayan Dragnet ve Afili Aynasızlar ( Starsky & Hutch ) gibi filmlere katılıyor .
İlginçtir ki ciddi dizilerin komedi sinemasına uyarlandığı bir sürü örnek var ama komedi dizileri drama filmlerine uyarlanmıyor bir türlü .
Hâlbuki Evli ve Çocuklu ( Married . with children ) veya Frasier gibi dizilerin drama versiyonları ilginç olabilirdi . 
Film , Johnny Depp'i süperstarlığa bir adım daha yaklaştıran 80'li yılların aynı isimli dizisinin bir bakıma hem günümüze uyarlanmış bir versiyonu , hem de Mel Brooks / ZAZ ekibi usülü bir parodisi , ve bu iki yaklaşımda da başarılı oluyor .
Her ne kadar EEdgar Wright / Simon Pegg / Nick Frost ekibinin aksiyon - komedi şaheseri Sıkı Aynasızlar ( Hot Fuzz ) kadar başarılı veya orijinal olmasa da , komedi sineması için yılın hoş sürprizlerinden biri . 
Konu , dizi ile yine aynı , bir tek karakterler ve haliyle komedi dünyasında olduğumuz için karakterizasyonlar değişik .
Yeni yetme polisler Scmidt ( Jonah Hill ) ve Jenko ( Channing Tatum ) , genç oldukları ve gerçek polis görevlerinde gösterdikleri başarısızlıklar yüzünden deneysel bir program olan 21 Jump Street'e gönderilir .
Liseli öğrenciler kılığında gizli olarak liseye yazılan ikilinin amacı , öğrencileri öldüren yeni bir uyuşturucunun dağıtımcısını bulmaktır . 
Senaryo yazarları Michael Bacall ve Jonah Hill , ilk bakışta gayet düz bir prosedürel polisiyeye dönüşebilecek bu hikayeyi gayet yaratıcı parodi esprileri ve görsel komedi ile doldurmayı amaçlıyorlar ve çoğunlukla başarılı oluyorlar .
Mesela polis şefinin başarısız ikiliyi " 80'li yıllarda popüler olan programın yeni versiyonu " na yolladığını söylemesiyle , hem orijinal diziye göndermede bulunuyor , hem de diziden filme aktarım trendiyle dalga geçiyor .
Ayrıca her aksiyon filminde minnacık bir dokunuşla patlayan arabaların gerçek hayatta o kadar kolay patlamaması üzerine yaratılan ZAZ ekibi tarzı görsel espriler de gayet güldürüyor . 
Judd Apatowekolünden gelen Jonah Hill , senaryoyu Apatow türü cinsel esprilerle doldurmaktan da çekinmemiş .
Hill'in varlığı ve cinsel uzuvlar üzerine gayet cesur esprilerle Çok Fena ( Superbad ) filminin silahlı bir versiyonu gibi 21 Jump Street , her ne kadar filmin sonundaki penis efekti komedi sınırlarını biraz fazla zorlasa da . 
Filmin yetişkin kadrosu sanki The Office ve Daily Show programlarından perakande seçilmiş .
Aşırı enerjik beden öğretmeni Rob Riggle ve azgın öğretmen Ellie Kemper harika .
Ice Cube ise " kızgın siyah polis şefi " tiplemesi ile bayağı eğleniyor . 
Jonah Hill'in komedi partneri Channing Tatum'a hep yeteneksiz bir " yakışıklı çocuk " olarak baktım şimdiye kadar ama Liseli Polisler filmi ile Tatum'un gayet ince bir komedi zamanlamasına sahip olduğu ortada .
Aşk Yemini ( The Vow ) gibi bayat romantizmleri bırakıp komedi dünyasına atlamasını tavsiye ederim kendisine açıkçası . 
Liseli Polisler aksiyon veya komedinin kurallarını yeniden yazmıyor ama gayet eğlenceli bir iki saat sunuyor . 
Twitter : egekozak
oktayegekozak@hotmail.com
