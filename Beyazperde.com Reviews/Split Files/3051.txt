81 yaşındaki emektar yönetmen Garry Marshall'ın üçüncü " tema " filmi olan Özel Bir Gün , bu hafta sinemalarda .
Bir tarafta iki kızıyla dul kalmış Bradley , öteki tarafta iki oğluyla hayata tutunmak için uğraşan ve eski kocasının şimdiki karısıyla başa çıkmaya çalışan Sandy , bir diğer tarafta ırkçı ve homofobik ailesinden hayatlarının en büyük kararlarını saklayan iki kız kardeş Jesse ve Gabi .
Bitti mi ?
Bitmedi .
Garry Marshall'ın Pretty Woman filminin güzel yıldızı Julia Roberts eski arkadaşını unutmamış gibi duruyor ve filmde Roberts evlenip çocuk yapmaktansa kariyerine odaklanan Miranda'yı canlandırıyor .
Anlayacağınız filmde yok yok !
Adından ve konusundan da anlaşılacağı üzere Mother's Day yani Özel Bir Gün bu dört hikayenin de anneye ve anne sevgisine bağlandığı bir film .
Malesef Özel Bir Gün yabancı basında hiç sevilmedi ve eleştiri yağmuruna tutuldu .
İyi iş çıkarabilinecek bir oyuncu kadrosuyla böylesine orta halli bir film ortaya konulması eleştirmenleri hayalkırıklığına uğrattı diyebilirim .
Ancak filmi izledikten sonra kendi kendime sorduğum en önemli soru şu oldu : Anneler Günü temalı , çıtır çerezlik diye tabir edebileceğimiz bu filmden insanlar böylesine " büyük " ne bekliyordu ?
Sinema tarihini değiştirecek bir yapım değil herhalde .
Açıkcası filme olan tavır , filmden ne beklediğimizle doğru orantılı sanıyorum .
Özel Bir Gün için elbette her şeyiyle mükemmel bir filmdi demeyeceğim , diyemem .
Ancak daha önce izlediğim " kendini iyi hisset " filmlerinden beklentim ne kadarsa bu filmden de o kadardı .
Araya serpiştirilmiş minik espriler , biraz zorlama gibi gözükse de her şeye rağmen güzel hislerle noktalanan sonlar .
Evet bunları daha önce çok gördük , çok izledik .
Kabul edelim bu türün hem yurt dışında hem ülkemizde o kadar kötü örneklerine şahit olduk ki " kötünün iyisi " nin hakkını vermeden duramayacağım .
Özel Bir Gün'ün senaryosu elbette tahmin edilebilir ve sürprizsiz .
Sinemaya bir şey katıyor mu dersek ondan da pek emin değilim .
Bildiğim tek şey bazen " düşünmeden " sinema salonunda vakit geçirmek istediğim , istediğimiz .
Ciddi ve bir o kadar da dram dolu hayatlarımızdan bir nebze de olsa kopmak istemek suç değilmiş gibi .
Filmle ilgili kötü şeylerden biri malesef Julia Roberts'ın beni bu kafadan çıkartın diyen peruğuydu .
Oyuncular zaten eğlenceli , oyunculara zaten alışığız .
Yönetmen başarılı Garry Marshall olunca , oyuncuların bu filmin setinde neden bulunmak istediği açıkca belli .
Tek bir filmde ikiden fazla hikaye anlatmaya çalışmak herkesin harcı değildir .
Yönetmen dört hikayeyi birden yürütmeye çabalayınca biraz bocalamış gibi gözüküyor .
Daha önce de sevgililer günü ve yılbaşı temalı filmler çeken Garry Marshall , çıtayı yüksekte tuttuğu için aynı şeyi anneler günü temasında da verebilmeyi amaçlamış ama ne yazık ki çıtayı biraz aşağı indiriyor .
Doğrusunu söylemek gerekirse canlı , renkli ve enerjik bir filmle karşı karşıya kaldığım süre zarfında bana vaadedilen eğlenceyi her yerimde hissettim .
Belki de romantik komedi diye tabir edebileceğimiz bu türün sevicilerinden olduğum içindir .
Filmi izledim , gülümsedim ve çıktıktan sonra belki de aklımda bir şey kalmadı .
Ama iyi hissettim .
Oyunculuklar bayat değil , çok komik olmaya kasmadan yapılan espriler yerinde , hikaye bilindik .
Bunların hepsi birleşmiş ve Özel Bir Gün'ü oluşturmuş .
Daha fazla söze gerek yok .
Söylemeden edemeyeceğim .
Filmden bir önceki gün annemle tartışmış ve film boyunca aklımdan annemi çıkaramamıştım .
Film bitiminde de koşarak annemi aradım tabii ki .
İşte sinema böyle şeyler hissettirdiği için sinema !
Keyifli vakit geçirmek ve biraz da olsa kafanızı dağıtmak için Özel Bir Gün neden sizin o filminiz olmasın ? twitter . com / ekinlimonj
