Hayvanlar alemi , kimi zaman , hızla seriye dönüşen Arabalar ve Uçaklar kadar ilgi çekmiyor belki , ama çocuk dostu olmak konusunda hem masallara hem animasyonlara malzeme olmaya devam ediyor .
Hemen hepsi de , bu dostluğa güvenip , nasihat veriyor bir nevi .
Kayıp Balık Nemo , Oyuncak Hikayesi ve Sevimli Canavarlar gibi başarılı animasyonların ekibinde yer alan Jimmy Hayward da böyle düşünmüş olmalı ki , yönetmenliğini yaptığı bilgisayar animasyon filmi sevimli fil ' Horton'un ardından yine hayvanlar alemine götürüyor bizi .
Hikaye , Horton'daki gibi çeşitliliktense , tek bir türe , hindilere odaklanıyor bu kez .
Ama asıl önemlisi , tarihe ve geleneklere meydan okuyor !
Direnen hindilerle insanları karşı karşıya getiren Kahraman İkili , ' Horton'un bilimkurgusundan da izler taşıyor bir ölçüde .
' Özgürlük'leri için mücadele eden hindilerin , kökene , ilk ' Şükran Günü Yemeği'ne uzanan yolculukları , dillendirilemeyenlerin animasyonlara konu olması açısından baktığımızda da ,   yine doğru bir örnek .
Günümüzle başlayan hikaye , farklı görüntüsü ve henüz ' uyuşmamış ' aklı nedeniyle kendi sürüsü içinde bile dışlanan Reggie ile görev adamı bilinciyle yanıp tutuşan Jack isimli iki hindinin , özgürlüklerini kazanmak ve yılbaşı menüsünden hindi yemeğini çıkarmak amacıyla yaptıkları zamanda yolculuğu konu ediyor .
Sırası geldiğinde afiyetle yeneceklerine değil de keyifli yaşamın adresi hindi cennetine gideceklerine inanan şuursuz hindilerin ' geleneksel yılbaşı yemeği ' geçmişi , 1620'lere kadar uzanıyor .
Kahraman İkili , günümüz - geçmiş döngüsünde , farkındalık yaratmayı amaçlayan hayli cesur bir metne sahip .
Filmlerden bile keskin söylemler içeren , cesaret , dostluk , iletişim gibi unutulmaya ; çevre , kapitalizm gibi sömürülmeye müsait konularda sözünü sakınmayan animasyonlar , bir yandan eğlendirirken bir yandan eğitmeyi amaçlıyor şüphesiz .
Eni konu vejetaryen olan Kahraman İkili de , ağaç yaşken eğilir misali , eğlenceli bir zamanda yolculuk hikayesiyle beraber , et yemeden de yaşanabilir mesajını veriyor .
Belki sıradışılık veya sonsuz hayal gücü kapsamında , özellikle de yetişkinler için , ilk sıralarda yer almayacak .
Çok çeşitli / zengin karakterler sunduğunu söylemek de zor .
Ancak kendi adıma , ilk koloniciler ve Kızılderilerle başlayan Şükran Günü geleneksel yemeğine alternatif bir yön veren senaryosunun , tarihi gerçekliğe dayandırıldığı bölümü ilgi çekici bulduğumu belirtmeliyim .
Özellikle Amerikan kültürüne özel ziyafet sofralarının vazgeçilmezi olan hindilerin , animasyon dünyasında da olsa , peynirli pizza yenilen masanın gerçek anlamda konuğu olduğu ütopik dünyası , çocuklara , ' kurban ' hindilerin bayramlara özel kutlama malzemesi olmadığını ve alternatif bir yeme - içme biçiminin de var olduğunu göstermesi açısından önemli .
Dostluk , aidiyet duygusu ve her ne olursa olsun ekip çalışmasının önemi gibi konular da çocukları kavrayacaktır eminim .
Direniş ve özgürlük isteğinin altında yatan amaçsa her zaman her yerde olduğu gibi son derece masum aslında : ( gerçek anlamda ) Yaşamak !
Haftanın çocuk menüsü filmlerinden olan Kahraman İkili'nin orijinal seslendirme kadrosunda Owen Wilson ( Reggie ) ve Woody Harrelson ( Jack ) gibi isimler yer alıyor .
Ülkemizde sadece Türkçe dublajla gösterime girecek filmde , Reggie karakterini Murat Boz'un seslendirdiğini de belirtelim . twitter . com / hilalcetinder
