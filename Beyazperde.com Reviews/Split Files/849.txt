Paula Hawkins'in 2015 tarihli çok satan romanı The Girl on the Train için ' Hollywood'un radarına da vizyona da girmesi bir oldu ' desek yanlış bir tabir olmaz .
Kitapları sinemaya uyarlamak konusunda genç yetişkinlerden psikolojik gerilimlere geçiş göz açıp kapayıncaya kadar gerçekleşti .
Her ne kadar olabildiğine alışıldık bir giriş yapmak istemesem de ' yeni Gone Girl ' olarak anılan romanın uyarlamasının da ' perdedeki yeni Gone Girl ' olması beklenti dahilinde .
Arızalı banliyö ilişkileri ve muhtemel kayıplar ortak noktayı oluştursa da hem hikaye hem de yönetmenlik açısından karşılaştırmaları uzatmadan , beklemeden , derhal kesmeliyiz .
Yaşadığı boşanmadan sonra kendini alkole veren , işinden kovulan Rachel'ın günlerini aynı trende , aynı koltuklarda gidiş - dönüşlerle harcadığı günlerdeyiz .
Matarasında votkası , gözlerini diğer insanların yaşantılarına dikmiş durumda .
Özellikle bir eve takıntılı biçimde bağlı çünkü evin malikleri Megan ve Scott'ın mutluluğun tanımı olduğunu düşünüyor .
Rachel'ın hiç bir zaman elde edemediği mutluluğun .
Gel zaman git zaman şahit olduğu bir sadakatsizlik ve hemen ardından vuku bulan kayıp vakası Rachel'ı hem tanık hem de sanık konumuna getiriyor .
Haydi bunun üzerine biraz ' alkolik olmanın olumsuz getirileri ' sosu ekleyelim ne dersiniz ?
Bu tip romanların genel özelliğidir ' ucuz ' olmak .
Lakin The Girl on the Train henüz ana karakterleri birbiriyle ilişkilendirmek safhasında fena halde absürd bir yana sahip .
Rachel'ın hayranlık duyduğu ve filmimizin Gone Girl'ü olacak Megan'ın evi ile Rachel'ın eski evi bitişik .
Boşanılan eski koca da bu evde yeni karısıyla yaşıyor .
Boşanma nedeni ' çocuk sahip olamamanın getirdiği alkolizm ' olduğuna göre Rachel'ın eski evinde bir de bebeğimiz var .
Aslında yaptığı tren yolculuklarını bu denli uzun tutmayıp iki banliyö evi artı bunları içine alan iki bahçeye eğilerek işini kolaylaştırabilir .
Rayların evlere mesafesinden görüş açısına iki evi de alabildiğini ve bu evlerde ikamet edenlerin hayatlarındaki her anı perde ya da storları indirmeden yaşamayı sevdiğini de ekleyelim .
Şüphe götürmeyecek doğrulukta seçimiyle kadınların bakış açısını yol gösterici olarak seçen film , üç kadını da bize tanıttığı ve dış sesle etkili hale getirdiği girişiyle fazlasıyla umut vaad ediyor aslında .
Bu şekilde devam etmesi halinde fena halde bağlayıcı olabilecek şüphe örgüsü , ani şekilde tek kadınlığa dönülünce , ' geçen gece ne olduğunu hatırlamaya çalışmak ' basitliğine esir oluyor .
Oysa ki tek gel - gitler yaşayan ve düş kırıklıkları yaşayan Rachel değil .
Yönetmen Tate Taylor , bol flashback ve ' . gün sonra , . gün önce'ye boğduğu episodik anlatımıyla başaracağını sandığı şeylere ne yazık ki muvaffak olamıyor .
En ufak soru işareti bırakmama çabasına eklemlenen merak yaratma çabası , 90'ların vasat psikolojik gerilimleri seviyesinde seyrediyor .
Filmin ikinci yarısından itibaren kendini iyiden iyiye belli eden ' suçlu ' , üzerine yüklenen kötü imaja rağmen ' yaptıklarını yapabileceğine ' inandıramıyor .
Kötü alışkanlıklar ve bunların arasında yapılan geçişlerde bu denli ince bir çizgi olduğuna inanmak güç .
The Help'te kadın oyuncularla olan işbirliğine geçer not verdiğimiz Taylor , yine yanıltmıyor .
Emily Blunt'ın bu film için ' fazla ' olan oyunculuğu çölde vaha gibi .
Eminim ki kendisi de filmi görünce ' hayalim bu değildi ' diyecektir .
Yine de destekçileri Haley Bennett ve Rebecca Ferguson'la iyi bir trio olarak anılacaklarına şüphe yok .
Alışıldık açılış kadar alışıldık bir kapanış yapmak istemesem de . '
Yeni Gone Girl mü ?
Güldürmeyin bizi ! ' firatatac@hotmail.com
