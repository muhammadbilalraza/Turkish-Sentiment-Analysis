Can Evrenol denince akla farklı ve uhrevi boyutlar taşımayan korku sineması gelir .
Özellikle de çektiği kısa korkularla adını duyuran Evrenol’un , Baskın ve Hausewife gibi türe ilişkin baskın referanslar kullandığı iki filmden sonra Peri Ağzı Olmayan Kız’la karşımızda olması bir hayli ilginç ve güzel oldu .
Şöyle ki film hem karakterlerin çocuk olmasından dolayı çocuksu özellikler hem de kıyamet sonrası dünyasına ilişkin fantastik doneler barındırıyor .
Ama tabii oturup da çoluk çocuk izlenecek filmlerden değil . 
Burada ana temalardan birisi hayatta kalmak .
Post apokaliptik bir ortamda çeşitli uzuvlarını nükleer santralin dünyada yarattığı değişim ve bozuşuma kurban etmiş çocukların bir anlamda kaçış hikayesi diyebiliriz .
Hepsinin eksik kalan yanlarını bir diğerinin tamamlaması sonucunda hayatta kalma , mücadele etme teması da böylece ön plana çıkmış oluyor filmde .
Eksik doğan çocukları yok etme yolunu seçen nükleer santral çalışanları ve devlet kurumları , bir şekilde babasıyla ormanda saklanan Peri’ye ( Perihan ) ulaşıyor ve hikayenin hız kazanması da ondan sonra oluyor .
Filmde diğer filmler kadar yoğun olmasa da plastik makyaj kullanımı bir hayli iyi .
Bunun artı taraflarından birisi acıma ve rahatsızlık duygusu vermek yerine distopik bir atmosferin sınırlarını iyice çiziyor olmaya bağlanabilir .
Filmde bir kaçış hikayesiyle birlikte devam eden bir macera da var .
Cem Özüduru’nun Perihan isimli kitabından serbest bir uyarlamayla çekilen film , zaman zaman Hollywoodvari çocuk hikayeleriyle benzerlik gösterse de distopik atmosferinden minimal bir tarza ulaşmayı başarıyor . 
Filmin konusunun güncel yanının bulunması da ayrıca ilgiye değer .
Nükleer santralin reklam tabelalarının harap ettiği dünyada hala sapasağlam durması ilginç bir tezatlık oluşturuyor .
Belki hatalı bir yaklaşım ama bu tarz felaketlerde dünyanın görüntüsü değişirken burada hala orman gibi normal kalmış mekanları görmek biraz şaşırtıcı olabiliyor . 
Can Evrenol’un hikayelerinde giriş , gelişme gayet başarılı bir şekilde akarken sonlara doğru pürüzler baş gösterebiliyor .
Bunu yoğun biçimde Baskın’da da hissetmiştim .
Burada da yaşlı kadının hikayeyle bağını çok kuramadım , hikayenin dokusunu bir anda değiştiren bir yanı var yaşlı kadın ve hikayesinin .
Ama katkı koyan pek bir yanı yok . 
Bir yanda kahramanlarımızın çocuk olmasının önlerindeki engel ya da sorunları hafifletmiş gibi bir tarafı da var .
Yani çatışma yaratacak durumlar bir şekilde çözüme kavuşuyor ki bu da hikayenin heyecan yaratacak akışına set çeken etmenler olarak sıralanabilir . 
Ama bana göre bizim sinemamızda bu şekilde ortaya konmuş bir konu neredeyse yok .
Çocuk kahramanlarla , distopik bir evren yaratıp , var olan sorunları gündeme getirmekle gayet iyi bir iş çıkarıyor Evrenol .
