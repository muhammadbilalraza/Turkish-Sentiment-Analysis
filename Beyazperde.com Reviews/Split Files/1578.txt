ZAZ ekolünün devamı niteliğindeki filmlerin son örneği olan En Süper Kahraman , adından da anlaşılacağı üzere , süper kahraman filmlerinin bir parodisi .
Fakat türün çoğu örneğine göre oldukça tembel bir parodi karşımızdaki .
Çünkü sadece ilk Örümcek Adam filminin öyküsünü kendince yorumlayarak tekrarlıyor .
Araya da Batman ve X - Men serisine yönelik birer sekans ve küçük bir detay olarak Fantastik Dörtlü'den bir karakter ekliyor .
İlk Örümcek Adam filmini hatırlıyorsanız , öyküsünü tekrarlamaya gerek yok aslında .
Bu kez , okul gezisi sırasında laboratuarda geliştirilmiş bir yusufçuk tarafından ısırılan asosyal genç oğlanımız doğaüstü yeteneklere sahip oluyor .
Yine komşunun güzel kızına aşık .
Ve okulun popüler oğlanının ilaç şirketi sahibi babası , kendi geliştirdiği teknolojiyle bir canavara dönüşüyor .
Bu alt türün seyircisi hala var ; en son Korkunç Bir Film 4'ün gişe başarısı bunu gösterdi .
Fakat karşımızdaki yeni örnekte , parodisi yapılmaya soyunulan filmlerin bile mizah unsurunu daha başarıyla kullanabildiğini görmek meseleyi özetliyor .
Örümcek Adam filmlerinde Sam Raimi'nin mizahı her zaman mevcuttur ve gerçekten güldürmeyi de başarır .
En Süper Kahraman ise aynı komik durumları tekrarlarken bile güldüremiyor seyirciyi .
Zaten , ele aldığı yapımlardaki sahneleri - daha absürd bir tonda - tekrarlamaktan daha fazlasını yapması gerekmez mi bu filmlerin ?
Bağımsız bir final oluşturmaya çalıştığı son 15 dakika içinde yüzümüzde bir gülümseme yaratmayı bile başaramaması , kendi mizahını oluşturamadığının ispatı .
O zaman bunu kendi klasmanının başarılı örneklerinden biri sayamayız .
Zeka parıltısı göstermeyen , kendisi zaten parodi içeren filmleri aynı ölçüde yaratıcı olamadan kopyalayan , sinema salonlarındaki bir kontenjanı doldurmaktan fazlasına yaramayacak bir film En Süper Kahraman .
Tabii ki boş bir vakit geçirme aracı arayanları salonlara çekebilir ama gerçekten kimseyi eğlendirebilir mi ?
Zannetmiyorum .
