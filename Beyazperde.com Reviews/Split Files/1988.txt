Edebiyat dünyasının en ünlü isimlerinden biri , Jane Austen ve onun muazzam eseri Aşk ve Gurur .
Geçmişin İngiliz soyluları , ümitsiz aşklar , mantık evlilikleri ve peşinde koşulan umutlar .
Döneme oldukça sağlam bir bakış atan Aşk ve Gurur romanı , aradan geçen uzun mu uzun yılların ardından , bir başka yazarın , Seth Grahame - Smith’in elinde yeniden doğuyor .
Geçtiğimiz dönemlerde satışa sunulan ve beklenenin de üzerinde ilgi gören “Aşk ve Gurur ve Zombiler” eseri , Austen’in romanını bambaşka bir forma sokuyor , günümüz anlayışı ile harmanlıyor .
1800’ler , İngiltere – Londra .
Jane Austen’ın sunduğu dramatik ve karanlık dünya , yeni nesil yazarlardan Grahame - Smith sayesinde çok daha “eğlenceli” hale geliyor .
Ülke büyük bir tehlikenin içerisinde , sadece avamlar , fakir halk değil , güçlü ve muktedir soylular da büyük bir kaosa gömülmüş durumda .
Artık zengin aileler , kızlarını uygun kısmetler bulsunlar , aşk olsun ya da olmasın , evlenip bir aile kurarak soylarını devam ettirsinler diye yetiştirmiyor .
Belki özünde bu “eğitimi” paylaşan ebeveynler , çocuklarını artık daha çok Uzak Doğu’ya gönderiyor .
Çin gibi ülkelerde dövüş sanatlarını en ince ayrıntısına kadar öğrenen , silah kullanıp , katana ile kesip biçmeyi hatmeden bu gençler , vatanlarındaki en büyük sorun için hazırlanıyorlar : Zombiler !
Yeniden kurgulanan ve ana metne farklı anlamlarda sadık kalan Aşk ve Gurur ve Zombiler romanı işte böylesi bir geçmişi sunuyor bize .
Artık önemli olan sadece evlenmek , aile kurdurup , servete servet katmak değil , git gide akıllanan hatta icabında dile gelen zombilere karşı ayakta kalabilmek .
Eğlen , coş , zombi kes , koş !
Beş kız kardeş , ortalama mutlu bir aile , cici bir baba , milletin peşinden koşan bir anne .
Güzel Bennet kardeşler , Elizabeth ( Lily James ) , Jane ( Bella Heathcote ) , Kitty ( Suki Waterhouse ) , Lydia ( Ellie Bamber ) ve Mary ( Millie Brady ) ve üstün zombi öldürme yetenekleri .
Babaları göçünce sadece zengin koca bulmak değil , hayatta da kalmak zorunda olan Jane ve Elizabeth .
Aşk ve Gurur + Zombiler adlı roman uyarlaması film , her şeyden önce hem sıkı bir macera , hem de özünde bir komedi filmi .
Akıllıca espiriler , göndermeler , bu sefer şaşırtmayı başaran farklı zombi anlayışı , etrafı duvarlar ile çevrili bir Londra , koca bulayım , kadın bulayım derken mideye de indirmesinler bari anlayışındaki karakterler , güçlü aksiyon sekansları .
Açıkçası başlangıçta akıllara “bir garip” gelen bu fikir , Abraham Lincoln : Vampir Avcısı romanını da ( ki bu da sinemaya uyarlandı ) , yazan Seth Grahame - Smith’in farklı bakış açısıyla tam bir eğlence şölenine dönüşüyor .
Lakin romanda her ne kadar orijinal eserin mantığı ve ruhu korunmaya çalışılsa da , filmde bu durum sadece “lafta kalıyor” , hikeye bir hayli yüzeysel yola devam ediyor .
Yönetmen Burr Steers ise , işin yönetim kısmında iyi iş çıkartırken , David O. Russell ile ortaklaşa yazdığı senaryoda hafiften çuvallıyor .
Pek tabii bu sadece işin “uyarlanan metne sadakat” kısmı .
Yoksa bizlere sunulan anlatı , baştan sona ilgi çekici , eğlenceli ve bol “biçki dikişli” .
Şiddet ve kan düzeyi de yerinde olan Aşk ve Gurur + Zombiler filmi , son zamanlardaki en orijinal yapımlardan bir tanesi .
Türü sevenlerin ise , öyle ya da böyle izlemesi gereken bir film .
Mutlu evlilikler , hayırlı kesmeler !
