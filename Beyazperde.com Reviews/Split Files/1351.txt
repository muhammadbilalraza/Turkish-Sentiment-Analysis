Geç olsun da güç olmasın diyelim .
Star Wars hayranları olarak 32 sene bekledik , ve sonunda baştan sona heyecanlandıran , nefes kesen , yaratıcı , yetenek dolu , ve her anlamıyla harikülade bir Star Wars filminin vizyona girmesine şahit oluyoruz .
On sene önce biten , George Lucas’ın kontrolü altında yaratılan prequel üçlemesi , her ne kadar teknik olarak Star Wars havasını , teknolojisini , karakter arketiplerini seyirciye sunmuş olsa da yaratıcılık , hikaye , ve kinetik görsellikler bakımından sınıfta kalıyordu .
Ta kariyerinin başından beri yönetmenlikten pek haz almadığını itiraf etmiş olan Lucas , sıra prequel’lara geldiğinde belki de kendi prodüksiyon stüdyosu Lucasfilm’in imparatoru olarak yavan ve enerjisiz bir yönetim sunmak yerine , bu efsane serinin kontrölünü orjinal üçleme ile büyümüş yeni yeteneklere verseymiş daha hayat dolu bir üçleme çıkarabilirdi .
Disney , Lucasfılm’in bütün haklarını satın aldıktan sonra Lucas’ın 16 yıl önce vermiş olması gereken kararı veriyor , ve yeni jenerasyon sinemacılar / hayranların Star Wars mitolojisi ile neler yapabileceğini merakla beklenen Star Wars : Güç Uyanıyor ile gösteriyor .
Bölüm VII , VI , ve IX’dan oluşacak bu yeni üçleme , eğer yönetmen JJ Abrams’ın yarattığı süper başlangıcı takip ederse , Star Wars hayranlarına emin ellerde olduğumuzu temenni edebilirim . ‘Spoiler’ları bırakın , filmin genel hikayesi ve ana karakterleri hakkında bile olabildiğince detaya girmemeye çalışacağım .
Abrams ve ekibi , Güç Uyanıyor’un görsel havasını betimleyen , ama hikayesini açıklamayan fragmanlarla internette her popüler kültüre bağlı sırrın hemen bozulduğu günümüzde mucizevi bir gizem yaratmayı başardılar .
Vizyon tarihine bu kadar az vakit kalmışken yeni Lucasfilm’in saklamayı başardığı hikayeyi ve sürprizleri bozmak bana kalmamalı .
Hikaye bakımından Güç Uyanıyor , bir bakıma orjinal üçleme ve yeni üçleme arasında bir köprü görevi görüyor .
Jurassic World gibi nostalji pornolarındaki ‘Sırf seyircinin ilk filmlerde sevdiği elementlere göndermede bulunarak parayı koparalım’ tarzı sinik bir yaklaşım yok Abrams’ın Star Wars’unda .
Evet , hikaye neredeyse adımı adımına ilk Star Wars filmi A New Hope’u takip ediyor : Bu sefer adı First Order olan yeni İmparatorluk bir droid’in içinde saklanmış olan önemli bilgilerin peşinden gidiyor , Luke Skywalker gibi unutulmuş bir çöl gezegeninde yaşayan mütevazi bir karakter Joseph Campbell’in ‘The Hero’s Journey’ şablonunu takip ederek Güç’le olan bağını keşvediyor , Han Solo tarzı bir karakter hikayeye bencil motivasyonlarla başlamasına rağmen evrende bir değişiklik yapabileceğinin farkına varıyor vs. .
Ve evet , eski Death Star’dan on kat büyük yeni bir Death Star bile var .
Fakat J. J. Abrams’ın eskiye saygıda bulunarak efsaneyi yeni karakterlere aktarmasında yakaladığı 50 / 50 oranındaki nostalji / yenilik dengesi , prequel’lardaki safi ‘fan servisi’nin ötesinde taze bir enerji yakalıyor .
Yeni karakterler eski karakterleri andırıyor olabilir , fakat aynı zamanda kendilerine özgün özelliklere sahipler .
Diğer yandan eski karakterlere konuk oyuncu muammelesi yapılması yerine onların da hikayeleri devam ediyor , bu karakterlere yeni motivasyonlar ve maceralar ekleniyor .
Mesela Han Solo’nun ( Harrison Ford ) filmde sadece beş dakika görüneceğini tahmin eden hayranlar , bu ikonik karakterin Güç Uyanıyor’un hikayesi için ne kadar önemli olduğuna bayağı sevinecekler kanımca .
Sıra fragmanlar çıkmaya başladığından beri hayranlardan yükselen ‘Luke nerede ? ’ sorusuna geldiğinde ise , her Star Wars filmini başlatan yazının ilk cümlesinde cevabımızı alıyoruz zaten .
Abrams ve senaryo yardımcıları Lawrence Kasdan ile Michael Arndt , her ne kadar hayranları mutlu etmeye çalışsalar da , cesur ve tartışma yaratacak seçimlerden çekinmiyorlar , bu sayede hikayenin gidişatını tahmin etmek iyice zorlaşıyor .
Bu seçimlerden biri , bu filmlerle büyümüş biri olarak beni o kadar şoke etti ki , duygularımla başbaşa kalabilmek için projeksiyoniste filmi yarım saat durdurmasını istemek geldi içimden .
Sıra teknik tarafa geldiğinde , oyuncuları yeşil perde önünü koyup her sahneyi banal uzun çekimlerle yaratan prequel’lara kıyasla bariz bir görsel yaratıcılık dopingi var Güç Uyanıyor’da .
Gerçek mekanlar ve CGI elementler arasında muazzam bir bileşim yaratılmış .
Savaş sahneleri boyunca karakerlerin uzun planlarla gerçek mekanlarda koşturmasını izlemek orjinal üçlemenin cazibesini yeniden yakalattırıyor .
Pratik kuklalar ve CGI animasyonu bir araya getirerek yaratılan yaratıklar ise prequel’lara kıyasla daha gerçekçi bir havaya sahip .
Abrams , ekibin belki de aylarca üzerinde çalıştığı bazı yaratıkları arka planlara sokuşturup iki saniyede geçen çekimlerde kullanıyor , bu sayede orjinal üçlemenin yarattığı detaya saygı , burada da yakalanıyor .
Tahminim o ki , hayranlar filmi tekrar tekrar izlerken bir sürü yeni detaylar keşvedecek .
Ha , ayrıca Abrams hakkında dalga geçilen ‘lens flare’ efekti hemen hemen hiç yok filmde , bu konuda rahat bir nefes alabiliriz .
Güç Uyanıyor ile yeni ve eski arasındaki köprü muazzam bir biçimde yaratılıyor .
Artık bundan sonraki filmlerin görevi , bu köprüden geçerek Star Wars efsanesini hem hikaye içinde , hem de gerçek dünyada , yeni jenerasyonlara aktarmak .
