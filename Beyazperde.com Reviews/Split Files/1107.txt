Bu yazı Ölüm Ormanı filminin sürprizleri hakkında bilgi içermektedir .
Film izlendikten sonra okunması tavsiye edilir …
Vasat bir yeniden yapımı da bulunan Avustralya korku filmi Long Weekend  ( 1978 ) için tüm zamanların en ilginç korku filmlerinden biri diyebiliriz .
İlginçliği bütün klişelerine rağmen tür açısından önemli bir yapım olmasından kaynaklanıyor .
Filmde doğa , bir hafta sonu için kendisini tercih eden saygısız bir çiftten intikam alıyor . ‘’Genç bir çift hafta sonu doğaya kaçar ve başlarına gelmedik kalmaz’’ tarzı sinopsisi ile son derece klişe ; filmin ‘’kötü adamı’’ olarak bitkisiyle hayvanıyla ahenk içinde çalışan doğayı önermesiyle son derece ilginç .
Bu arada ne çiftimiz ne de doğanın kendisi kötü değil tabii .
Sadece doğa saygısız züppelerden intikam alıyor .
Yabancı sevmeyen yerli halk yok , travmatik seri katiller yok .
İnsana cezasını bildiğimiz doğa kesiyor .
Ölüm Ormanı belli açılardan Long Weekend ile benzerlikler içeriyor .
Bir kere en başta bir tatlı huzur almak için direksiyonu doğaya kıran bir çift var .
Erkeğin kendine ve rehberliğine fazla güvenmesi ve gereksiz kıskanç yapısı çiftin doğanın ortasında dımdızlak kalmasına neden oluyor .
Buraya kadar filmde orijinal bir şey yok ; belki oyunculukların klişelerin tozunu alan bir film için fazla iyi olduğunu söyleyebiliriz .
Erkek karakterin zaafları , zayıflıkları , ‘’ben sana burada teklif edecektim’’ tarzı şirinlikleri ve kadın karakterin tatlı sertlikleri akılda kalıcı .
Film ‘’bir şeyler olacak , pis bir şey onlara kentin kötü ve pahalı restoranlarını bile özletecek’’ tarzı tekinsizlikler sunması bir merak duygusu uyandırıyor ve filmin avcı kontenjanından bir ayı çıkıyor .
En az , bir çiftin okyanusa batmalarını abartısız bir şekilde anlatan Açık Deniz filmi kadar tüyler ürpertici bir gerçekliği var ayılı finalin .
Öyle uzun bir takip , saç saça bir mücadele falan yok .
Ayının karnı açtır ve çiftin evlilik planlarını birini mideye indirerek çöpe atar .
Referansları arasında  Werner Herzog’un başyapıtı Grizzly Man belgeseli yok tabii ama Ölüm Ormanı’nda bir belgesel soğukkanlılığı ( ve ciddiyeti ) var ve bu durum filmi ilginçleştiriyor .
Bu arada Herzog bir araştırmacının ayı türü karşısındaki yenilgisini inanılmaz bir ustalıkla ele almıştı .
Ölüm Ormanı’nın oyuncu kökenli yönetmeni ise uzun bir girişin ardından fazla duygusallığa yer vermeden , ‘’doğa böyledir işte’’ veya ‘’doğada işler böyle olur’’ diyerek bir yumruk ile getiriyor finali .
Tabii ki bir Long Weekend değil ama bütün klişelerine rağmen insanın doğa karşısındaki hoyratlığını ve kırılganlığını göstermesi açısından ilginç .
Çevreci hareketlerin doğal olarak radikalleştiği günümüzde bu tür hınzır filmlerin artacağını söyleyebiliriz .
