Hakkında yazmanın zor olduğu filmler vardır .
Üzerine iki kelam etmek , filmin bütün yapım sürecinden daha meşakkatlidir .
Bir de Şeytan Tepesi gibi kolayca klavyeden dökülenler .
' Bütün bunları daha önce de yazmıştım ' deseniz de nafile zira film daha önce binlerce defa çekilmiştir .
En iyisi ortasını bulmak galiba .
Hem okuyucularımızın hem de bizim zihin sağlığımız için .
Kariyerini Return to House on Haunted Hill , Mirrors 2 , Hellraiser : Revelations gibi bazılarının orijinallerinin bile başarılı sayılamayacağı filmlerin direk videoya düşen devamlarını çekmekle şekillendiren Victor Garcia'nın ilk orijinal ( ! ) uzun metrajı Şeytan Tepesi .
' O tarafa gitmememizi ' , ıssızlığın ortasında bozulan arabaları , metruk köşk ya da otelleri ve yaşanan gizemli olayları ' orijinal ' olarak nitelendirebildiğimiz müddetçe tabii .
Müstakbel yeni eşiyle evlenmenin arifesindeki dul babanın , Kolombiya'da tatil yapan kızını düğüne çağırma çabası var hikayenin başlangıcında .
Baba ile kızın arasının limoni olduğunu anlamamız uzun sürmüyor .
Kendine yeni bir hayat kurma peşindeymiş gibi görünen kızın Kolombiya'daki yandaşları ise sevgilisi ve teyzesi .
Durum yolunda gitmeyecek bir yolculuğa bağlanmak zorunda olduğundan ' kızın pasaportu başka bir yerde kalmış ' önermesini yiyor ve işlerin sarpa sarmasına adım adım yaklaşıyoruz .
Sonrası - daha önce girizgahını yaptığım gibi - yoldan çevirmeye çalışan gizemli polis , kaza , metruğa doğru süzülüş ve orada karşılaşılan küçük kızın laneti .
İnsanı yoran seviyelerde klişelerle örülmüş , varoluşunu neye bağlı olduğunu sorgulayarak zaman geçirtebilen Şeytan Tepesi , henüz ergenliğe girmemiş bir çocuğun arkadaşlarıyla boş bir binada çektiği ilk korku filmi ayarında .
Annesinin ,   ' nelerle uğraşıyorsunuz siz bakıyım ? ' sualine kulak asmadan , eline aldığı küçük bir kağıda ' filmimizde olması gerekenler ' başlığı açan bir çocuk bu .
Hikayenin ana fikri konusunda zaten sıkıntısı yok .
Onun derdi sekanslar .
Yanlarına tik koyduğu maddeler arasında aniden uyanılan kabuslar , gözünü yoldan ayırdığı ilk anda kaza yapan şoförler , birbirlerinden ayrılmamaları salık verilmesine rağmen ayrılmayı hobi haline getirmiş ' saf cesurlar ' , içine kötü varlık girip erkek sesiyle konuşan kadınlar , anlaşılmayı bekleyen antik yazılar ve ' burada yanlış giden bir şeyler ' var .
Bir profesyonelle sinema tutkusunu içinde hisseden bir çocuğun farkı ise ilkinin ' yeteri kadar iyi ' düsturunu benimsemenin olabildiğine samimiyetsiz göründüğü gerçeği .
Bu gerçekle karşı karşıya kaldığınızda da filmin Bogota'da geçmesinin , atmosfer kurmaktan çok ucuza mal etme hedefine ya da karakterlerine yaptırdığı İspanyolca - İngilizce çevirileri sayesinde 87 dakikalık süresini tamamlamasına yardım ettiğine inanmaya başlıyorsunuz .
' ' Bütün bunları geç , Şeytan Tepesi daha önce izlediğimiz filmlerden en çok hangisine öykünüyor ?
İçimde ' bu hafta sonu sinemada korku filmi izlemek ' gibi önlenemez bir istek var ' ' diyorsanız da cevabım Evil Dead olacaktır . 
firatatac . com
