Korku sinemasının ardı arkası kesilmeyen projelerinden bir tanesiyle tekrar karşı karşıyayız .
İspanya ve ABD ortak yapımı olan ve yönetmenlik koltuğuna Alberto Marini'nin oturduğu Yaz Kampı bilindik bir hikayeyi cesur bir anlayışla perdeye taşıyan , seyircisini neredeyse hiç sıkılmadan perdeye kitlemeyi başaran bir proje .
Hepimizin artık ziyadesiyle alışkın olduğu şok sekansları , medeniyetten uzakta , tekinsiz mekanlarda kapana kısılmış karakterler ve ilginç sürprizi ile izleyiciyi kendisine bağlamaya çalışan dinamik aynı şekilde yerinde duruyor .
Önemli olansa , çoğu korku filminde olanın aksine bu kez gerçekten formülü tutturabilmiş bir çalışma söz konusu .
Daha önce Rec serisi gibi önemli bir korku serisinde yer almış , türün sevenlerini kendine hayran bırakan 2011 tarihli Ölüm Uykusu'nda yine kendine yer bulmuş olan Marini , her şeyden önce akıllıca yazılmış bir hikayeyi ilgi çekici bir üslupla anlatmış .
Öte yandan görevlerini fazlasıyla yerine getiren oyuncular ( ki sayıları oldukça kısıtlı ) , akışın olabildiğine sorunsuz olmasını sağlamış .
Artık bıkkınlık veren korku filmleri klişeleri ise yerini yoğun bir merak duygusuna bırakmış .
Antonio ( Andrés Velencoso ) adlı İspanyol kökenli bir kamp yetkilisi , kendisine daha önce de bir başka yaz kampında eşlik etmiş olan Will ( Diego Boneta ) , Amerika'nın bağrından kopup gelmiş ve burada ne aradığına dair pek fikri olmayan Christy ( Jocelin Donahue ) ve seyircinin empati kurma konusunda hiç zorlanmayacağı , geçmişi hakkında küçük bir gizem taşıyan Michelle ( Maiara Walsh ) .
Dört kişik bu grup , birkaç gün içinde İspanya'nın kırsal bir alanında yer alan , eski püskü bir yapıda gerçekleşecek yaz kampının eğitmenleri olarak sunuluyor .
Haftalık olarak sürecek etkinlikte amaç ise küçük çocuklara yoğun bir İngilizce kursu verebilmek .
Genç arkadaşlar bu moral bozucu mekana geliyor , etrafı toparlamaya gayret gösteriyor ve ufaklıklar için tüm hazırlıkları bitirmek için koşturuyorlar .
Yolda tek kelimeyle kafası " güzel " birkaç kişiyle de karşılaşan dostlarımız , kendilerini bekleyen tehlikeden de tamamen habersizler .
Güzel ve ümit dolu başlayan kamp , daha çocuklar gelmeden gerçek bir kabusa dönüşüyor .
Bu noktadan sonra akıllara hem zombi , hem de kötü ruhlar tarafından ele geçirilmiş karakterler gibi klişe bir temayı , bir hayli zeki ve ilginç şekilde sunan bir filmle karşılaşıyoruz .
Zira izleyeceğimiz korku dolu serüven , özünde ne kötü varlıkları , ne de hayata dönen ölüleri içeriyor .
Akla gelmesi pek de kolay olmayan bir gizem ile ilerleyen dehşet anları , sürekli olarak " ölümcül tehlikenin " değişim gösterdiği , biraz sonra neler olacağı , kime güvenip , kimden kaçılması gerektiği belli olmayan sürekleyici bir tecrübeye dönüşüyor .
İşin sürprizli kısmını bozmamak için daha fazlasını anlatmamamız gereken Yaz Kampı , yer yer akıllara getirdiği " korku filmlerinde 80'ler anlayışı " , modern korku hikayelerinin " tazelenmiş sunumu " ve güçlü atmosferiyle kesinlikle bir şans verilmesi gereken projelerden biri olarak bizleri selamlıyor . burcinaygun@gmail.com
