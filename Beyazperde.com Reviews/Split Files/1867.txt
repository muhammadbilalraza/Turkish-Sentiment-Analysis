- Dikkat ! yazı yer yer spoiler içerebilir
- Hollywood'un sıkça kullandığı beden değişimi teması Mavi Gece'nin bütününü oluşturuyor ve zıtlıklar komedisini yaratıyor .
Aslında baktığımızda böyle bir konunun bir gün bizim sinemamızı es geçmeyeceğini düşünürsek isabetli bir karar olduğunu söyleyebiliriz .
Film kadın bedenine giren erkek , erkek bedenine giren zıtlıkla tam olarak yetinemeyip biraz da sosyal durumların zıtlığından mizah yaratmaya çalışmış ki bunun seyirci nezdinde elle tutulur bir detay olduğunu söyleyebiliriz . 
Doktor Emel'in bedeni taksici Zeki'ye geçince olanlar olur kıvamında başlayan film bu konuya bir çözüm yolu sunmadan konunun keyfini ve komedisini çıkartmaya soyunuyor .
Zaten absürd bir başlangıç yaparak her şeyi sineye çekeceğimiz bir ortam da yaratıyor .
Karakter zıtlıkları , bunu kimseye anlatamayıp kendi içinde halletme durumları da etraftaki herkesi salaklıklar komedisinin içine itiyor . 
Hollywood örneklerine baktığımızda bu değişimlerin iki tarafa da birşeyler kazandırdığı malum .
Ama burada sadece komediye odaklanmış bir durum var .
Yani kimsenin bir dileği ve bu durumdan çıkaracağı pek bir ders yok .
Sadece sonrasında iki tarafında çocuk sahibi olacağını öğreniyoruz !
Zaten filmin senaristi ve yönetmeni Ahmet Hoşsöyler de bunu yaratamadığını fark edip sonunu bir rüyayla taçlandırmayı uygun görmüş .
Film vizyonda olduğu için rahatça söyleyebiliriz ki film taksici Zeki'nin bir nevi karışık , karmaşık bir film şeridi .
Ama dediğim gibi filmin bunu bir amaca oturtamaması birçok şeyin havada kalmasına sebep oluyor .
Tabii ki bu oturmamış zıtlıklar da güldürüyor . 
Bu aradalar neredeyse vizyonu işgal eden Fırat Tanış bu filmde taksici Zeki olarak karşımızda .
Ayça Varlıer ise erkek bedenine bürünen doktor Emel .
Filmin bir zıtlığı da bu .
Güzel bir kadınla çirkin bir adamın değişimi ve o bedenle yaşadıkları rahatsızlıklar .
Sonuçta çok işlenen bir konu olduğu için orijinal diyemiyoruz , hatta bunun tersi bile gelebilir sonrasında .
Çocuk ve büyük teması .
Bkz : Big , 17 Again !
Ve Keşke 30 Olsam daha çok yaş değiştirme temalı filmler .
Mavi Gece biraz The Hot Chick / Ateşli Piliç kıvamında kadın ve erkek değişiminden ilham alıyor .
Ateşli Piliç de mesela inanılmaz abartılı bir mizah vardı , tipler arasında da uyumsuzluk .   Mavi Gece bir yanından cesur olmaya çalışıyor ama bir yandan da mantıklı bir açıklama sunma derdine giriyor .
O yüzden de istenilen patlamayı yapamıyor ama çok kötü olduğunu da söyleyemeyiz .
Bizdeki beden değişimi hikayesi nasıl oluyor diyenler tercih edebilir . twitter . com / BanuBozdemir
