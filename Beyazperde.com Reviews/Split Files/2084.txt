Zombi hikayelerini b - movie’den büyük bütçeli Hollywood prodüksiyonlarına , gerilim ve korku türünden popüler kültürün bir parçası olarak komediye kadar sıklıkla beyazperde ve tv şovlarında izliyoruz .
Hatta komedi , korku çerçevesinde ilk yerli zombi filmimiz Ada : Zombilerin Düğünü , bir animasyon karakteri olarak Kötü Kedi Şerafettin’deki zombi sinema tarihimizde yerlerini aldı .
Yeni bir söylem geliştirene ise nadiren rastlıyoruz ; Tüm Sırların Sahibi Kız bu nitelikte bir film .
M. R. Carey’in The Girl with All the Gifts adlı romanından uyarlanan , yönetmen koltuğunda Sherlock , Doctor Who gibi televizyon yapımlarından tanıdığımız Colm McCarthy’nin yer aldığı film distopik bir dünya sunuyor .
Yakın gelecekte geçen , platosu İngiltere olan filmde ; bir virüs yüzünden insanlık kendi türünü yiyen , iradesi yok olmuş yeni bir türe ( filmde kod adı aç ) dönüşür .
Bu virüsten etkilenen , ikinci jenerasyonu oluşturan ve hala insani özelliklere sahip bir grup çocuk , bir askeri üstte kontrol altında testlere tabi tutulmakta ve eğitim görmektedir .
Bu çocuklar içinde Melanie ( Sennia Nanua ) adlı bir kız çocuğu ise zekası , merakı ve kurduğu hayallerle diğer çocuklardan ayrışmaktadır .
Melanie , öğretmeni Justineau ( Gemma Artenton ) ile özel bir ilişki geliştirirken üste araştırmalar yapan Dr .
Caldwell’in ( Glen Close ) dikkatini çekmiştir .
Üs “aç”lar tarafından bir gün saldırıya uğrayınca bir grup asker ile Melanie , Justineau ve Dr .
Caldwell insanların yaşadığı Beacon’a ulaşmak için yola çıkar .
Melanie , Dr .
Caldwell’e göre insanlığın kurtulması için bir “hediye”dir ve onu kurban ederek aşıyı üretip geri kalanları kurtarmaya niyetlidir .
Yapım , zombi filmi klişelerini içerse de güçlü söylemiyle ve özellikle son sahneleriyle akıllarda kalıyor .
Aksiyonu düşen noktalarda Melanie’nin hikayesi boşlukları dolduruyor .
Nitekim çocuk zombi karakterinin derinliği ve bir zombinin çocuk olması etkileyiciğini artırıyor .
Eleştirinin deavmı filme dair sürprizbozan / spoiler içermektedir : Film bittiğinde aklında kalan his nedir diye sorsanız yalnızlık derim .
Bu Melanie’nin insanlar ya da kendi türü içindeyken yaşadığı yalnızlık , boş ve yıkık dökük Londra sokaklarında grubun geniş açı çekimler içinde yürürken hissettirilen yalnızlığı ve son sahnede , dünyada kalan son insan Justineau ile güçlenen bir yalnızlık .
Bu his bireysel olduğu kadar genel de yansıtılmış .
Film başrolde yer alan ve empati geliştirdiğimiz ana karakterlerin hayatta kalmasına yönelik değil .
Bu noktada “sizin yerinize niye biz ölelim” diye Dr .
Caldwell’i sorgulayan ve oluşan mantarları özgür bırakarak dünya üzerinde yeni bir türü başlatan Melanie’nin hayatta kalmasına sevinmemizi sağlamaya yönelik de değil .
Film , 2,5 milyon yıl önce güney maymunundan evrilen ve farklı türler içinden günümüze ulaşan bir türe , Yuval Noah Harari’nin Homo Sapiens adlı kitabında “Homo sapiens neden ekolojik bir seri katile dönüştü ? ” sorusunu düşündüren adeta bir uyarı niteliğinde .
Melanie ismiyle ve cinsiyetiyle dişi olsa da fiziksel yansıması cinsiyetsiz bir noktada duruyor .
Bu da Melanie’nin evrensel bir noktada durduğu ama üreyen bir canlı olarak yeni bir toplumun inşasını sahiplenmesine kafa yorduruyor .
Nitekim son insan da üreyen bir canlı olsa da yeni türe medeniyeti öğretmekle sınırlı kalıyor .
Belki de kitabın yazarı , dünya üzerinde dönüşü olmayan yıkımlar yapacaksanız kabulleneceksiniz diyor .
Ya da bu benim anladığımdır .
İyi seyirler .
