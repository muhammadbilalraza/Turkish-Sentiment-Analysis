En baştan yazıyorum ; benim için yılın en iyi filmi Manchester by the Sea .
Bu filme hayranlığım hiç bitmeyecek .
Müthiş bir sinema yapma tarifi , parayla pulla değil kalple akılla yapılan bir film .
OFCS ödüllerinin seçimlerini yaparken eleştirmenden ziyade seyirci gibi davrandığım ve bu filmi ( belki de Lee ve Patrick’i ) kolladığımı itiraf ediyorum .
Cem Yılmaz filmlerinde hep rastladığım şeydir ; kurban karakterler kadın değil erkektir .
Acıklı , şaşkın , sevilmeyi anlaşılmayı bekleyen kocaman çocuklar yazar - oynar Cem Yılmaz ve filmlerinde kötücül kadın karakterler yaratır .
Her Şey Çok Güzel Olacak’ta Ayla ( Ceyda Düvenci ) , Hokkabaz’da Fatma ( Özlem Tekin ) .
Onlar bir erkeğin canını yakmak için hiçbir fırsatı kaçırmayan zalimlerdir .
Film eleştirisine geçmeden önce , sürprizbozan ( spoiler ) endişesi taşımadan yazdığımı bilmenizi izlerim .
Filmi izlemeden önce okumanız tadınızı kaçırabilir , uyarmış olayım .
Bu kadar feminist bir bakış açısına hiç gerek yok ancak Kenneth Lonergan’ın yazdığı Manchester by the Sea hikayesinde de aynı şeyi sezdim .
Film yaş farkı olan iki erkek akraba üzerinden ilerliyor .
Lee’nin ( Casey Affleck ) trajedisi filmin motoru oluyor ama ikisi de kendi dramlarını yaşıyor ve felaketlerinin olay ufkunda kadınlar var .
Lee’nin karısı ve Patrick’in ( lucas Hedges ) annesi …
Daha ilk 10 dakikada Lee’nin kadınlarla olan sorunlu ilişkisine şahit oluyoruz , bu sekanslarda Kenneth Lonergan’ın kaleminden kan damlamış .
Küvetini tamir ettirmek isteyen kadına yüklediği karakter bizi film boyunca izleyeceğimiz şeye hazırlıyor ama ötesi de var .
Lee film boyunca kendisini suçluyor , aslında bu iç hesaplaşması onu tamamen kurutarak tamamlanmış ama ağabeyi Joe’nun ( Kyle Chandler ) ölümü ve yeğenine babalık yapmak zorunda olması nedeniyle yaşadığı travma tetikleniyor .
Lee film boyunca yargılamayan - sorgulamayan bir tür bitkisel hayat yaşıyor ancak K. Lonergan seyirciye kızması gerektiği kişiyi gösteriyor , bunu bir tür manipülasyon olarak da algılamak mümkün ancak Lee’nin Joe ve Patrick ile balık avından döndüğü sekansta ve yaşanan trajedinin ardından gerçekleşen sorgudaki beyanı seyircide bir yargı oluşturmaya yetiyor .
Randi ( Michelle Williams ) hastalığını bahane ederek çocuklarıyla ilgilenmeyen bir anne ve evdeki yangının çıkma sebebi onun sinüslerini kurutmamak adına yakılan şömine .
Burada bir kadın düşmanlığı sezmek yerine modern aile kurumunun ( ilgisiz ebeveynler ) sorgulandığını da düşünebiliriz elbette .
Evli ve çocuklu Lee’nin hala evin bodrum katında erkek arkadaşlarıyla takılarak , bekar partileri düzenlemesi , sigara sarıp içmeleri , alkole olan düşkünlüğü vs. ama Patrick’in çatlak annesini ve kız arkadaşlarını ne yapacağız ?
Enstrüman çalabilen genç erkekler arasında berbat sesi ama müthiş özgüveniyle bağıra çağıra bir şeyler söyleyen solist kız arkadaş karakterinde belirginleşen şeyler var .
Lee ve Randi’nin karşılaştığı sekansta artık tarafımızı iyice seçmiş oluyoruz ; Lee’ye acıyor , Randi’yi suçluyoruz .
Olaydan değil , ondan etkilenme biçimlerinden geliyor seyircinin yargısı .
Lee tamamen kurumuş bir dala dönmüşken Randi kendisine yeni bir aile kurmayı , yeniden çocuk sahibi olmayı başarmış .
Sanki , “kadınlar bir şekilde devam eder , acı çekmek ve hayata takılı kalmak erkeğin lanetidir” diyor Kennet Lonergan .
Filmde en sevdiğim şey ise şu yürek yakan tekne metaforu .
Babasının ölümünden çok etkilenmiş gibi görünmeyen genç Patrick'in , onunla ilgilenen “gerçek” ebeveynini kaybettikten sonra neredeyse tek amacı , tekneye sahip çıkmak ve onu çalışır durumda tutmak oluyor , hem de amcasının itirazlarına rağmen .
Harçlıklarını dahi biriktirerek tekneye yeni bir motor taktırmaya çabalıyor .
Bu başlarda şımarık bir istek gibi algılansa da altında yatan his bambaşka .
Patrick ergen yaşların verdiği tüm umursamazlığa rağmen babası ile yaşadıklarını unutabilecek bir genç değil .
O teknenin motoru , babasının hasta kalbi .
Tıpkı onun gibi ne zaman duracağı belli olmadan çalışıyor ve Patrick'in en mutlu olduğu zamanlar , babasıyla birlikte teknede birlikte geçirdikleri zamanlardı .
Babası ve amcasıyla denize çıktığı ve kocaman bir balık tuttuğu , hayatında en mutlu olduğu o gün .
Bir an bazen yaşama bedel .
Babasının ölümünden sonra onu yaşatmanın yolu tekneyi tamir etmekten geçiyordu ve bunu başarıyor .
Patrick bana babası öldükten sonra ondan yadigar arabayı yıllarca tamircilerle kanka olarak yaşatan inatçı bir arkadaşımı hatırlattı .
İnsan , hatıralarına sahip çıkan hayvan .
İyi ki de öyle .
Finale yakın bir başka sekansta ise Lee ile Patrick’in sokakta buldukları bir topla oynamalarına şahit oluyoruz , bu esnada bir konuşma geçiyor .
Lee , Patrick’in vasiliğini ağabeyinin en yakın arkadaşına vermesine rağmen yeğeniyle ilişkisini koparmak istemiyor çünkü Patrick onun buzul kalbinde yeşerebilmiş cılız bir bitki adeta .
Bunun için de evini düzenlediğinden , bazı yeni mobilyalar aldığından bahsediyor ama yine o vazgeçmiş ruh haliyle …
Çünkü Lee yaşayan bir ölü , polis merkezindeki başarısız intihar girişimi aslında işe yaradı !
Lee’nin bedeni yaşamaya devam etti ama ruhu öldü ki bu bir faninin başına gelen en büyük felaket olabilir çünkü dinler bile beden öldükten sonra ruhun yaşamaya devam edeceği umudunu aşılar .
Ruhsuz bir beden yaşam boyu kabir azabı çekmek demek .
Ve sonra topu yere atıyor ve yine o umutsuz haliyle “bırak gitsin” diyor ama Patrick topu alıp amcasına atmaya devam ediyor .
Hem Lee hem de seyirci için bu ilişkinin devam edeceğine dair harika bir işaret , gizli bir mutlu son !
Yaşamın Kıyısında , gösterişsiz bir başyapıt , bir yönetmenlik , yazarlık ve oyunculuk şaheseri .
Casey Affleck’in sıradışı performansının etkileyemeyeceği bir kalp yok .
Onun oyunculuğuna dair pek cümle kurmadım çünkü bu bir eleştirmenin size tarif edebileceği türden bir şey değil , gidip filmi ve Lee’yi izlemelisiniz .
Manchester’ın erkeklerinin acıklı ama arabesk olmayan hikayesini mutlaka izleyin ! murattolga@gmail.com
