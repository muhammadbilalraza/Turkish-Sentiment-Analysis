Jason Statham'ın hayat verdiği karakteri pek umursamayıp , " Jason Statham " ı oynadığı filmler tüm hızıyla devam ediyor .
Taşıyıcı ( The Transporter ) serisi , Crank serisi , The Mechanic , Blitz , Koruyucu ( Safe ) gibi sadece kendisinin üzerine kurulu bir çok işin yanı sıra , başrollerini birileriyle paylaşmak durumunda bırakıldığı filmlerde de hep aynı anti - kahramana hayat veren Statham , fena halde tekrara kaçmasına rağmen halen ilgi gören bir figür .
Onu bu kadar popüler kılan ' yakışıklılık kavramına getirdiği yeni boyut mu , klas İngiliz aksanı mı yoksa sadece öncüllerinden sert dövüş teknikleri mi ? ' orasını hiçbir zaman çözemeyeceğiz . 
Parker herhangi bir Jason Statham aksiyonundan daha sağlam temelleri olan bir proje aslında .
Donald E. Westlake'in 1962 tarihli romanının baş karakteri , yazarının da isteği doğrultusunda farklı isimlerle bir çok defa beyazperdede karşımıza çıkmıştı .
John Boorman'ın Point Blank'inde Lee Marvin , John Flynn'ın The Outfit'inde Robert Duvall , Brian Helgeland'ın Gününü Göreceksin ( Payback ) filminde Mel Gibson tarafından canlandırılan Parker çeşitlemeleri , Taylor Hackford'un projeye atanmasıyla farklı bir boyut kazanabilirdi .
Geniş kitlelere ulaşan son işi Ray'den önce de birçok bilinen filme imza atan ( kendisini Helen Mirren'ın sevdiceği olarak tanıyanlar da bir hayli fazla ) Hackford'un bu yeni Parker hikayesine değer katabileceği herkesin ortak fikriydi .
Gelelim - di'li geçmiş zaman kullanmamızın nedenlerine .
Soğukkanlı bir hırsız olan Parker'ın önderlik ettiği grubun soygunuyla giriyoruz filme .
Başarılı olan iş , Parker'ın kazık yemesiyle son buluyor .
Kendini toparlayan kahramanımız hemen intikam planlarını yapıyor ve soluğu Palm Beach'te alıyor .
Bunun nedeni de kendine kazık atanların bir sonraki hedefinin Palm Beach'te yapılacak bir açık arttırma olması .
Aslında istediği şey can almak değil , parasını geri almak ama şartlar onu bol kanlı hesaplaşmalara sürüklüyor .
Bu esnada karşısına çıkan , kocasının ölümünden sonra maddi sıkıntılarla boğuşan emlakçı Leslie ( Jennifer Lopez ) ' yi de bir nevi ' yardımcı ' görevine atamaktan geri kalmıyor .
Leslie zamanla Parker'a biraz vuruluyor ama nafile .
Sorun filmin hikayesinin hiç ilgi çekici olmamasıyla başlıyor aslında .
Henüz 10. dakikada finali tahmin edebilmek kötü bir his .
Parker'a yamuk yapanların bir avuç geri zekalı olması , olası bir başarısızlık hissiyatını da götürdüğünden elimizde bir şey kalmıyor .
Vasat altı bir aksiyon filminin gidişatını zora sokabilecek olaylar ard arda sıralanıp filmin süresi tamamlanmaya çalışılıyor .
Mekan değişiminden dolayı ikiye ayırabileceğimiz filmin şehirde geçen ilk kısmı tamamen çöp kıvamında .
İkinci kısım ise bolca manzara sunması , mizahın bir tık aşama kaydetmesi ve - şaşıracaksınız ama
- Jennifer Lopez sayesinde çekilebilir bir hüviyete bürünüyor .
Hackford'un bir televizyon filmi estetiğinde çektiği Parker'ın ne aksiyon sahneleri , ne de dramatik ilerleyişi sınıfı geçemiyor .
En son ne zaman gördüğünüz konusunda hafızanızı fazlaca yoklamanızı gerektirecek flashback sahneleri tek kelime ile gülünç .
Renk tonlarını değiştirip görüntüyü bulanıklaştırmak olsa olsa ' Taylor Hackford'un bulanık zihninin bir ürünü ' olarak tanımlanabilir .
Dövüş sahnelerinde sayısız biçimde tekrarlanan kesmelerin , standart üstü şiddetin etkisini azalttığını da söyleyebiliriz .
Parker izlendiğinde akla takılan ilk şeylerden biri de - kabul edin ya da etmeyin - şarkıcı ve oyuncu kimliğiyle büyük bir kitlesi olan Jennifer Lopez'in kullanımı konusundaki gariplikler .
Daha önce de belirttiğim gibi yer aldığı sahnelerde filmin çıtasını yükselten Lopez'in sadece bir meta olarak kullanılması çok ilginç .
Herhangi bir sinemacının Lopez'in ünlü poposuna defalarca zoom yapacağını tahmin etsek de , mevzu bahis Hackford olunca bunun belli bir sınırının olması gerektiğini düşünüyoruz .
Aksine , neredeyse seksist diyebileceğimiz bir yaklaşımla filme entegre edilen Jennifer Lopez , kullanılamayan bir silah olarak göze çarpıyor .
Lopez , elbette ki senaryoyu okuduğunda poposunun da önemli bir rolde olduğunu görmüştür ancak bazı şeylerin değerini azalttığının farkına varmalı .
Sonuç olarak Parker , gözü kapalı tavsiye edebileceğimiz türden bir film değil .
Ne yönetmenlik , ne aksiyon ne de zaman geçirme özellikleri açısından çekici kılınmıyor .
Bir sonraki tek kelimelik Jason Statham aksiyonunda görüşmek üzere . firatatac@hotmail.com 
 twitter :   firatatac
