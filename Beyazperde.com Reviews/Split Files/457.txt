Hollywood’un yüzünü giderek daha fazla çevirdiği yeniden çevrimler dizisinin son “talihlisi” masallar oldu . Walt Disney’in , geçmişte pek çok kez sinemaya uyarlanmış ve artık klasikleşen masal animasyonlarını , gerçek oyuncular kullanarak ( live action ) yeniden beyazperdeye aktaracağı bir dizi filmden ilki , dünyaca ünlü Fransız romancı Jeanne - Marie Le Prince de Beaumont’un Güzel ve Çirkin ( Beauty and The Beast ) masalı …
Güzel ve Çirkin’in destansı aşkı , ilk olarak Jean Cocteau , René Clément imzasıyla 1946’da , daha sonra 1991 yılında Gary Trousdale , Kirk Wise ikilisinin yönetiminde animasyon olarak ve nihayetinde 2014 senesinde Christophe Gans uyarlamasıyla beyazperdede karşımıza çıktı .
Ancak En İyi Film dalında Oscar’a aday olmayı başararak bu dalda adaylık kazanan ilk animasyon film olan 1991 yapımı Güzel ve Çirkin , şüphesiz bu masalın en göz alıcı uyarlamasıydı …
Müzikal türündeki film , Paige O'Hara ve Robby Benson’ın seslendirmeleriyle etkileyici bir filme dönüşmüş ve müzik dallarında kazandığı iki Oscar’la da başarısını taçlandırmıştı .
İşte Disney’in canlı oyuncularla yeniden beyazperdeye aktardığı masal , esas itibariyle 1991 yapımı filmi kendisine temel alıyor .
Böyle bir filme ihtiyaç olup olmadığı , ticari kaygıları vs. tartışılır fakat Güzel ve Çirkin’in yeni versiyonunun , hem masalın hem de müzikal türün hakkını verdiği bir gerçek .
Mr .
Holmes ve Müthiş Sırrı , Wikileaks ve Alacakaranlık serisinin son iki bölümünü çeken Bill Condon’ın yönetmen koltuğunda oturduğu Güzel ve Çirkin , her ne kadar sırtını bir masala yaslasa da , anlatım dili “yetişkin” olan bir film .
Zira Condon , masalın içerisinde yer alan bir karaktere kendi yorumunu eklemiş ve hikâyenin akışını bozmayan ancak muhafazakâr çevreler tarafından hemen fark edilen bir şekle büründürmüş .
Condon’ın LeFou yorumu , masalı ve dolayısıyla filmi etkilemeyen düzeyde ancak Güzel ve Çirkin , çoktan muhafazakâr Hıristiyanlar tarafından boykot edilmeye başlandı bile .
Filmin hikâyesine herhangi bir katkısı ya da etkisi olmayan bir değişikliğin bu denli tepki çekmesi , Güzel ve Çirkin’in olası başarısına şimdiden gölge düşürmüşe benziyor .
Üslubundaki bu ufak değişiklik dikkat alınmadığı takdirde Güzel ve Çirkin’in , 1991 yapımı filme birebir sadık kaldığı söylenebilir .
Hemen her sekans , orijinaline uygun bir biçimde canlandırılmış ve ortaya görsel açıdan büyüleyici , müzikal başarısı güçlü bir yapım çıkmış .
Ian McKellen ve Emma Thompson gibi isimleri yan rollerde gördüğümüz film , başroller içinse daha temkinli seçimler yapmış .
Gaston rolündeki Luke Evans’ın ve LeFou karakterini canlandıran Josh Gad’ın yerinde tercihler olduğunu söyleyebilirim ancak Emma Watson’ın ve bilhassa Dan Stevens’ın Güzel ve Çirkin için biraz sönük kaldıklarını düşünüyorum . Watson , performans açısından oldukça başarılıydı ancak Belle rolü bana göre daha gösterişli bir oyuncuyu hak ediyordu .
Ticari kaygılarla çekildiği her halinden belli olan bu film , yapımcılarını tatmin eder mi bilinmez ama Güzel ve Çirkin masalını yeniden beyazperdede izlemek isteyenleri mutlu edecektir .
Özellikle 1991 tarihli filmle olan bağları , orijinal filmi özleyenler için nostaljik bir yolculuk olacak . basakbicak@gmail.com https://twitter.com/BasakBicak
