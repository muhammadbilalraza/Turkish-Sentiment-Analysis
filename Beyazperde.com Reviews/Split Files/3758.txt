Antalya'da izlediğim , yapımcıları ve yönetmeni Türk olsaydı belki de ulusal yarışmanın sonuçlarını değiştirme gücü olabilecek filmlerden biri İstanbul .
Ulusal yarışmaya dahil olamadığı için şansını uluslararası yarışmada denedi .
Naif ve iddiasız aslında ama filmin birkaç dikkat çekici yanı var .
Öncelikle başrolünde Yavuz Bingöl var .
Oyunculuğa gittikçe ısınan Bingöl ağzında yanık türküsüyle inşaat işçisi Halil'i de güzel canlandırıyor .
Karşısındaki oyuncu ise 90'lı yılların yıldızı ( Hollandalı ) Johanna ter Steege .
Kendisi Macar yönetmen Istvan Szabo'nun oyuncusu olarak adını duyurdu ve yönetmenin Tatlı Emma , Sevgili Böbe ve Venüs'le Buluşma gibi filmlerinde rol aldı . 
Macar sinemasına düşkünlüğünü göstermek için yine bir Macar yönetmenin Ferenc Török'in İstanbul'unda yer alıyor Steege .
Onu Katalin olarak ülkemiz topraklarına getiren İstanbul , tam bir kesişme ve buluşma filmi .
Yönetmenin hayatından kesitler taşıdığını da ekleyelim hemen .
Zira Török'ün annesinin yolu da boşandıktan sonra İstanbul'a düşmüş .
Filmdeki gibi yağız bir inşaat ustasına rastlamış mı onu bilmiyoruz ama Török'ü bu esinlenmeye sevk edenin bir acı ve hüzün hikayesi olduğu kesin . 
Tabii benim yıllardır hayretler içinde baktığım bir konuyu ele alıyor olması da ilginç !
Konu bir aldatmayla şekilleniyor .
Kocasını kendisini aldattığını öğrenen Katalin soluğu hızla İstanbul'da alıyor .
Bu yollar kat ettiren dayanamama hali inandırıcılık açısından herkese göre değişir , bizler daha yerleşik kültür olduğumuz için bu aldatma mevzusunun yaralarını ülke sınırlarında hallederiz genelde !
Katalin'in uzaklaşmak için İstanbul'u tercih etmesi doğru yolda olduğumuzu gösteriyor yine de .
Katalin yollarda öldürülen Picca Bacca gibi kendisini kamyon şoförlerinin vicdanına teslim ediyor , neyse ki yönetmen kötü niyetli değil .
Kamyon şoförü babacan bir amca !
Tabii yabancıların bu kadar saf ve iyi niyetli yaklaşımlarına da karşıyım .
Bu kadar rahat olmaya gerek yok ! 
Yıllarca güzel güzel yabancı kızların yanında ( özellikle de tatil beldelerinde ) gördüğüm kara kuru Türk erkeğinin gizemini merak edip durmuşumdur .
O kızların görüp de bizim göremediğimiz ne olabilir bu erkeklerde diye .
Tam düşünmeyi bırakmıştım ki ' pat ! ' diye bu film çıktı karşıma .
Yavuz Bingöl'ün canlandırdığı Halil karakterinin hiçbir falsosu yok , hatta gel gör ki o katılıksız bir taşralı .
Katalin'e ihtiyaç duyguyu ilgiyi , sevgi ve hazzı veren adama dönüşmesi de bir hayli güzel tabii .
Sahiplenme , onu koca şehirde yalnız bırakmama hali , birçok Avrupa ülkesinde işlemeyen bir değer .
Török'ün hikayesini İstanbul'a ve aynı zamanda bu insani duyguya bağlaması ve bizim gibi yorumlaması takdire şayan doğrusu .
Aynı şeyi Theroun Patterson'ın yönettiği Bahtı Kara'da hissetmiştim .
Türk halkının doğalını , esprisi ve dramıyla tam olarak yakalamıştı .
Tabii bunda Patterson'ın bir süredir İstanbul'da yaşıyor olması da etkili . 
Yavuz Bingöl ve Sonbahar ( Herbst ) ' ın yapımcısı olan Serkan Acar'ın da ortak yapımcı olarak dahil olduğu film İstanbul sokaklarını arşınlarken , geçmişten günümüze kadar yapılmış ve İstanbul'a adamış olan filmleri de akla getiriyor .
Ve bunu işin içine komedi katmasına rağmen karikatürize etmeden yapıyor ve naif anlatımıyla farklı ve güzel bir seyirlik sunuyor .
Ama her film gibi bir gizem barındırıyor ve ‘Bir İstanbul Masalı ' hikayesi bir yerlerde kırılıyor ! 
 ( banubozdemir@gmailcom )
