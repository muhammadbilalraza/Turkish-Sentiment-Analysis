Korku sinemasının yolculuğu hem harika hem de feci örnekler ile yoluna devam ediyor .
Özellikle de son 10 yıllık süreçte muazzam tür filmleriyle karşılaştık ve 80 – 90’lı dönemlerdeki pek çok klasiğe yenilerini ekledik .
Bazıları her ne kadar genel seyirci kitlesi tarafından muhteşem övgüler almamış olsa da , janrın hastası olan izleyici onlara hayran kaldı .
Bu hafta itibariyle ülkemizde vizyon şansı bulan Şeytanın Gecesi filmi de bunların dikkat çekicilerinden bir tanesi .
Belki bir klasik değil ancak hem atmosferi , hem sıra dışı karakterleri hem de zekice kurgulanmış yapısıyla ilgi çekici . 
Daha önce yeniden yapım projeler olarak 13. Cuma , Teksas Katliamı ve çıtayı pek de geçemeyen Conan filmleriyle belli bir çizgiyi tutturan Marcus Nispel , Orijinal adı Exeter , bizdeki ismiyle Şeytanın Gecesi ile bağımsızlığını ilan ediyor .
Özellikle de Taksas Katliamı’nın yeni versiyonunda  teknik anlamda harika bir işçilik çıkartan isim , son çalışmasında da yeteneğini bir kez daha sergiliyor , Exeter adlı harabe akıl hastanesini “abartıdan uzak” ve “olması gerektiği gibi” resmediyor .
İşte bu sayede türün aşıklarınden ilk artı puanı kapmayı başarıyor . 
Hikaye ise fena olmayan bir sürprizli sona sahip , alışıldık bir şeytani mekandan oluşuyor .
Gençler , bolca alkol ve biraz seks , harabe tımarhanede yapılan bir gece partisi ertesi sabah garip bir serüvene evriliyor .
Geçtiğimiz dönemde ağır pişen ve kalitesini yavaşça ortaya çıkartan Salem dizisinde bir engizisyon papazı , işkenceci bir karaktere hayat veren usta oyuncu Stephen Lang bir kez daha bir pederi canlandırmış .
Bu kez ise çok daha temiz , iyi niyetli ve yapıcı bir din adamı portresiyle karşılıyor bizi Lang .
Ona destek çıkan Brett Dier tarafından oynanan Brad de eski yapının düzenlenmesine yardımcı oluyor .
İster istemez arkadaşlarınca kafalanan genç orada bir partiye izin veriyor , sabah saatlerinde ise ergenliğe yeni giren erkek kardeşi ile grupça bir “doğaüstü” deneyi gerçekleştiriyorlar . 
Bundan sonrası az buçuk tahmin edilebilse de , filmin ilerleyen kısımları oldukça şaşırtıcı bir gizeme sahip .
Bir ruh tarafındna ele geçirilen erkek kardeşi kurtarmak için “süper amatör” ve bir o kadar absürd yöntemler deneyen sıkı dostlar korkulu anlarda yüzleri güldürmeyi de başarıyor .
Bu yönüyle , pek tabii onun kadar güçlü ve özel bir film olmasa dahi akıllara orijinal Evil Dead 
- Şeytan Ölüsü’nü getiriyor .
Atmosferin desteği ve güçlü şok anlarıyla ürküten proje , bir yandan oldukça orjinal göndermelerle az da olsa güldürüyor , korku hayranlarını mest ediyor . 
Şeytanın Gecesi ilginç bir film açıkçası .
Ağırlıklı olarak dikkat çeken bir korku ve gerilim örneği , diğer yandan ise zeki espiriler ile ortamı yumuşatmayı beceren , sonra da güçlü darbelerle tekrar şaşırtan bir akışa sahip .
Bu şekli ile bazı seyirci kitlesini mutlu edemeyebilecek çalışma , türün değişik çeşitlerini de sindirmiş izleyiciyi epeyce tatmin edecektir . 
İlginç bir soruyla finalini yapan , şaşırtmayı da başaran Şeytanın Gecesi filmi , farklı korku – gerilim projelerine aç , illa da vücut parçaları uçuşsun , başka da bir şey istemem beklentisi olmayanlar için ortalamanın üstünde , kesinlikle şansı hak eden keyiflik . 
Bakış açısı daha geniş ve belli kurallara delicesine bağlı olmayanlar içinse lezzetli bir korku . 
burcinaygun@gmail.com
