Hayatımıza bir ses sanatçısı olarak giren , yıllarca bu şekilde hayatını kazanan ancak daha sonra sinemaya duyduğunu söylediği sevgi ile meslek hayatında yeni bir viraja giren isim , Mahsun Kırmızıgül .
Bundan tam 10 yıl önce , 2007’de vizyona giren Beyaz Melek filmiyle yönetmenliğe atılan Kırmızıgül , bu dünyaya attığı ilk adımda olumlu şekilde karşılanmıştı .
Bir başyapıt yoktu karşımızda ancak hikaye bazında ilgi çekici , oyuncu kadrosu efsane isimlerin yer aldığı , trajedinin dozunu biraz kaçırmış olsa da ortalamanın üzerinde bir seyir deneyimi sunuyordu .
Daha sonra 2009 yılında Güneşi Gördüm filmiyle dönüyor Mahsun Kırmızıgül .
Geniş bir ailenin mecbur kaldıkları için göç ettikleri büyük şehir İstanbul’daki dramlarını anlatıyor .
Kadro dikkat çekici , teknik açıdan daha kuvvetli ve politik öğelerle de süslü , iyi bir film izliyoruz .
Daha sonra İstanbul , New York ve Bitlis arasında geçen bir hikayeyi , işi büyüterek , daha yüksek bütçe ve teknik destekle beyazperdeye New York’ta Beş Minare adı altında yansıtıyor yönetmenimiz .
Ancak bu sefer olumsuz yorumlar biraz daha ön planda .
Son olarak 2015’te vizyona giren Mucize adlı film .
Yönetmenin bolca eksiği olsa da dikkatlerden kaçmayan en taze çalışması oluyor .
Mahsun Kırmızıgül’ün filmografisine baktığınızda genellikle benzer temalar göze çarpar .
Anadolu’nun içinden gelen karakterler , kaybedenler , ezilmişler , dışarı itilmiş insanlar , kendi kimliğini bilemeyen ya da kabullenmiş ancak ailesine kabullendiremeyenler .
Yoğun miktarda da dram , hatta ciddi trajediler .
Diğer tarifiyle , yer yer klişelerle dolu Yeşilçam dramalarının güncel versiyonlarına benzeyen filmler .
Ancak o eski yapımların aksine bünyesinde ciddi mesajlar barındıran ve bunları başarılı şekilde seyircisine anlatabilen de filmler .
Yani gerçek bir sinemacı olmak isteyen taze yönetmenin aslında iyi niyetli olduğunu ve bu sanat dalına gerçekten de sevgi duyduğunun işaretleri .
Gelelim Vezir Parmağı filmine .
Taze taze vizyona giren yeni Kırmızıgül filmi , alışılmışın dışında bir yoldan gidiyor .
Dram türünden çok komediye eğilmiş , hikayesi ile burun kıvırttırsa da , içerdiği eleştirilerle de merak ettiren bir proje .
Ertem Eğilmez’in Osmanlı döneminde geçen komedi filmlerini andıran atmosferi ve karakterleriyle öne çıkan Vezir Parmağı , toplama bakıldığında vasat bir iş .
Bunun en büyük nedeni de senaryosu .
Savaş döneminde neredeyse bütün erkeklerini kaybeden bir köy .
Köyün farklı statüdeki kadınları vezire ulaşıyor , erkeksiz kaldıklarını bildirip yardım istiyor .
Vezir ise çözüm olarak imparatorluğun 5 farklı bölgesinden , 5 farklı adamı “koca” olsunlar diye köye yolluyor .
Tabii koca köydeki kadınlara 5 erkek yeterli gelmiyor .
Çekilişle kocalara birden fazla kadın düşüyor .
Sonra gelsin göndermeler , gitsin espiriler .
Her şeyden önce Vezir Parmağı’nın en büyük sorunu cinsiyetçi bakış açısı .
Kocalarını , hayat arkadaşlarını , hayatlarının bir bölümünü yitiren kadınların erkek , erkek diye kendilerinden geçen karakterlere dönüşmeleri .
Erkekleri olsun , ateşleri sönsün diye çaba harcamaları .
Hatta gele gele 5 erkek geldiği için , onları birden fazla kadınla paylaşmak zorunda kalıp , üzülmeleri .
Seyirci olarak bizlerin de 5 farklı kökenden , farklı ruhtan olan ve bambaşka şeyler anlatabilecek iken , onun yerine yatak muhabbetlerini komedi öğesi olarak izlemeye mecbur kalışımız .
Dürüst olayım ; asla cinsel içerikli espirilere karşı olmadım .
Hatta bazen yavan bulunan örneklerine bile şayet zeka pırıltıları içeriyorsa , ya da temelde lafı gediğine oturtuyorsa kahkaha ile övgü dizdim .
Vezir Parmağı ise Kırmızıgül filmlerinin genelde sahip olduğu ortak sıkıntıdan , senaryo yetersizliğinden muzdarip .
Elde “5 farklı bölgeden , farklı kültürden , yani başka anlayışa sahip insanın , bambaşka bir mekanda , hiç tanımadıkları kadınlara kocalık yapsınlar diye gönderilmeleri” gibi absürd bir tema varken , bunu ağırlıklı olarak ucuz bel altı espirilerine indirgemek çok acı verici olmuş .
Bunları filmden çıkarttığımızda ise geriye kalan pek de bir şey olmuyor .
Zira hikayenin ilerleyebileceği bir alan yok .
Bir amaç yok .
Ancak az önce söylediğim gibi , yönetmenin bitmek bilmeyen “drama” tutukusu , asıl işi komedi olan filmde de bir anda patlak veriyor .
Aslında anlatılarında bambaşka içerikler sunan ismin , böylesi cinsiyetçi ve ucuza kaçan öğelerle dolu bir işe imza atması ayrıca şaşırtıcı .
Oyuncu kadrosu konusunda oldukça şanslı bir yapım Vezir Parmağı .
Meral Çetinkaya gibi çok önemli bir aktrist , komedi duayeni Yasemin Yalçın , bir başka profesyonel olan Bahtiyar Engin ve hatta Gülben Ergen .
Ece Uslu , Derya Şensoy ve Muhteşem Yüzyıl’lı güçlü oyuncu Selim Bayraktar .
Bu ve daha nice isim , içi bomboş bir senaryoda iyi bir performans çıkartmak için çabalıyorlar .
Yasemin Yalçın’ın öne çıkan yıldız olduğunu ve sessiz karakteri ile Gülben Ergen’in şaşırttığını da ekleyelim .
Müzikler bir kez daha pek lezziz .
Danslı sahneler ise Ezel Akay’ın kendine özgü tarzını andıran , keyifli ve üzerinde çalışıldığı belli olan artılardan .
Ayrıca varlığı bazı seyircilerin pek hoşuna gitmeyecek olsa da , dini kendi çıkarları için kullanan Kadı karakteri ile de ince bir eleştiri mevcut .
Keza o dönemde yaşanan kargaşalar , dönen dolaplar da cabası .
Teraziye baktığımızda hataları , sevaplarından daha ağır çeken bir filmle gelmiş Kırmızıgül .
Çok daha iyi ve ümit verici şeylerle gelebilecek iken , kolaya kaçmış , sinema adına ürettikleri arasında epeyce gerilere düşürmüş kendisini . burcinaygun@gmail.com
