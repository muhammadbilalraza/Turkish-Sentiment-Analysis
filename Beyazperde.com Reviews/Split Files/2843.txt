Filmografisinde genelde birbirine benzemeyen işler görmeye alıştığımız Sinan Çetin , 2010 yılında çektiği politik dram Kağıt'tan sonra , son filmi Çanakkale Çocukları ile tekrar sinema seyircisinin karşısına çıkıyor . 
 " Bir annenin çığlığı savaşı durdurabilir mi ? " ve " Evlatlar da sağ olsun " gibi alt önerme - sloganlarla lanse edilen film , bol kanlı bir savaş filmi olmaktan ziyade barışı yücelten bir yapım olma derdinde .
En azından yönetmenin kendisi verdiği röportajlarda altını çize çize bunu dile getiriyor .
Bu ‘iyi niyeti ' sinematografik bir dille ne kadar başardığı ise tartışmanın esas başladığı yer . 
Yönetmen filme getirilecek eleştirilere kısa yoldan " Bu , o annenin rüyası "  diyerek cevap veriyor vermesine ama .
İşte ortada koskocaman bir " ama " var .
Zira film , Çetin'in kast ettiği rüya ( bana kalırsa kâbus ) sahnesiyle açılıyor ve beyazdan kırmızıya dönen çarşaflarla , Bir Zamanlar Anadolu'da filminden beri yakın zamanda , yerli sinemamızda seyrettiğim en etkili görsel anlatımlardan birini sunuyor izleyiciye .
Afişteki isimleri kapatsanız " Orta Avrupa sinemasının tipik simgesel üslubu " derdim ; keşke o kulak tırmalayan 21.yy .
Türkçesiyle yazılmış özensiz diyalogları duymasaydım . ‘Festival filmlerinin minimalistliği seyirciye ağır geliyor ' diye kimi zaman eleştiriler oluyor fakat bu filmdeki diyalogları duyacağımıza ilk 10 dakikada karakterlerin birbirlerine sessizce bakışmasını görmeyi tercih ederdim .
En azından çarşaflarla örülü bahçedeki kâbus sahnesinin bütünlüğü korunsaydı .
Bu noktada belirtelim ki Sinan Çetin filmin yönetmeni , yapımcısı , senaristi ve görüntü yönetmeni .
Kısacası , gene her şeyi kendisi . 
Maalesef filmin tek " aması " , öykünün geri kalanında da şahit olduğumuz ve çoğunlukla iki kardeş arasında geçen kulak tırmalayıcı diyaloglar değil .  Filmin %90'ının geçtiği savaş alanı , dekor açısından inandırıcı ama mekân kullanımı açısından gözü rahatsız eden bir duygusu var .
Bu noktada " yönetmen filmi evinin önünde çekerse olacağı bu " gibi saçma önermelere girmeyeceğim .
Bir yönetmen doğru mekân kullanımı olarak nereyi uygun buluyorsa o , onun tercihidir .
İster kendi evinde çeker , ister milyon dolarlık set kurar .
Plato Film'in sahibi de olsanız sinema biraz da bütçe işidir ; evini ya da milyon dolarlık seti doğru anlatım diliyle kullanabilmektir zaten marifet olan . 
Filme dönersek , en yakın Çanakkale hatıramın 10 yıl öncesine dayandığı ve de tarihçi olmadığımdan dolayı mekân konusunda " İki düşman askerinin karşılıklı siperi bu kadar yakın olur mu , olmaz mı ? " tartışmasına giremeyeceğim , fakat 4 başkarakterin oyunculukları daha uyumlu olsaydı belki mekân duygusu detayını gözardı edebilirdim .
Filmde , Çetin'in eşi de olan Rebekka Haas anneyi , Orfeo Çetin ( Osman ) ve Rafael Cemo Çetin ( James ) birbirini savaş alanında öldüren iki kardeşi canlandırıyor .
Aslında görüntü yönetmeni olan Rebekka Haas , Çetin'in önceki işlerinde de yapımda yer almış bir isim .
Oğul Çetinler ise yurt dışında oyunculuk eğitimi alıyorlar ( mış . ) Aile boyu sinema dedikleri bu olsa gerek diyor ve " bir anne ve savaştan kurtarmaya çalıştığı oğulları " üçgeninde kendi ailesinin sinerjisini kullanmayı seçtiği için yönetmene şapka çıkartıyorum !
Rebekka Haas canlandırdığı Katherine'e tüm annelik duygusunu hiç sakınmadan geçiriyor , sanki gerçekten oğulları Orfeo ve Cemo'yu savaştan canlı kurtarmaya çalışıyormuş gibi ama eksik kalan oyuncu yönetiminden annelik rolü de nasibini alıyor .
Her daim kendisinden beklenenin fazlasını veren Haluk Bilginer ile Haas arasındaki uyumsuzluğa ise hiç girmeyeceğim . 
Sonuç olarak filmin yola çıktığı duygu çok güçlü ; elbette vatan sağ olurken evlatlar da sağ kalsın ama arada sinemanın salt araç değil başlı başına bir sanat olduğunu unutmadan , kısacası sinemayı öldürmeden barış isteyelim .
Tellere takılan zavallı , yaralı Anzak askeri gibi bağırmak istiyorum : " Neden sinema ? "
