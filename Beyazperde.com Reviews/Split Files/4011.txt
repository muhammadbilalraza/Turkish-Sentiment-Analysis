İran sinemasının festivaller dolayısıyla genelde farklı yani politik ve hüzünlü tarafına daha hakim olduğumuz aşikar ama birkaç yıl evvel Van'da yapılan İran Filmleri Festivali'ne katıldığımda İran sinemasının korku , komedi ve aşkla harmanlanmış ve ülke içinde fazlaca izlenen popüler filmlerini izleme imkanı bulmuştum .
Ben Salvador Değilim ( I am not Salvador )  de bu malzemeyi kullanarak komedi yapmaya soyunan filmlerden .
İran - Brezilya ortak yapımı olan filmin büyük kısmı Brezilya'da geçiyor ama klasik Brezilya görüntülerinin yanından yöresinden geçmeden , belirli mekanlarda işi bitirmişler demek doğru olur .
Zaten filmin komedisi yani beslendiği kaynak günahlar ve haram üzerinden gidiyor .
Yani ' seks satar'ın başka bir yorumuyla karşı karşıyayız : ‘Seksten kaçar’ !
Sürekli kadınlardan , onların kendisine dokunaklarını düşünüp gerilen bir adamın dramı demek de doğru olur hikayeye .
Ama film bir yandan da kendi ülkesinde abartılan din olgusuyla da dalgasını geçer gibi .
Yani sürekli korumacı , baskıcı ve temkinli davranan bir adamın eğlenmeye çalışması bile trajik duruyor .
Filmin konusuna kısaca değinecek olursak ; Naser ülkesinin dini koşullarını fazlaca sahiplenmiş bir adam .
Bir gün yaptığı bir iyilik dolayısıyla Brezilya tatili kazanıyor . karısı Elham ve kızı Sogol ile yollara düşen Naser'in başına bir benzerlik ( Brezilyalı Salvador ) dolayısıyla gelmeyen kalmıyor .
Angela isimli Brezilyalı kadının kendisini terk eden kocasına fazlaca benzeyen Naser yalanlar dolanlar ve günahlar arasında bir maceranın içinde buluyor kendisini .
Öncelikle hikaye dediğimiz gibi zıtlıklardan ilham alıyor ve orta karar bir komedi dozu taşıyor .
Hadi Manouchehr imzası taşıyan filmin bir diğer özelliği de yönetmenin eşi Nekta Naser'in de filmde rol alması .
Hatta yönetmenin diğer filmlerine baktığımızda Naser'in yönetmenin bir numaralı oyuncusu olduğunu görüyoruz .
Naser’i canlandıran Reza Attaran da İran'ın tanınan oyuncularından ve aynı zamanda yönetmenlik yapıyor .
Film dediğim gibi popüler İran sineması örneği .
Yani kadınla erkek arasındaki dozu sessizce korumak yerine ciyak ciyak bağırıyor ve bundan bir komedi yaratıyor .
Aslında İran komedisinin yasaklar ve günahlar üzerinden olmasının beni biraz üzdüğünü söylemeliyim .
İran komedisinde daha zekice hamleler görnek isterdim .
Ama bir yandan da bizde bu sene bir hayli fazlaca karşımıza çıkan kötü komedi filmlerini de es geçmek istemiyorum .
Yani gerçek komediye ulaşmak bir hayli zorlu ve herkes elindeki malzemeyi evirip çevirip kullanmak zorunda .
O yüzden filmin süresi kısa olmasına rağmen hikaye uzuyor ve sürekli bir amaca doğru uzanmaya çalışıyor .
Yüklü bir meblağ para üzerinden kurulan komedinin ve sonrasında bu paranın ulvi amaçlarla taçlandırılma konusunu Recep ivedik'in son filmine benzetmedim desem yalan olur .
Yani boş , amaçsız bir komedi filmi çekmektense bir amacının olması herkesi rahatlatmış gibi .
Sonuçta İran'ın komedi yanına uzanmak için farklı bir deneyim olabilir diyelim . 
twitter . com / BanuBozdemir
