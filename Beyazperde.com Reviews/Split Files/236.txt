Öykü basit ve klasik .
Kral Arthur’un efsanesinden bahsetmiyorum .
Sözlü geleneğin ürünü olan bu mit , kaynaktan kaynağa farklılık gösterir .
Guy Ritchie de kendi versiyonunu yapmış sadece .
Benim basit ve aşina bulduğum , tam da Ritchie’nin anlatmayı seçtiği öykü .
Güç arzusuyla kendini kaybetmiş bir tiranın zorbalıkla yükselişi .
Ve sonunda tüm tiranlar gibi düşüşü .
Kral Arthur mitolojisi bunun vesilesi olmuş . 
Camelot hikayesi sinemaya defalarca farklı şekillerde uyarlandı .
Son örneği de Antoine Fuqua’nın 2004 tarihli uyarlamasıydı .
Süper kahramanların hükümdarlığındaki sinemada bu tarihi / mitolojik konseptler uzun zamandır iyi para getirmiyor doğrusu .
Guy Ritchie de günümüz seyircisinin bu projeyle ilgilenmesi için gerekli olduğunu düşündüğü yolu seçmiş .
Büyücülerin , yaratıkların , fantastik unsurların dalağını yarmış açıkçası .
Hikaye bir efsane , bir tür masal olduğu için böyle yorumlamakta çok sıkıntı yok elbette .
İşin içinde Hamlet’ten Hz .
Musa’ya bolca referans da mevcut .
Arthur’un babası Uther , tahtı ele geçirmek isteyen kardeşi Vortigern tarafından öldürülür .
Uther , karısını kurtaramasa bile ölmeden önce Arthur’u bir tekneyle Camelot kalesinden uzaklaştırmayı başarır .
Arthur , Londonium kentinde ayak takımının arasında büyür .
Liderlik özellikleri kendini belli etmektedir .
Uther’e büyücü Merlin tarafından verilmiş olan kılıcı saplandığı taştan çıkarabilecek tek kişi de odur .
Ama bu dönüm noktası aynı zamanda amcası Vortigern’in onu öldürüp kılıcın tek sahibi olmak için harekete geçmesi demektir . 
Kral Arthur : Kılıç Efsanesi abartılı bir girizgahın hemen ardından , küçük Arthur’un büyüme sürecini tam Guy Ritchie üslubunda bir montaj sekansıyla perdeye getiriyor .
Daniel Pemberton’ın heyecan verici müzikleriyle de desteklenince , çok ümit verici bir açılış yapıyor film .
Bu iyi kotarılmış , yaratıcı sekansın ardından Arthur ve ekürisinin kendi çöplüklerinde çevrelerine kafa tutuşları , kimseye eyvallahlarının olmayışı yine Guy Ritchie’nin ilk filmlerinden aşina olduğumu bir yapıyla sunulmaya devam ediyor .
Ritchie’nin zamanla oynama şekli , diyalogları son derece eğlenceli . 
Ancak zaman içinde bu yapıyı sürdüremediğini görüp hüsrana uğruyoruz maalesef .
Bütün o yapıyı yan karakterlerini tanıtmak için kullandığını düşünürken , Arthur dışında sadece küçük Blu ve babasını biraz olsun işliyor Ritchie çünkü onlardan ileride faydalanacak .
Bunun dışında karakter yaratamıyor .
Aksiyonun piyonları olmaktan öteye gidemeyen tipler var sadece Arthur’un etrafında .
Bunun önemsiz bir serzeniş olduğunu düşünmeyin .
Guy Ritchie’nin en iyi filmleri , hep özgün karakterleri ve onların çatışmalarından beslenmiştir .
Hatta hiç de iyi olmayan Kod Adı : U. N. C. L. E.  gibi filmleri bile .
Ritchie karakter yaratamadığı için , filmin gitgide anlamsız ve sıradan bir aksiyon batağına saplanmasını da önleyemiyor .
Dev yılanlar ve büyülerle dolu , Nicolas Cage’li ucuz fantastik maceraları aratmayan , akılda kalıcı hiçbir tarafı olmayan sahneler gerçekten sadece iki sebep için izleniyor : Jude Law ve Charlie Hunnam . 
Jude Law karizmasını tartışmaya bile lüzum yok herhalde .
Geçtiğimiz haftalarda Kayıp Şehir Z filminde başrol için azıcık hafif kalan Charlie Hunnam ise bu kez tam yerini bulmuş .
Böyle iddialı bir proje için isminin yeterince duyulmadığını düşünüyorsanız , size sadece Sons of Anarchy diyorum .
Kral Arthur’un hedef kitlesi için , yedi sezon boyunca bu sert dizinin başrolünü üstlenmiş olmak fazlasıyla sağlam bir referans olmalı .
Yani bu filmin kitlesi pekala Hunnam’ı tanıyor ve seviyordur .
O da rolü başarıyla taşıyor zaten . 
Bu vesileyle bir de trivia vereyim .
Charlie Hunnam ilk çıkışını Queer as Folk adlı eşcinsel temalı dizinin orijinal İngiliz versiyonunda yapmıştı .
O dizide başrolleri paylaştığı isim , Game of Thrones’un Little Finger’ı , bu filmin de usta okçusu Aiden Gillen’dı .
Dizi Aiden Gillen’ın on sekiz yaşındaki Charlie Hunnam’ı bardan kaldırmasıyla başlıyordu .
Nereden nereye .
Günün birinde Hunnam’ın yancısını oynamak da varmış Gillen için . 
Neyse , uzun lafın kısası , Guy Ritchie iyi başlayıp arkasını getiremiyor yine .
Günümüzün çeşitlilik eğilimlerinin peşinde Yuvarlak Masa Şövalyelerini de Uzakdoğulusuyla , siyahıyla karma bir etnik yapıya sokmasını iyi niyet mi yoksa saçmalık mı kabul etmeli , ona da siz karar verin diyeyim .
Gerçekliği zaten olmayan bir efsaneyi bu kadar eğip bükmekte ne sıkıntı olacak diye düşünebiliriz belki .
Ama izlemesi daha zevkli olaydı en azından . 
Twitter : aliercivan
