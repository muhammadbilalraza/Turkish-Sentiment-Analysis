En favaori okul filmlerinizin bir listesini yapmanızı istesem , pek çok insanın ilk üçüne Peter Weir imzalı Ölü Ozanlar Derneği'nin gireceğine eminim .
Filmi özellikle öğrencilik yıllarında izleyenlerin , son sahnedeki o başkaldırışı kendilerinin de en azından bir kerelik olsun gerçekleştirmeyi hayal etmediklerini düşünemiyorum bile .
Benim Ölü Ozanlar Derneği'ni seyredişim üniversite yıllarına denk geliyor .
Lisedeki o sınıf olma bilincinin , paylaşımın , ' birimiz hepimiz , hepimiz birimiz için ' durumunun çok daha etkin olduğunu düşünürsek , filmin bende yukarıda bahsettiğim etkiyi yaratması için yaşımın biraz ' geçmiş ' olduğu söylenebilir .
Sanata ve sinemaya düşkün bir öğretmeni tarafından filmin seyrettirildiği şanslı öğrencilerden de değildim ne yazık ki .
Bütün bunları neden mi söylüyorum ?
Tarih Öğrencileri filmini seyrettikten sonra tüm kalbimle ve beynimle bütün öğretmenlere ve öğrencilere bu filmi muhakkak izlemeleri gerektiğini haykırmak istedim .
Heyecanımı kıran tek şey ise sinemasal olarak yüzde yüz tatmin olamamış olmamdı .
En son söylenmesi gerekeni ilk önce söylemek istiyorum .
Nicholas Hytner'ın Tarih Öğrencileri filmi sinema tarihinin en önemli filmlerinden biri olma fırsatını , ne yazık ki uyarlandığı tiyatro oyununa fazla bağımlı kalma güdüsünden kurtulamadığı için kaçırmış kanımca .
Fakat bir sinema filmi olarak bazı eksilere sahip olsa da , sadece öğrencilikle değil , hayatın geneline dair yaptığı vurgular nedeni ile filmi es geçebilmek mümkün değil .
Tarih Öğrencileri gerek bazı yerlerdeki espiri anlayışları , gerekse kültürel bir takım göndermeler açısından buram buram İngiliz kokuyor olsa da , bir o kadar da evrensel bir dile sahip .
Filmdeki öğrencilerin Oxford'a ve Cambridge'e kabul edilebilmek için verdikleri o ' ölümüne ' mücadelenin bizim ülkemizde ya da dünyanın diğer ülkelerinde de yaşanmadığını söyleyebilir miyiz ?
Peki ya öğrencilerin bazılarının bu okullara girebilmeyi kendileri istedikleri için değil , ebeveyinlerinin arzularını yerine getirebilmek için istemeleri .
Tarih Öğrencileri ile ilgili olarak söylenebilecek en güzel şey , insana bilginin sorgulanmasını ögütleyen bir film olmasıdır kanımca .
Statik olanı , herkes tarafından kabul göreni sorgusuz sualsiz kabul etmektense , yüzde yüz doğru addedilen bilgiye bile sorgular bir bakış açısı ile yaklaşmanın önemine ve bunun insanı ne kadar farklılaştıran ve sıradanlıktan , aynılıktan çıkaran bir özellik olduğuna değiniyor .
Tarihi yorumlayabilmek ve olanların gelişimine daha sağlıklı bakış açıları getirebilmek için kimi zaman olaylara tam tersi açılardan yaklaşmak , anlamayı daha fazla kolaylaştırabiliyor .
Üniversite sıralarında beni en çok heyecanlandıran anlardan birinin Dünya Politikası dersi hocamızın sorduğu şu soru olduğunu hatırlıyorum : İkinci Dünya Savaşı sonrasında Türkiye Amerika'nın tarafında yer almasaydı da , Sovyetler Birliği tarafından işgal edilseydi ne olurdu ?
Böylesi farklı bir açıdan olaya yaklaşmanın ve ' nasıl olabileceği ' ile ilgili fikirler üretmenin , insanın beynini özgürleştirici keyfini çok iyi hatırlıyorum .
İdeolojik yaklaşımlarınıza ve hayata bakışınıza göre vereceğiniz cevap değişebilir , zaten vereceğiniz cevabın içeriği önemli de değildir .
Önemli olan böylesi farklı / bilinmeyen / ters bir açıdan olaya bakmaya çalışmaktı .
Bu anlamda , Irwin'in öğrencilerine söylediği gibi herkesin bildiği şeyleri söylemektense bilinmeyen ve akla gelmeyen bir açıdan olaylara yaklaşabilmek insanı özel kılıyor ve beynindeki örümceklerin temizlenmesini sağlıyor .
Filmin en etkileyici diyaloglarından biri de , sınıfın yakışıklı / bitirim öğrencisi Dakin ile öğretmeni Irwin arasında geçen diyalog .
Öğretmen ve öğrenci arasındaki öğreten ve öğrenen rollerinin değiştiği , son derece etkili bir sahne .
Biraz fazla ' bilmiş ' olsa da , etkilenmemek mümkün değil .
Anlatılmaz izlenir .
İçeriğindeki tüm bu etkiye rağmen , filmi itici kılan yanlar da mevcut ne yazık ki !
Dakin ve öğretmeni Irwin arasında geçen diyaloğun ' bilmişliği'nin , filmin pek çok anında kendisini hissettirdiğini söylemek gerek .
Özellikle öğrencilerin çoğu zaman fazla sırıtan ' herşeyi bilen ' havaları , karakterlere yakınlaşmayı engelliyor .
Bu anlamda , öğretmen rolleri ile izlediğimiz Richard Griffiths , Stephen Campbell Moore ve Frances de la Tour'un çok daha samimi karakterler çizdiklerini söylemek gerek .
Broadway'de büyük beğeni toplayan aynı adlı tiyatro oyunundan uyarlanmış olmasından ileri geldiğini düşüdüğüm tiyatral karakterler ( okul müdürü ) ve belki sahnede komik olabilecek ama simema perdesine yakışmayan bazı sahnelerinse filmi soğuklaştırıp etkisini zayıflattığını düşünüyorum .
Tüm bu olumsuz yanları ile zaman zaman seyirciyi kendisinden uzaklaştırmasa , kendi adıma bu sene izlediğim en önemli filmlerden biri olarak nitelemem mümkün Tarih Öğrencileri'ni .
Filmin kırdığı en önemli tabu mükemmel öğretmen / saf öğrenci ilişkisi aslında .
Öğretmenlerin de kimi zaman hayata karşı öğrenciler kadar zayıf , bilgisiz , savunmasız ve cesaretsiz oldukları gerçeğini vurguluyor olması açısından , Tarih Öğrencileri belki de en çok öğretmenlerin özenle seyretmeleri gereken bir film .
Bu filmi tüm benliği ile özümseyebilmiş bir öğretmenin öğrencisi olmanın ne kadar keyifli olabileceğini bir düşünsenize .
