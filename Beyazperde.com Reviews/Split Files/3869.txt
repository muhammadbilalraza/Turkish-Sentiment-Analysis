Eğer bir romantik komedi hikaye anlatmada yeterince başarılıysa sizi filmin içine çeker , başkarakterlerle özdeşleşmenizi sağlar ve ulaştığı son ne kadar mutlu olursa olsun nihayetinde gözlerinizin dolmasına , kalbinizin sıkışmasına ve içinizi sessiz bir hüznün kaplamasına sebep olur .
İşte biz romantik komedileri sinema salonundan çıktığımızda etrafımızı saran bu sessiz hüzün için izleriz .
Bir yanımız bu filmlerde anlatılan gerçek dışı aşk hikayelerine inanmak , bir gün kendimizin de seyrettiğimiz romantik komedilerde bir başrol kapabileceğine güvenmek ister .
Ancak gerçek hayatın içine düştüğümüzde bize gündüz düşleri gördüren hayalperest romantik komedilere karşı hınçla dolarız .
Bu hınç içimizi acıtsa da , hipnotize edilmişçesine gündüz düşleri görmeye devam edeceğimizi biliriz .
Sinema salonundan çıktığımızda etrafımızı saran sessiz hüzne rağmen yüzümüze hafif bir tebessüm yerleşmesinin sebebi budur .
O tebessüm bizi boş hayallerle dolduruşa getiren romantik komedileri tekrar tekrar izlemeye ezelden gönüllü olduğumuzun garantisidir .
Fransız yönetmen Marc Gibaja'nın ilk uzun metraj filmi olan " Senden Başka , " ilk bakışta etrafı tesadüflerle çevrili sıradan bir aşk hikayesi anlatıyormuş gibi gözükse de esas olarak sinemaseverlerin romantik komedilere olan engellenemez zaafını irdeleyen orijinal bir yapım .
Süresi boyunca " Harry ve Sally Tanışınca , "
" Sevginin Bağladıkları " ve " Mesajınız Var " gibi efsanevi Nora Ephron klasiklerinin en bilinen bölümlerini birebir yeniden canlandıran film , özellikle " Harry ve Sally Tanışınca " nın unutulmaz sahnelerini , zaman zaman kamera açılarına kadar olduğu gibi kopyalamakta .
Üstelik yaptığı göndermeleri daha da görünür kılmak için baş kadın kahramanını uzaktan bakıldığında ayırt edilemeyecek derecede Meg Ryan'a benzeten " Senden Başka , " bu yolla , izleyenlerin kendilerini etkilendikleri romantik komedilerin içinde hayal etme durumunu da hem özgün hem de manidar bir biçimde dile getirmekte .
Diğer yandan , eski romantik komedilerle kurduğu bağ üzerinden bugünün toplumunun aşka bakışını ve romantik komedilerin bu bakış üzerindeki etkilerini de sinsice eleştiren film , hikayesini oldukça düşündürücü bir zemine taşımakta .
Bu noktaya kadar , içerisinde Nora Ephron ve yer yer Woody Allen filmlerinden birebir kopyalanan onca sahne varken bir film nasıl özgün bir kimliğe sahip olabilir diye düşünebilirsiniz .
Ancak geçtiğimiz hafta vizyona giren " Gelin Benim Olacak " gibi yavan seri üretimlerin tersine , " Senden Başka " nın Nora Ephron klasiklerini kopyalarkenki en belirgin amacı bilindik romantik komedi şablonunda kırılmalara yol açmak .
Nora Ephron imzalı " Sevginin Bağladıkları " nı izlerken gözyaşlarına boğulan bir ' erkek ' görüntüsüyle açılan film , ilk dakikalarından itibaren romantik komedi türünün erkeklere olan alışıldık yaklaşımını tersyüz ediyor .
İlerleyen dakikalarda , klasik romantik komedilere kıyasla kadın ve erkek karakterler arasında bambaşka bir dinamik kurduğuna şahit olduğumuz film , böylelikle görsel olarak kopyaladığı Nora Ephron filmlerini tematik anlamda yeni baştan yaratıyor .
Birçok sahnesinde erkek karakterden beklediğimiz atılımları kadın karaktere atfeden " Senden Başka , " bu yolla romantik komedi türü için devrimci bir tavır sergiliyor .
Yönetmen Marc Gibaja'nın aynı devrimci tavrı Florence ve Thomas'ın öyküsüne paralel olarak dile getirdiği aşk hikayesinde de tekrarladığını söyleyebiliriz .
Filmde bir yan öykü işlevi gören Lisa ve Gros Bill arasındaki bu aşk hikayesi marjinalliğiyle filmin kalıpları yıkmaya çalışan aykırı tutumuna büyük katkı sağlıyor .
Bu katkı sayesinde Marc Gibaja'nın sadece romantik komedi türünün alışılagelmiş şablonunu kırmaya çalışmadığı , aynı zamanda toplumun zihninde yer etmiş ilişki modellerini de sorguladığı anlaşılıyor .
80'li yılların sonuyla 90'lı yılların başında çekilen Ephron filmlerinden kopyaladığı sahneleri günümüz toplumunun evlilik , aşk ve aile kavramlarına biçtiği değerlerle harmanlayan Gibaja , kendine has bir popüler kültür eleştirisine imza atmış oluyor .
Söylediği bunca önemli sözün yanında , seyredenlere romantik dakikalar yaşatacak samimi bir öykü anlatmayı da ihmal etmeyen " Senden Başka " nın en önemli özelliklerinden biri romantik komedi türünü ' kadın filmi ' olarak kodlayan tutucu bakış açısına karşı duruyor olması aslında .
Anlattığı hayalperest aşk hikayesi süresince kadın karakterin iç dünyasından çok erkeğin yaşadığı gelgitlere ve hayal kırıklıklarına odaklanan film , gerçekten de romantik komedi türünü bir adım ileri götürmek için çabalıyor .
Sempatik karakterleri , başarılı oyuncu kadrosu ve titiz röprodüksiyonlarıyla göz dolduran " Senden Başka , "
Hollywood'un yavan romantik komedilerinden sıkılanlar için çarpıcı bir alternatif .
