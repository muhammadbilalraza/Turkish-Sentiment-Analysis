Sinemaya ve bilgisayar oyunlarına uyarlanmış birçok eseri bulunan korku edebiyatı yazarı Clive Barker'ın hikayesinden uyarlanan Dehşet Treni ; daha evvel Alive , Azumi , Versus gibi filmleri ile tanıdığımız Japon yönetmen Ryuhei Kitamura'nın Holywood'daki ilk projesi .
Japon sinemasında yenilikçi bir yönetmen olarak adlandırılan Kitamura , Barker'n hikayelerinde yarattığı dillere destan atmosferin hakkını vermek için epey uğraşmış , öncelikle bunu söylemek lazım .
Zaten yönetmenin her şeyden evvel düşüneceği , boynunun borcu olarak göreceği durum bu olmalıydı .
Gerçekten bu anlamda filmin hakkını vermek lazım .
Gerek kamera tekniğiyle , her ne kadar kan revan içinde bir filmde olsa renklerin seyircide albeni hissi yaratmasıyla ve görselliğin önemini vurgulayan yönetimiyle Dehşet Treni zevk veren bir film olmuş .
Korku sineması son dönemlerde birbirini tekrar eden , hatta bundan utanmayan filmlerle dolu .
Beğendiğiniz bir film çıkıyor mesela .
Üzerinden bir sene bile geçmiyor , o filmin bir benzeriyle karşılaşıyorsunuz .
Bunu en son net bir şekilde " Ziyaretçiler " filmi ile yaşamıştım .
Kendisinden neredeyse bir sene evvel gösterime giren Fransa mahsulü Onlar ( Ils ) filminden habersizmiş gibi , hemen hemen aynı ağacı taşlayan bir filmin yapılması bana ya bu sektörde kimsenin birbirinden haberi olmadığını ya da kimsenin orijinal olmak için özen gösterme çabasına girmediğini düşündürmüştü .
Dehşet Treni , böylesi umutsuz bir vaka haline gelen , kan revan dozunu yükselterek , afişlere iddialı laflar yazarak fütursuzca bir istismarın peşinde koşan filmlerin arasında kendine iyi bir yer edinecek .
Genel anlamda korku sineması için orta halli bir film diyeceğimiz bu film , günümüz korku sineması için epey övgüye layık bir iş aslında .
Film " katil kim " sorusuyla bizi hiç bunaltmıyor ve daha işin başında bizi bu konuda aydınlatıyor .
Son anlara dek cevaplanmayan başka sorular var filmde .
Kaçınılmaz bir durum var ki , bu tür filmler çok iyi bir finale mahkumdurlar .
Bu vazife yerine getirilemezse yüzüp yüzük kuyruğuna getirilen hikaye bir anda mahvolabilir .
Dehşet Treni zaten iyi bir hikayeyle yola çıktığı için bu anlamda da bizi tatmin etmeyi başarıyor .
Zaten film Howard Phillips Lovercraft'ın yarattığı Cthulhu evrenine sağlam bir selam çakarak , tüm film boyunca seyrettiğimiz dünyanın gerçekliğinden bambaşka bir boyuta geçiyor .
Bu , filmi tamamıyla eli yüzü düzgün bir hale getiriyor ve " kasabımız " yüzüp kuyruğuna kadar getirdiği işi layıkıyla bitirerek tulum çıkarıyor !
Film tüm bu güzel yanlarına rağmen , hiç ihtiyacı yokken kendisini zaman zaman bayağılaştıran ucuzluklara da başvurmuyor değil !
Şiddet sahneleri aslında etkileyici gibi gözükse de derdini iyi anlatan bir film için gereğinden fazla olmuş .
Fırlayan gözler , dağılan suratlar , kopan kellelerin yanı sıra illa ki araya sokulan bir seks sahnesi biraz dozu aşınca cereyan ettiği anları biraz basitleştirmiş .
Bir de Brooke Shields gereksizliği var ki sormayın .
Rolünün büyük bir ağırlığı olmasa da , böylesine bir filmde popüler bir ismin kullanımı ticari bir hamle olsa da korku - gerilim filmlerinde tanınmış yüzlerin boy göstermesi çoğunlukla filmden alınan hazzı azaltıyor .
Aslında burada genelleme yağmak yanlış olur , kişisel olarak belirtmeliyim ki , bu tür filmlerde popüler oyuncuların kullanımı hikayeyi ve filmi sindirirken hazımsızlık yaratıyor .
O popüler kimlik filme dahil olmamı engelliyor .
İsimsiz ya da az isim yapmış oyuncular bu tür filmlerin ruhuna daha uygun bence .
Bunun dışında , senaryoda birkaç önceden belli ve tahmin edilebilir durum söz konusu .
Ama bu da aslında büyük bir handikap değil , zira final önceden tahmin ettiğiniz durumları önemsiz ayrıntılar haline getiriyor .
Futbolculuk döneminde de kasap oyuncular kategorisine dahil olan Vinnie Jones'un kasap katil rolüne uyum sağlamasının kolay olduğunu tahmin etmek hiç de zor değil !
