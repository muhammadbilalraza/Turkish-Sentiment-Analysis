Türk sinemasında komedinin gişe getirisi neredeyse garanti gibi .
Verilen'garanti süresi ' ne zaman dolar bilinmez ama ülkemizde komedinin alt türleri diğer ülkelere göre daha kısıtlı .
Sürekli kendini tekrar eden bu alt türlerden biri de daha önce Maskeli Beşler serisinde yerlerde sürünen , Kolpaçino'nun ilk filminde ise mimik ve dil kullanımıyla idare eden ' saf , sakar , temiz kalpli kankalar bir soygun planlar ancak işler sarpa sarar ' filmleri .
Zihnimizi kurcaladığımızda en az 10 örnek daha bulabileceğimiz bu seri üretimler , içlerine kattıkları ufak ayırt edici özellikler dışında aynı hikayeyi pişirip pişirip önümüze sunuyorlar .
Karşımıza çıkan ' şimdilik ' son örnek Öz Hakiki Karakol ,  ilk anlarını karakterleri bize tanıtmaya ayırdıktan sonra çok gevelemeden olaya giriyor .
Film boyunca olayları dış sesiyle dinlediğimiz Kuzey Baba önderliğinde toplanan kankaların planı ; soymak istedikleri otel kumarhanesinin yakınlarında bir köy karakolu kurmak , otelle ilişkileri geliştirmek , sonrasında da sahte bir baskınla paraları ' cukkalamak ' .
Tabii ki bu iki günlük bir plan değil ve karakolda geçirilen süre karakterleri polislik rutininin içine sokuyor .
Kendilerini yeni mesleklerine fena halde kaptıran grup genelde karakol içerisinde , 3-4 sefer de karakol çevresinde bir takım mizahi durumlarla karşı karşıya kalıyorlar .
Böyle bir filmin mantıksızlıklarından bahsetmek hem filmi çok ciddiye almak olur hem de filmin kritiğini yazan kişiye bıyık altından gülünmesini sağlar .
O yüzden ben de ' Bir kasabada boş bir bina bulup oraya karakol açmak , polis üniformaları ve polis arabaları tedarik etmek hem filmdeki karakterler hem senaristler için nasıl bir cesaret işidir ?
Hadi o kasabanın halkının , çevredeki tüm devlet kurumlarının dünyanın en gamsız insanlarından oluştuğunu kabullendik , devletin bu ' çakma ' karakola stajyer göndermesi nasıl bir hayal gücünün ürünüdür ? ' şeklinde iki soru / yorumla bu bahsi kapatmak istiyorum .
Diğer bahis ise ' bu komedi filminin güldürme görevini yerine getirip getiremediği ' .
Öz Hakiki Karakol bazı anlarında yüzünüzde tebessüm yaratıyor ancak bu tebessümün daha da büyümesi için bir devamlılık süresine ihtiyaç var .
Bu kadar kesmenin , ekran karartarak yapılan sahne geçişlerinin olduğu bir filmde en komik anda bile gülme süreniz 1 dakikaya indirgenmiş durumda .
Daha fazla gülmenize izin yok çünkü sahne değişiyor .
İşin içine hiçbir vasfı olmayan müzik çalışmasının gürültülü bir şekilde salonu esir aldığı klip estetiği girdiği vakitlerde ise ufak daralma emareleri göstermeye başlıyorsunuz .
Film boyunca yük iki oyuncunun omuzlarında .
Hasan rolündeki Cengiz Bozkurt neredeyse ( ve neyse ki ) her sahnede var .
Kendisine ayak uydurabilen tek isim ise Serkan Genç .
Oyuncu hem fiziksel özellikleri hem de karakterinin ilginçliğiyle filmin ' olumlu ' komedi yönüne katkıda bulunuyor . '
Olumsuz ' komedi yönüne döndüğümüzde ise ; olabildiğine itici Kuzey Baba karakteri ve onun soygun planlama safsataları ön plana çıkıyor .
Bu karakterin etrafa dinleme aygıtları yerleştirdiği , eline aldığı post - itlere hesapta soygun planları çizdiği , profesyonel duruşuyla takımını kendine hayran bıraktığı ve ' operasyon tamam ' gibi beylik cümleler sarfettiği sahneler takdir edersiniz ki biraz ' gülünç ' .
Tüm bunlara yazının başında da belirttiğim gibi , filmi bu karakterin dış sesiyle izlediğimiz gerçeğini eklerseniz , Cengiz Bozkurt ve Serkan Genç'in değerini daha iyi anlarsınız .
Saydığım tüm kötü yönlerine rağmen o meşhur ' iyi niyetli ' benzetmesini hakeden bir film Öz Hakiki Karakol .
Pazarlama sürecinde bıraktığı ilk intibalardan ' polisi yüceltme ' ve ' altan alta propaganda ' tuzaklarına düşmüyor , sadece basit bir hikaye anlatıyor .
Eğer ki siz de  ' saf , sakar , temiz kalpli kankalar bir soygun planlar ancak işler sarpa sarar ' filmleri hayranıysanız , her gün televizyonda binlerce kere gördüğümüz ' ünlü ' oyuncuların yer aldığı büyük bütçeli bir örnek izlemektense , Öz Hakiki Karakol'u tercih edebilirsiniz . firat_atac@hotmail.com 
 firatatac . tumblr . com 
 twitter : firatatac
