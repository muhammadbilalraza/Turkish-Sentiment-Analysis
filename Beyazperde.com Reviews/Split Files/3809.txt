Stars Don’t Die in Liverpool / Yıldızlar Asla Ölmez yaşadığı döneme ( 1923 doğumlu ) oyunculuk ve özellikle özel hayatıyla damga vuran Gloria Grahame’nin son dönemlerini anlatıyor .
Oyuncu 27 yaşında Güzel ve Çirkin filmindeki performansıyla en iyi yardımcı kadın oyuncu Oscar’ını almıştı ve kendinden genç erkeklerle olan ilişkileriyle de dikkat çekmişti . 
Filmimiz Gloria’nın aktör Peter Turner ile olan tutkulu ilişkisine odaklı bir film .
Yaş farkının neredeyse herkes tarafından kafalarına vurulduğu ikili yetmişli yılların atmosferinde birbirlerine iyi gelirler .
Peter bir zamanların ünlü , bir o kadar popüler bir yıldızıyla beraber olmanın güzel etkilerini yaşarken ; Gloria ise aradığı sıcaklığı genç adamın kollarında bulur .
Aslında filmin bir zamanların ünlü yıldızı Gloria Grahame’nin geldiği durumu anlatmak dışında pek bir özelliği yok , hatta kanser olduğunu öğrendikten sonra Gloria’nın Peter’dan ayrılmaya çalışma yöntemi de pek klasik , bildik …
Hastalığını söylemeden , yaş ve yaşanmışlıkları bahane ederek Peter’dan uzaklaşmak ister …
Bir süre yapar da …
Gloria’nın hastalığının son evrelerinde geriye dönüşlerle , mutlu ve hüzünlü anların toplamı olarak izlediğimiz film , oyuncunun genç erkek evrenini sorguluyor ama bunu tarihsel bir doküman şeklinde vermemeye dikkat ediyor .
Ama yine de filmden fazlaca trajedi yansıyor .
Özellikle de Gloria’nın Peter’in ailesinin evine sığındığı sahnelerde … 
Annesinin çok sevdiği bir oyuncu olması bile durumu pek kurtarmıyor .
Her iyi başlayan şeyin kötü bitişi gibi bu hikayede sonlanıyor …
Filmin bir kesit sunması elbette güzel ama bir yıldızın trajik sonuna bakmak bir o kadar da yaralayıcı , özellikle de oyuncunun hayranlarının ki 1981 yılında hayatını kaybettik kendisi ; bu inişli çıkışlı hikaye karşısında duygudan duyguya geçeceğini düşünüyorum .
Ama bir yandan da sürekli kendini yenileyen sektör ve gençleşen izleyici karşısında eski bir aktrisin yaşam öyküsünün ne kadar ilgi çekeceğini …
Filmi biraz da bu duygularla izledim .
Büyük şaşaalardan ve alkışlardan sonra gelen sessizlik , yalnızlık ve buhran …
Gerçi Gloria hastalandığını öğrendiğinde hayata karşı büyük tepkiler veriyor , çöküşü kabullenmek istemiyor .
Mantık ve öfke ikileminde sığınacak bir yalnızlık arıyor .
Siyah beyaz filmlerin yıldızı gerçek hayatın renkleri içinde çaresiz bir teslimiyete kendini bırakıveriyor . 
Yıldızlar Asla Ölmez , gerçek hayatın acımasızlığına karşın , filmlerin dünyasında yaşayan yıldızların hayatını acı tatlı yanlarıyla önümüze seriyor .
Filmde Annette Bening ve aklımda hep Billy Elliot’taki haliyle kalan Jamie Bell’in uyumu hikayeyi iyi sırtlanıyor .
Ama yine de hikayede bir eksiklik hissettim izlerken …
O da yönetmenin Gloria’nın gerçek hayattaki erotizmini buraya yansıtmak da biraz cimri davranması olabilir .
Tabii özel hayatındaki dip noktalara hiç girmiyorum ki yönetmen de girmeye cesaret edememiş sanırım .
Ama erkekleri , evlenmeyi , özellikle de genç erkekleri seven bir kadın var karşımızda .
Öyle bir hayattan gayet naif bir hikaye çıkarmayı başarmış Paul McGuigan …
Belki de eksiklik orada işte ! twitter . com / banubozdemir
