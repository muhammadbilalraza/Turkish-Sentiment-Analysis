Piranha 3DD'den nasıl bir deneyim beklemeniz gerektiği filmin isminde saklı .
2010 yılının B - filmi yeniden çekiminin devamı olarak yaratılan bu geyik bombardımanı , ismi ile ilk filmi tekrarlamakla beraber piranalara yem olacak çıplak kızların göğüs boyutlarının daha büyük olacağını garantiliyor , o kadar .
Yani bu sefer Piranha 3D yerine DD sütyen boyunda ! : ) 
Film bize üç boyutlu sinema deneyimini vaad etse bile , en fazla gecenin geç saatlerinde , belki biraz içecek ve benzeri yardımlarla evde DVD başında katlanılması daha uygun olacaktır . 
Korku severler tarafından sevilen , tarafımca izlenmemiş Feast serisinin yönetmeni John Gulager'in B sinemasının gereksinimlerini bildiği ve filmi fazla ciddiye almadığı ortada . Katil Köpekbalığı ( Shark Night 3D ) gibi benzeri B filmi yapısına sahip olmasına rağmen seyirciyi gerçekten korkutmayı amaçlayan nafile eforlar yerine su borularından yüzüp yüzme havuzundaki çıplak DD göğüslü kızlara saldıran prehistorik piranalar hakkında bir filmin ne kadar uğraşsa uğraşsın ciddiye alınmayacağını biliyor . 
Bir saat yirmi dakikasını bitiş jeneriğinde on beş dakikalık çekim hataları ile dolduran film , zaten uzun metraj sınırını zar zor geçen bir saat beş dakikalık süreye sahip . Bunun üzerine oturtulan konu , Jaws'dan beri bildiğimiz yaratık saldırısı uyarısına rağmen plajı ( bu sefer yüzme havuzunu ) kapatmayan , cahilliğini üçüncü perdede filmin en kanlı ve yaratıcı ölümüyle ödeyen paragöz adam ( Anchorman ( Anchorman : The Legend of Ron Burgundy ) ' den tanınan David Koechner ) etrafında yaratılıyor . 
Diğer yandan asıl kızımız ( filmin asıl kızı olduğunu nereden mi biliyoruz ?
Göğüsleri diğer kızlardan iki beden daha küçük ve hiç soyunmuyor da ondan . ) kasabayı piranalardan korumaya çabalıyor . Zaman doldurmak için araya sıkıştırılmış bayat bir aşk üçgeni var ama umursamasak da olur . 
Sonuçta amacımız olabildiğince göğüs ve kan görmek ve birkaç espriye gülmek . İşte bu noktada yönetmen Gulager bekleneni veriyor . Hatta kanımca biraz fazla veriyor ve filmin en büyük hatası burada , yani camp ile parodi arasında sıkışması sonucu türe göre bile biraz fazla " geyik " olmasında . 
İlk film her ne kadar şaheser olmasa bile konu kan ve şiddete geldiğinde en azından gerçekçi bir panik havası yaratabiliyordu . Piranha 3DD ise sıra beklenen pirana saldırısına geldiğinde birden B tipi korku filmden çıkıp parodiye kaçıyor . Kendisini canlandıran David Hasselhoff'un Baywatch Nights dizisinin müziği ile bir çocuğu kurtardığı sahne Buluşma Olayı ( Date Movie ) ve Epic Movie gibi bayat parodileri hatırlatıyor . 
B sineması ruhunu en başarılı bir biçimde taşıyan sahne ilk filmde piranalar tarafından ayakları yenmiş olan eski polisin ( Ving Rhames ) Dehşet Gezegeni ( Grind House : Planet Terror ) ' daki silahı andıran absürd bir mekanizma ile piranalardan intikamını alması . Ama bunun için sinemaya gitmeye değer mi , yoksa DVD'si mi beklenir , onu sizlere bırakıyorum .
