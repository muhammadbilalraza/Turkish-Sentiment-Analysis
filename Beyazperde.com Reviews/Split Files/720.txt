Agatha Christie 1890 – 1976 yılları arasında yaşamış , edebiyat dünyasının mücevherleri arasına adını yazdırmayı başarmıştı .
Dedektiflik ve cinayet romanları ile ünlenen isim , yazdığı sayısız eserle türe de yön verdi .
Bizlere Hercule Poirot gibi efsanevi bir kurgu karakteri de hediye eden Christie’nin çok sayıda sanat ürünü beyazperdeye de uyarlandı .
Aralarında şaheser diyebileceğimiz film uyarlaması olduğu gibi , oldukça yavan işler de beğeniye sunuldu .
Bunlar arasında öne çıkan ise Poirot karakterini canlandıran 2004 yılında aramızdan ayrılan Peter Ustinov oldu .
Kendisi dedektif olarak bizlerin önüne gelen oyuncular arasında en çok parlayan isimdi . 
Gelelim günümüze .
Christie’nin en meşhur cinayet romanlarından biri olan Doğu Ekspresinde Cinayet , aradan geçen 10 yılların ardından tekrar sinemaya uyarlandı .
Shakespeare aşığı yönetmen ve oyuncu Kenneth Branagh’ın ellerine teslim edilen proje çok sayıda büyük ismi bünyesinde barındırıyor .
Branagh hem yönetmenlik koltuğuna oturan isim , hem de meşhur dedektifi canlandıran oyuncu oluyor .
Kendisinin yanısıra Johnny Depp , Michelle Pfeiffer , Willem Dafoe ,  Judi Dench ve Penelope Cruz gibi kalbur üstü oyuncular kadronun diğer parlayanları . 
Doğu Ekspresinde Cinayet , İstanbul’dan yola çıkan ve Paris’e kadar yol alacak olan Şark Ekspresi’ndeki bir ölüm üzerine serüvenine başlıyor .
Trenin konuklarından biri öldürülmüş olarak bulunuyor , bu esnada kara saplanan ekspresin sayesinde meşhur Belçikalı dedektif Hercule Pairot , suçluyu bulmak üzere kolları sıvıyor . 
Yapım birbirinden büyük oyuncularla öne çıkan bir iş .
Depp , Dench ve bir süredir kendisine hasret kaldığımız efsane aktris Pfeiffer hem varlık olarak , hem de senaryoda kendilerine ayrılan yer olarak en mühim yüzler olmuş .
Tabii hepsinin önünde ise yönetmenliği de gerçekleştiren Kenneth Branagh var .
Hatta kendisi filmin asıl lokomotifi konumunda ve bir süre sonra seyircisini boğacak kadar merkeze oturuyor .
Cinayeti çözecek ve katili bulacak olan Pairot olsa bile , neredeyse her bir sahnede kendisini görmek ve karakteri üzerinden hikayenin ilerlemesi can sıkıcı .
Öte yandan Depp ve Pfeiffer’ın canlandırdıkları haricindeki yan karakterler de senaryo sebebiyle oldukça silik ve empati kurmaktan uzak . 
Neredeyse baştan sona kadar bir trende geçen Doğu Ekspresinde Cinayet , yapılan akıllı tercihler ve görüntü yönetmeninin başarısı sayesinde izleyicisinin dar bir alana hapsedildiğini fark ettirmiyor .
Ancak kullanılan renk paletinin yer yer gereğinden fazla canlı oluşu ve de özel efektlere lüzumsuz yere başvurulması can sıkıyor .
Başka bir deyişle , bir klasiğin içinde hayat bulmaya çalışan günümüzün modern yapımlarından biri varmış gibi hissediyorsunuz . 
Doğu Ekspresinde Cinayet filmi genel anlamda başarılı ancak yarattığı büyük beklentileri tam karşılayamamış , sürükleyici , merak unsuru yüksek bir yapım .
Süper kahramanların çağında gerçek bir kahramanın hikayesi ! 
burcinaygun@gmail.com
Not : 1974 tarihli Şark Ekspresinde Cinayet filminin Hercule Poirot’u Peter Ustinov değil , Albert Finney olmuştur .
