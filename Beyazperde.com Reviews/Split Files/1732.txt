Genelde 8 Mart nedeniyle , gelecek ay vizyonunun –ve diğer tüm kültürel etkinliklerin - kadın temalı filmlerle donanmasına  alışkınız ama bu yıl , kadınlar ağırlıklarını Şubat ayından hissettirmeye başladılar bile .
Ayın ilk haftasından itibaren kadın karakterleri merkeze alan , feminist dokunuşların ön plana çıktığı filmler önce Yırtıcı Kuşlar ( Birds of Prey ) ile başladı , geçen hafta vizyona giren Küçük Kadınlar ( Little Women ) ile devam etti ve bu hafta feminist bir sosa bulanmış Patron Gibi ( Like a Boss ) ile bu çizgi devam ediyor … 
 
Küçük Kadınlar filmi , 19yy .
Amerika taşrasındaki kız kardeşler arası sevgiyi ve dayanışmayı sonuna kadar savunan ve vurgulayan dramatik bir alt metne sahipken , tam bir Hollywood pop - corn seyirliği olan Patron Gibi ( Like a Boss ) , 21yy .
Amerika şehrindeki kadınların hayata tutunma tercihlerini ve birbirleriyle olan –kimi zaman iki yüzlü - ilişkilerini komedi türünde beyaz perdeye taşıyor .  
 
Filmin yönetmenliğini daha önce ülkemizde vizyona giren - ve uzun film isimleri konusunda iddialı olan -   Alexander ve Felaket , Korkunç , Berbat , Çok Kötü Bir Gün filminin Porto Rikolu yönetmeni Miguel Arteta üsleniyor .
Arteta’nın filmografisinde Youth In Revolt ve The Good Girl gibi gençlik ve komedi - dram filmleri var ama daha ziyade pek çok dizinin bölüm yönetmeni olarak karşımıza çıkıyor .
Bir stüdyo ( Paramount Pictures ) yapımı olan Patron Gibi ( Like a Boss ) filminde de sipariş bir iş üstleniyor .  Sam Pitman ve Adam Cole - Kelly’nin ortaklaşa kaleme aldığı senaryoyu perdeye aktarırken , Rose Byrne ,  Tiffany Haddish ve Salma Hayek’ten oluşan çekirdek oyuncu kadrosu yönetmenin en güçlü silahı diyebiliriz .
Arteta’nın daha önce de Beatriz at Dinner filminde Salma Hayek ile beraber çalıştığını hatırlatalım . 
 
Film , 5 samimi arkadaştan birinin ‘babyshower’ partisinde ( doğumdan önce hamile anneye yapılan moral partisi ) , östrojen hormonları havada uçuşurken açılışını yapıyor .
Kozmetik sektöründe kendi duruşlarıyla , kendi markalarını yaratmış olan Mel ve Mia ikilisiyle de bu partide tanışıyoruz .
Evlenmiş ve çoluğa çocuğa karışmış yaşıtı arkadaşlarının arasında , bekar kalmayı tercih etmiş ve halen öğrencilik yıllarındaymış gibi beraber aynı evi paylaşan iki sıkı dost aslında Mel ve Mia .
Ve dostluklarını iş ortaklığına dönüştürmeyi başarmış ; iyi bir iş bölümü yaparak , kendi firmalarını kurmayı başarmışlar .
Fakat tırnaklarıyla kazıyıp , kimseye hesap vermeden yürüttükleri kozmetik markası , iş bu ya mali olarak iflasın eşiğine gelir .
Onları bu iflas kurtaracak can simidini ise sektörün en dev ismi , Claire Luna atar . 
 
Senaryo iki baş rol kadın karakterini , kız arkadaşlık , ‘kankalık’ müessesesi açısından samimi ve örnek bir çift olarak çiziyorsa , Salma Hayek’in –kendisini çok da yormadan - canlandırdığı çirkef patroniçe Claire Luna karakterini de bir o kadar şablon ve karikatürize resmetmeyi tercih etmişler .
Luna , Mia & Mel için devreye girdikten sonrası neredeyse sürprizsiz ilerleyen senaryo , “kadının kurdu kadındır” sözünü kanıtlar nitelikte şekilleniyor .
Claire , iki iyi dostun ve iş ortağının arasına önce bol sıfırlı parasıyla sızıyor , sonra iki kadını birbirine kırdırmak için fırsat yaratıyor , nihayetinde fesat planları ile ikilinin hayatta birbirlerine destek olmaktan öte karşılıklı olarak ayak bağı olduklarını düşündürtüyor .
İkilinin arasındaki kırılma noktası da markalarına duydukları aidiyet duygusunda ortaya çıkıyor .
Mia firmasını gözü kapalı teslim etmektense , kendi tarzıyla ayakları üzerinde durmayı tercih ederken , mali olarak battıklarının farkında olan Mel , kurtulmak için Claire ne isterse yapmaya , özünü satmaya razı bir resim çiziyor … 
 
Neyse ki kadınları düştükleri noktadan yine kadınlar kaldırıyor .
Evet , filmde neredeyse hiç heteroseksüel erkek karakter yok ; Billy Porter’ın başarıyla canlandırdığı kozmetik emekçisi Barrett karakteri de dört başı mağrur bir gey .
Tıpkı Karan Soni’nin hayat verdiği , Claire Luna’nın yardımcısı Josh karakteri gibi .
Yeri gelmişken söyleyelim , Porter ve Soni ikilisi gey kozmetikçileri büyük büyük oynayarak , filmin kadınlar çevresinde oluşturmaya çalıştığı mizahı destekliyorlar . 
 
Salma Hayek çirkeflikler kraliçesi Claire Luna’ya , oyunculuğu kadar fiziği ile de hayat veriyor .
Yaşını asla göstermeyen yüz hatları ile Claire , tüm kadınların imreneceği ve onun gibi olmak isteyeceği bir imaj çiziyor ; Hayek karikatürize olsa da bu kılıfı üzerine iyi geçiriyor , ne yalan söyleyelim !
Başrolleri paylaşan Rose Byrne ( Mel ) ve Tiffany Haddish ( Mia ) ise yazının başından beri bahsettiğimiz ‘iyi günde kötü günde kadın dostluğu’ temasını , sonuna kadar götürmeye çalışıyorlar . 
 
Uzun lafın kısası , kentli , bekar kadınların kendilerini gerçekleştirme ve hayallerine tutunma süreçlerini , yaptıkları tercihlerin test edilmesi üzerinden ele alan film , güncel mizahı ile de 83 dakikalık bir seyirlik sunuyor .
Fakat , aradığınız feminizme henüz ulaşılamadı …
