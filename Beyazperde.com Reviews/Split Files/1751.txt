Tam zamanlı devam ettiğim işim hakkında küçük şikayetleri bile kesmem lazım .
Patrondan Kurtulma Sanatı ( Horrible Bosses ) ' nın bana gösterdiğine göre , çok daha kötüsü de olabilirmiş .
Her gün görüp de , " Niye halen Cuma değil ? " diye beraber matem tuttuğumuz şirin patronuma yatıp kalkıp dua edeceğim bundan böyle . 
Patrondan Kurtulma Sanatı , aslında gayet basit bir fomüle sahip .
1980 yapımı , üç kadının tacizci patronlarından intikam almalarını anlatan 9'dan 5'e ( Nine to Five ) filmini alıyor , üç kadın yerine üç erkeğe çeviriyor , patronların sayısını üçe çıkarıyor ve bol bol Apatow stili belden aşağı espri pompalıyor . 
Patrondan Kurtulma Sanatı , " Man - Child " adı verilen yani çocuklukta tıkılı kalan yetişkin erkeklerin , karmaşık dünyamızda ayakta kalmaya çabalamalarının komik sonuçlarını inceleyen Judd Apatow ekolünün bayat karbon kopyası değil .
Filmi bu ikilemeye düşürmekten kurtaran en önemli etken , bahsi geçen adamların enerjik performanslarında ve yaratıcı diyaloglarında saklı . 
Tacizci , sadist ve aşağılık patronlarından çektikleri işkenceden kurtulmak için onları öldürmekte karar kılan aciz ve bahtsız Nick ( Jason Bateman ) , Dale ( Charlie Day ) ve Kurt ( Jason Sudeikis ) , kiralık katil bulma çabaları meyve vermeyince Alfred Hitchcock'un şaheseri Trendeki Yabancı ( Strangers on a Train ) ' yı örnek alarak birbirlerinin patronlarını öldürmeye karar verirler .
Fakat cinayet işlemek pimpirikli karakterlerimiz için tahmin ettiklerinden daha zordur . 
Filmin geyik üçlüsünde Felekten Bir Gece ( The Hangover ) ' nin Zach Galifianakis'i derecesinde bir buluş yok .
Fakat yine de gayet güçlü komedi performansları var . 
Jason Bateman , 20'li yılların en komik dizisi Arrested Development'tan beri oturttuğu " düz adam " tiplemesini yine başarıyla tekrarlıyor .
Saturday Night Live'dan tanınan Jason Sudeikis , Açık Çek ( Hall Pass ) ile geliştirdiği orta yaşlı çapkın erkek karakterini biraz daha yoğurmak için yeterince fırsat buluyor . 
It's Always Sunny in Philadelphia'dan bilinen Charlie Day ise manik ve paranoyak Dale rolüne getirdiği enerji ile dizide olduğu gibi burada da ön plana geçiyor .
Dale'in yanlışlıkla bir avuç dolusu kokaini içine çektikten sonraki hali bile bilet parasına değer . 
Sıra patronlara geldiğinde ise kadroda yok yok .
Kevin Spacey , Swimming with Sharks'daki sadist stüdyo patronunu iş dünyasına taşıyor .
Colin Farrell'ın muazzam " combover " saç stili ve ( belki biraz fazla ) gerçekçi kokain bağımlısı patron rolünde bayağı eğlendiği ortada .
Keşke daha geniş bir role sahip olsaydı . 
Sıra Dale'i yatağa atmaya ant içmiş nemfomanyak dişçi rolünde Jennifer Aniston'a gelince , kadınlar kusura bakmasın ama bence Aniston bu rol için fazla seksi .
Bu yüzden her ne kadar nişanlı olduğu için Aniston'un karakteri ile yatmamaya uğraşsa da , Dale'in problemlerine fazla sempati duymamız zor , en azından erkek seyirci olarak . 
Farkındayım , bu role Aniston'un seçilmesinin " Amerika'nın komşu kızına bak neler söyletiyoruz " tarzı bir şok elementi var .
Ama filmi izlerken gözlerinizi kapatın ve aynı şok edici repliklerin Kathy Bates'ten veya Helen Mirren'dan geldiğini hayal edin , daha çok gülmez misiniz ?
