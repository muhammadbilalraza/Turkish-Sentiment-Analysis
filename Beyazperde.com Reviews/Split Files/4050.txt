Winter Flies arkalarında bırakacakları hiçbir şey olmayan çocukların hikayesine ev sahipliği yapıyor .
Hiçbir şey yapmadan vızıldayıp duran kara sineklerinkine benzer bir yaşama sahip çocuklar ve kara sinekler arasında bağ kurmak hiç de zor değil .
Senaryo son halini almadan önce filmin adının ve motifinin “Küçük Kargalar” olduğunu biliyoruz .
Ama Mara ve Hedus’un küçük birer karga ile kurabileceği bağı düşünemiyoruz . 
Çocuklarının yerine televizyonu , sosyal medyayı , kozmetik ürünlerini , kısaca satın aldıkları şeyleri tercih ettiği bir aileye sahip olsaydınız nasıl hissederdiniz ?
Yaşamınız ne yönde giderdi ?
Aileleri çocuklarının ne yaptığını biliyor ama cam fanusun içinde yaşadıkları için camın dışındakileri duyup hissedemiyorlar .
Çocuklar boğulduklarını gördükleri bir köpeği kendilerini tehlikeye atarak kurtarabilecek cesarete sahipken aileleri kendi çocuklarını kurtaracak cesarete sahip olamıyor . 
Toronto Film Festivali ve Karlovy Vary Film Festivali’nin seçkisinden çıkıp Boğaziçi Film Festivali’ne kadar gelen Çek yapımı Winter Flies gücü , cesareti ve özgürlüğü kendine tema olarak seçiyor .
Yakında 15 yaşına basacak olan Mara ve garip yaşam tarzına sahip 12 yaşındaki Hedus iki sorunlu çocuk olarak , kendilerine macera aramak üzere Mara’nın çaldığı arabayla kendilerini yollara atarlar .
Ama hiçbir şey istedikleri gibi gitmez .
Öncelikle yolda buldukları Brana olmak üzere yolda gördükleri her şey başlarına yeni çoraplar örer .
Ta ki , sistem Mara’yı ele geçirmeye çalışana kadar .
Tıpkı sineğin sıcak çayın içerisinde boğulurken onu kurtarmalarının ardından üzerine kül dökerek yakmaları gibi bir kurtarma operasyonu gerçekleştirilir Mara’nın üzerinde . 
Mara ve Hedus’a bugüne kadar iyiyi ve kötüyü gösteren kimse yoktur .
Buna sahip olmayan her çocuk gibi onlar da , gözlerini boyayan yetişkin davranışlarını taklit ediyorlardır .
Taklitçilik insanın doğasında bulunur , ancak zamanla oturan karakteriniz ve iradeniz sayesinde karar verme mekanizmanız ile hangi taklidi yapıp hangisini yapmamanız gerektiğini bilirsiniz .
Ama , çocuklar bunun farkına varamadığı için kendileri gibi olmayıp ilginç olan her şeyi taklit etme özelliğine sahiptirler .
Brana’ya tecavüz etme istekleri ya da yetilerinin olmamasına rağmen , bunu “başarırlarsa” taklit ettikleri başkaları gibi olacaklarını düşünmeleri buna en büyük örnek olabilir .
Çünkü bunu yapmak demek , başkaları gibi “normal” olmak demektir .
Dışlandıkları ve öteki oldukları bir dünyadan normalliğe açılan kapı orada gizli .
Mara’nın çaldığı arabadan dolayı yakalanmasından itibaren anlattığı gerçek olmayan şeyler de kendini statü sahibi normal biri gibi gösterme çabalarından kaynaklanıyor .
Ama diğer yandan gerçek dünya görüşleri ortaya çıktığında köpeğini satmaya çalışan bir adamı aşağılayıp alaşağı edebiliyorlar ve boğulmak üzere olan bir köpeği buz gibi havada yüzerek kurtarabiliyorlar .
Tüm bunlar hayata karşı duruşlarını oluşturuyor .
Savunma mekanizmaları ise Hedus’un pompalı tüfeğinden oluşuyor .
Çünkü , onları koruyacak başka hiçbir güç olmayanların buldukları en güçlü cisme sarılmaları kaçınılmaz olabilir . 
İnsanlar binlerce yıldır topluluk halinde yaşarlar .
Evsiz insanların en büyük özelliği yalnızca evlerinin olmaması mıdır ?
Yoksa bir topluluğa dahil olamamaları mıdır ? Winter Flies’da ikinci seçeneği ele alabiliriz .
Güvenecek kimseleri olmayan çocuklar , önünde sonunda kendilerini içinde yaşadıkları topluluktan dışlamak zorunda kalırlar .
Onlar kendilerini topluluktan dışlarlar , çünkü topluluğun onları dışlayabileceği kadar bile umurlarında değildirler .
Mara , Brana ve Hedus da kendilerini ailelerinden , çevrelerinden dışlayarak bir çözüm üretmeye çalışırlarken birbirlerini buluyorlar .
Ev olarak da kendilerine “yolları” seçiyorlar .
Oradan oraya savrulmak , gerçek bir yaşama sahip olmamak onlar için çözüm haline geliyor . 
Festivallerde Winter Flies’ı izleyenlerin aklına en çok takılan konu , filmde eşcinselliğin bir küfür olarak kullanılması oluyor .
Slovenyalı yönetmen Olmo Omerzu’nun bunu açıklığa kavuşturma şekli ise filmin bizzat kendisinden geçiyor .
Ona göre Winter Flies’ın bir ergenlik keşif ve kimlik karmaşası filmi olması cinsel tercihler konusunda filmin sert bir yapıya sahip olmasını gerektiriyor .
Tüm ergen gelişim psikolojisi göz önünde bulundurulduğunda da ortaya bu tarafı tutan bir film ortaya çıkıyor .
İlk oyunculuklarını yapan genç oyuncular Tomás Mrvík  ( Mara ) ve Jan Frantisek Uher’in ( Hedus ) başarısını ise , filmin tek başrolleri olmalarından ama bunun filmi hiç aşağı çekmemesinden anlayabiliriz .
Kamera karşısına ilk kez geçmiş iki küçük oyuncunun müstehcen sayılabilecek sahneler çekebilmesi ise bir mucize olabilir .
Bunu oyuncu yönetimine de bağlayabiliriz tabii .
Biraz Stand By Me ( 1986 ) , biraz American Honey’yle ( 2016 ) ortak ruha sahip olan Winter Flies , onlardan daha az derinliğe sahip olsa da bu durum onun keyifli bir film olmasını engellemiyor .
Yazar : Özlem Yenilmez
