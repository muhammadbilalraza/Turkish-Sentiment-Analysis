Venedik Film Festivali’ndeki dünya prömiyerinden sonra bizde gösterime giren The Light Between Oceans / Hayat Işığım bir roman uyarlaması olduğu için kağıt üzerinde daha iyi duran ama filme uyarlanınca ivme kaybetmiş yapımlardan biri .
Oysa Venedik Film Festivali’nin ana yarışma bölümünde yer aldığı , yönetmeni Derek Cianfrence’ın Aşk ve Küller’den gelen bir romantizm duygusu olduğuna inandığımız ve oyuncularına büyük sempati beslediğimiz için filmin iyi olduğundan şüphemiz yoktu .
Taa ki izleyene kadar .
Ama filmin ilk yarısında yitmeye başlayan etkisi sonlara doğru bayağı açılıyor .
Bunda filmin duygusal atmosferine bir türlü giriş yapamamamız etkili oluyor , oyuncuların duygusal olarak birbirine binen abartısı da filme çok şey kaybettiriyor .
Fassbender'in hayat verdiği Tom karakterinin derinliklerine daldıkça biraz fazlaca boğuluyoruz , duygu sömürüsüne varan hallerle kaçmak için tekrar su yüzüne çıkıyoruz !
Evet karşımızda yerli melodramları yer yer andıran ama bayatlamış bir film var ne yazık .
Aslında hikayenin ve karakterlerin sakinliği biraz toplayıcı olabilirmiş ama filmde ‘klasik’liğe kaçan , demode diye tabir edeceğimiz bir sakillik var .
Ve yönetmen bunun altından kalkamıyor .
Sinematografik olarak yer yer tatmin edici olsa da , sırf görüntülere boğulmuş açılar filmi küçük ve uzak bir adanın içine hapsediyor .
Bir anlamda herkesi hapsediyor ve garip bir melodramın içinde debeleniyoruz diyebilirz .
Filmin Trier imzalı Dalgaları Aşmak’la fener etkisinden dolayı benzeştiğini söylemek mümkün …
Filmin bu kadar hayattan uzaklaşıp , hayatlarına ulaşan bir bebekle birlikte canlanması …
Sonra hukuksuz bir kararın sorgulama süreci yaratması fenerden etrafa yayılan sönük ışıklar gibi kalıyor .
Tarihi fon da aynı cılızlıkla kayaya çarpma etkisi yaratmıyor değil !
Oysa ıssız bir adada bir savaş atmosferinden çıkmış bir adamın hayatının aşkıyla karşılaşıp peri masalı kıvamına geçmesi çok nostaljik durabilirdi ama film bu güzel duyguyu demode çizgiye taşıyor .
Oyunculuklara çok dikkat çekmek istemesem de Fassbender ve Vikander arasındaki ‘gerçek aşk’ filmde avantajdan çok dezavantaja dönüşmüş durumda .
İkili arasında ortaya çıkmayan enerjiyi Rachel Weisz ezip geçiyor adeta …
Velhasıl ortada birçok filmle benzerlik taşıyan ama kendi özgü çizgisini de ortaya koyamayan bir film var .
Filmin duygusu geçmediği gibi sürekli bizi ortak etmeye çalıştığı dramı da geçmiyor .
Güzel görüntülerin ve güzel oyuncuların hatrına çekmek isteyenler için ufak bir ‘hayat ışığı’ olabilir … twitter . com / BanuBozdemir
