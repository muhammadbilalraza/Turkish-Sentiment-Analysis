Karlar Kralı Norm yetişkinler için bir film değil , burası kesin .
Buz Devri ya da Çılgın Hırsız gibi yelpazesi geniş bir yapım olmadığını hemen anlayabiliriz .
Film her ne kadar bugüne kadar tutulmuş animasyon hitlerinin hepsinden birer parça alarak ortaya homojen bir fabl çıkarmış olsa da , ne yazık ki animasyon yapımlar bu yolla pek bir yere varamıyor .
Madagaskar , Minyonlar ve Buz Devri'nin bir karışımı tadındaki filmin yönetmen koltuğunda oturan Trevor Wall ilk kez beyazperdede şansını deneyen bir isim .
Televizyonda boy gösteren animasyon serilerde yönetmenlik yapmış olan Wall'un birçok konuda acemi kalması da beklenen bir şey .
Filmin renkleri , atmosferi ve görsel zenginliği de , sanat yönetmenliğinden gelen Wall'un filme kattığı bir avantaj denebilir .   Filmin senaryosunda kopukluklar olsa da ve hayvanlarla insanların karşı karşıya geldiği senaryolar artık iyice acımasızlaşsa da , filmin alt metni insan ve doğa arasındaki çatışmada yatıyor .
Evi istila edilen Norm ve arkadaşları Kutup bölgesinden kalkıp New York'a geldiklerinde sadece evlerinden değil , doğadan da kopuyor .
Ve tabii ki " insan " figürü bir kez daha doğayı katleden paragöz bir figür olarak resmediliyor .
Bunun  için filmi değil , animasyonda hayvanların boy göstermesinin kaçınılmaz baskısını suçlayabiliriz .
Çünkü fabl türü animasyonların hepsinde olduğu gibi hayvanlara karşı duran bir " öteki " olmak zorunda .
Konuşan bitkilerin hayvanlara karşı savaş vermesi pek ilgi çekmediğinden otomatik olarak bu " öteki " insanlar oluyor .   Filmde hayvanları komplo kurabilen ve sinsice çalışabilen bir yapıda görüyoruz .   Evini yok edenlerin şirketine maskot olan Norm'un asıl gayesinin şirketi içten çökertmek olduğunu bilerek , " masum " tarafın kaçınılmaz savunmasızlığı da ortadan kalkıyor .
Sadece evlerini geri almayı değil , şeytani emlakçı Greene'den intikam almayı da amaçlayan bir yan görüyoruz burada .
Bu da animasyon yapımların altında politik veya sosyolojik gönderme arayan sinemaseverleri iyice coşturacak türden bir psikolojik örnek teşkil ediyor .
Filmlerde derinlik aramadan eğlenebilen çocukların severek seyredebileceği yapım hayvanları seven , doğayı koruyan ve yardımsever insanların olmadığı bir distopya aslında .   Filmde danseden kutup ayısı , akvaryuma çiş yapma , kuşların insanların üzerine pislemesi gibi aslında rahatsızlık veren pek çok sahne bulunsa da , şirin şeker animasyonlardan ayrıldığı bir gerçek .
Günümüzde animasyon türünün de seyrini düşünürsek aslında çizginin çok da dışında kalmış bir yapım değil .
Şiddet dozajını düşük tutması artı bir puan getirirken , seslendirme kadrosunun başarısı da filmin iyi yönlerinden biri oluyor .
Doğa ve insanı karşı karşıya getiren ve nihayetinde tekrar ve tekrar doğanın kazandığı bu film çocuklarının filmlerdeki karakterlerden etkilenmeyeceğini bilen ebeveynler için sert mizahlı , çizgi dışında bir yapım diyebiliriz !
