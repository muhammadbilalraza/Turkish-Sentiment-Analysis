Malcolm Venville'in ikinci uzun metraj çalışması olan " Suçlu Kim ? " farkında olmadan bir banka soygununa alet olan ve yanlışlıkla hapse giren Henry'nin aşama aşama nasıl bir suçluya dönüştüğünü anlatıyor .
Herhangi bir amacı ya da hayali olmayan , dolayısıyla hapiste olmakla dışarıda olmak arasındaki farkı ayırt edemeyen gişe memuru Henry'nin hayatını değiştirense hapishaneyi evi gibi gören Max oluyor .
Fazla konuşmayan , son derece durağan hatta tutuk bir karakter olarak tanımlayabileceğimiz Henry'nin , " House M. D. " dizisinin bir bölümünde ( 5. Sezon , 6. Bölüm ) egzantirik Doktor House'un tedavi ettiği ailevi akdeniz ateşinden muzdarip baba - kızı hatırlatan bir hali var .
Dizide kısmi baygınlık geçiren , zaman mevhumunu kaybeden ve uyurgezerlik belirtileri gösteren ve kendilerine ait hiçbir özel eşya bulunmayan evlerinde hayatın bir parçası olmadan yaşadıkları anlatılan baba - kızın durumu aslında Henry'e çok benziyor .
Filmin başından sonuna dek uyurgezer bir ruh halinde hikayeye dahil olan baş karakter Henry de yaşayamayan , hissedemeyen ve hiçbir şey olamayan bir karakter .
" Suçlu Kim ? " de Henry rolünde izlediğimiz Keanu Reeves , ilk bakışta karakter için biçilmiş kaftan gibi gözükse de ünlü oyuncunun performansı oldukça sorunlu .
Bugüne kadar özellikle " Matrix Üçlemesi " ve " Hız Tuzağı " gibi filmlerde kariyerinin doruk noktasına çıkan Reeves , fazla mimik kullanmayı tercih etmediği gibi beden diliyle de arası iyi olmayan bir oyuncu .
Reeves'in başarısının sırrı da , hareketli ve etkileşimli oyunculuğunda değil , etrafında dönen onca aksiyonun içinde soğukkanlı ve kaskatı durabilmesinde yatıyor belki de .
Reeves , film süresince hiçbir şey yapmadan dursa da film dünyasının dinamizmiyle kendine has bir ritim ve uyum tutturabiliyor .
Ancak tıpkı " Suçlu Kim ? " deki gibi film dünyasına da durağanlık hakim olduğunda Keanu Reeves'in alışıldık performansı fazlasıyla iğreti bir hal alabiliyor .
Malcolm Venville'in filminde , Reeves'in robotvari beden dili ve ifadesiz yüzü Henry'nin amaçsız mizacıyla birleştiğinde ortaya tam anlamıyla bir felaket çıkıyor ki " Suçlu Kim ? " için iyi bir reklam malzemesi olan Keanu Reeves'in filmin felaketi olması oldukça ironik .
Filmin başından sonuna dek kayda değer bir değişim geçirmeksizin film dünyasındaki yerini koruyan Henry , başlı başına oldukça zor bir karakter .
Hikayenin başında , gişe memuru olarak çalışan ve tüm görevi küçücük bir kulübede nöbet tutmak olan Henry'nin hapse girmesinin kendisi için fazla bir şey ifade etmediği vurgulanıyor .
Senaryo gereği hapiste kendi içine dönmesini ve bir aydınlanma yaşamasını beklediğimiz Henry'nin ruh hali ne bu süreç içerisinde ne de hapisten çıktıktan sonra elle tutulur bir değişime uğruyor .
Henry'nin hapishanede aynı hücreyi paylaştığı Max ile yakın bir arkadaşlık kurduğunu iddia eden filmin senaryosu , Henry ile Max arasındaki dostluğu da yeterince iyi besleyemediğinde hikayenin devamlılığını sağlayan en önemli kırılma noktası zarar görüyor .
Bu durum Henry'nin gidişatın devamında daha aktif bir rol almasını da olumsuz yönde etkiliyor .
Bütün bunların sonucunda Henry , tutuk , amaçsız ve biraz da obsesif bir birey olarak sunulmaya çalışılırken tamamıyla iç dünyadan yoksun tek boyutlu bir karaktere dönüşüyor .
Henry'i seyredenlerin sempatisini kazanacak , anlamlı bir baş karakter haline getirme görevi Keanu Reeves gibi bir oyuncunun sırtına yüklendiğindeyse ortaya dinamizmden ve sürükleyicilikten yoksun bir film çıkıyor .
Aslına bakarsanız , " Suçlu Kim ? " in senaryosu Henry gibi zahmetli bir karakteri görselleştirmekte zorlansa da hikayenin yan karakterleri olarak karşımıza çıkan Max , Julie ve tiyatro yönetmeni Darek Millodragovic'i gidişata dahil etmekte hiç güçlük çekmiyor .
Hapishane hayatından oldukça memnun olan Max'in tahliye olmamak için verdiği çaba , Hollywood'a gitmeyi hayal eden Julie'nin oyunculuk macerası ve Darek'in kaprisleri başarılı birer komedi öğesi olarak hikayede yerlerini alıyorlar .
Bunun yanı sıra Max rolünde izlediğimiz James Caan'ın eğlenceli performansı ve Vera Farmiga'nın hikayeye hareket getirmek için verdiği çaba gerçekten de takdire değer .
" Suçlu Kim ? " in Woody Allen'ın " Ufak Sahtekarlıklar "
( 20 ) filmini hatırlatan sempatik soygun hikayesinin de biraz durağan olsa da filmin minimal tarzına uygun bir biçimde kurgulandığını söylemek mümkün .
Sonuç olarak , " Suçlu Kim ? " içinde başarılı bir film olma potansiyelini barındıran ancak kendini ifade etmekte oldukça zorlanan bir çalışma .
Başkarakteri Henry'yi yeterince aktif ve etkili bir biçimde görselleştirilemeyen filmin yan karakterlerinin tüm çabalarına rağmen istediği atmosferi ve sürükleyiciliği tutturamadığına şahit olmaksa oldukça üzücü .
