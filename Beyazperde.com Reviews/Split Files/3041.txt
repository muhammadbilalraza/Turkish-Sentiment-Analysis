Max Maceraları : Kralın Doğuşu ( Max Begins ) için galanın yolunu tutarken bu denli büyük bir organizasyonun içine düşeceğimi bilmiyordum .
Aslan Max , bir dondurma markasına ait pazarlama figürü olduğu için etrafta fazlaca dondurma ve tabii çocuklar vardı .
Max Maceraları : Kralın Doğuşu hemen ikincisinin de müjdesini veren ismiyle bir seri yaratacağının yolunu şimdiden açmış gözüküyor .
Ama çocuklarla beraber izlediğimiz bir salondan ilk aldığım tepkiler , öykünün çocuklar için biraz fazla ‘ciddi ' olduğunu gösterdi .
Max'ın maceraları sanki yakında çıkacak bir bilgisayar oyununu müjdeler gibiydi .
Çünkü Max ve arkadaşları dünya kristallerini Gölgelerin Efendisi isimli kötü uzaylılardan ( ! ) kurtarmak için sürekli bir koşuşturmanın içindeler .
Bir de sürekli değişen kötü karakterler , filmi oyun mantığına sürüklüyor .
Ben bir Aslan Kral ( The Lion King ) hayranı olduğum için Max'ın maceraları bana pek doyurucu gelmedi açıkçası .
Max , rakunlar tarafından büyütülmüş bir yetim .
Annesinin yıllar önce yine Gölgelerin Efendisi'nin saldırısına uğrayıp onu kuşlara teslim edip güzel ormanlara salmasının sonucunda rakun ebeveynleri oluyor .
Annesine ses veren isim Sezen Aksu ve birkaç diyalogdan öteye geçmiyor performansı .
Filmde Aslan Kral'ın kötü amcası Scar gibi ihanet düşkünü bir amca da var .
Adı Rex olan bu amca , kıskançlıktan kötü güçlerle işbirliği yapıp Max'ı sürekli tuzağa düşürmeye çalışıyor , tabii biz bunu sürekli gizlendiği maskesinin ardından ancak sonlara doğru anlıyoruz ki , kötü amcanın Scar benzeri olması da biraz düşündürücü .
Ve Avatar'da olan , çok dikkat çeken yüzen kayalar burada da mevcut .
Hatta filmin büyük bir kısmı devasa bir kuş tarafından kovalanan ekibin bu kayalarla yaşadıkları maceralardan oluşuyor .
Filmin teknik kısmına gelince Pixar ve Warner Bros . gibi firmaların hayatımıza kattıkları harika animasyonları izledikten sonra Max'ın TRT Çocuk ya da STV'de gösterilen çizgi filmlerden bir farkı olmadığını söylemek mümkün .  Salvador Simo adlı Endonezyalı bir yönetmen tarafından çekilen filmin neden bu kadar albeniden uzak olduğu da merak edilen ayrı bir konu !
Çünkü filmin tanıtım performansından anladığımız kadarıyla ses getirmesi amaçlanıyor .
Ama sürüklemeyen ve çocukları içine dahil edemeyen bir öykü ve aynı zamanda bu teknik başarısızlıkla nasıl bir devam sağlayacaklarını açıkçası merak ediyorum !
Filmde Max'ın arkadaşı dişi aslan Leena ve onun muhteşem uçağı Phoenix filmin bir anlamda dümenini ileriye taşıyan etkenler .
Bazı filmlerde kahramanların aslında arkadaşlarının yardımıyla kahraman olduklarını düşünürüm , bu filmde de öyle .
Max'ı kahraman yapanların başında Leena geliyor !
Spike ve Twitch , saflıklarıyla filmin gülümseten elemanları oluyor .
Biz filmde tatmin edici bir sona ulaşamadık , film çok fazla heyecan yaratıyormuş gibi kristallerin ve kahramanların akıbetini bir sonraki bölüme saklıyor !
Sadece çocukları hedefleyen bir markanın senaryo ve teknik konusunda bu kadar ‘yalın ' kalmasını anlayamadım .
Her işin altında Hollywood'un imzası olması gerekmiyor ama animasyonun geldiği seviyenin de farkındayız , 80'li yıllarda izlediğimiz çizgi filmleri televizyonda fazlasıyla görmek mümkün !
Keşke Aslan Max daha özenli bir çalışmaya imza atabilseydi . ( banubozdemir@gmail.com )
