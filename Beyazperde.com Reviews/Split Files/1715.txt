2001’de Paul Walker , özellikle hedef kitlesinin beklentileri karşısında oldukça iddialı bir projenin pek tanınmayan bir oyuncusu olarak karşımıza çıktı .
Aksiyonla , adrenalinle ve bu kavramların ‘dört tekerlekli’ haliyle bitiştirilmiş olan Hızlı ve Öfkeli , kısa sürede büyük bir hayran kitlesi yarattı .
Paul Walker da ‘proje oyuncusu’ kimliğini bir kenara bırakarak oyuncusundan güç alan filmlerin başrollerini üstlenmeye başladı .
Oyuncunun hızlı ve öfkeli yaşamının baharında , henüz geçtiğimiz aylarda hayata gözlerini yumduğu haberi ani ve yıkıcı bir etki yarattı .
Çoğu filminde ölüme dirsek temasında her türlü belanın üstesinden gelen Walker , gerçek hayatta çok daha trajik bir son ile karşılaşmıştı .
Oyuncunun hayatını kaybetmeden evvel tamamlayabildiği filmlerinden biri olan ‘Hızlı ve Korkusuz’un ‘Hızlı ve Öfkeli’ serisiyle arabalar ve adrenalin dışında bir bağı yok aslında .
Orijinal adı ‘Vehicle 19 ( Vasıta 19 ) ’ olan filmin Türkiye’de ‘Hızlı ve Korkusuz’ adıyla gösterime giriyor olması elbette ki ticari bir hamle .
Ancak bir yandan da Walker’ın aksiyona , tektipleştirilmiş ama temsil ettiği değerlerin hakkını veren bir karaktere gömülmüş karakterinin özetleyeni niteliğinde bu isim .
Ne övülebilir ne yerilebilir cinsten .
Yönetmenliğini Mukunda Michael Dewil’in üstlendiği Hızlı ve Korkusuz , temelde boyunu aşan olaylara talihsiz bir şekilde bulaşan bir turistin gerilim dolu hikayesini anlatıyor .
Paul Walker’ın canlandırdığı Michael Woods isimli adam , turistik amaçla gittiği Güney Afrika’da bir araç kiralıyor .
Ancak kiraladığı araba , onu işinden çıkılmaz bir halin , silahların ve araba takiplerinin baş öznesi koltuğuna oturtuyor .
Hızlı ve Korkusuz , baştan sona malum arabanın içerisinde geçiyor .
Bu elbette ki bir yönetmen için oldukça kısıtlayıcı bir tercih .
Niyetini belli eden bir takip sahnesiyle açılan film , izleyenini biraz klostrofobik bir atmosferin içerisine bırakıyor .
Kendine yabancı bir ülkede , tek sığınağı aynı zamanda başına gelen bütün belaların sebebi olan Michael karakteri , bir şekilde hayatta kalmaya ve tam olarak nelerin döndüğünü öğrenmeye çabalıyor .
Bir biçim ve tür denemesinin tutkalı olmaktan öteye gidemeyen bu hikaye , her açıdan oldukça basit ve sığ .
İşin bu tarafının kayda değer anlamda sıkıntılı bir tarafı yok , çünkü Hızlı ve Korkusuz temel olarak iyi bir hikaye peşinde olan seyirciyi değil , aksiyon peşinde olan seyirci kitlesini hedefliyor .
Ancak filmin asıl yapmak istediğini de yapabildiğini söylememiz pek mümkün değil .
Zira yönetmen Dewil , bir türlü o ‘nefes kesici’ aksiyon mizansenini bir türlü kuramıyor ve filmini teknik anlamda da donanımlı hale getiremiyor .
Belki de ‘Hızlı ve Korkusuz’u sadece Paul Walker’a ‘son bir veda’ olarak izlemekte ve değerlendirmekte –özellikle aktörün hayranları tarafından - fayda var .
Zira film hiçbir anlamda bir duygu dünyası oluşturamasa da , aktörün yürek burkan erken vedası hasebiyle amaçlamadığı türden hisler oluşturuyor izleyeninin kalbinde .
Vasatın dahi oldukça altında kalmasına rağmen , en azından doksan dakikayı bile bulmayan süresi içinde Paul Walker’ın yaşadığını hissettiriyor .
