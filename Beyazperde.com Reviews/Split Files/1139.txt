Minari ;  filmin senaristi ve yönetmeni Lee Isaac Chung’un çocukluk anılarından bir derleme olarak karşımıza çıkan , birçok olguyu başarılı bir şekilde harmanlayan , dönemin ekonomisinin bir ailenin üzerindeki etkisini sorgulayan bir film .
Seksenli yıllarda geçen hikayede , Koreli bir ailenin Amerika’da var olma , oraya ait olmaya çalışma çabalarını izliyoruz .
Babanın isteği üzerine Kaliforniya’dan Arkansas kırsalına göçen ailenin kaygıları , büyüme sancıları içindeki minik David’in gözünden aktarılıyor .
Babanın düşüncelerinin hakim olduğu bu taşınma sonrasındaki yaşam savaşında , baba genelde kendisini aileden bir adım ötede görüyor .
Bunu aile taşınırken de görüyoruz ; anne iki çocukla arkadaki arabadayken , Jacob öndeki arabada tek başınadır .
Aldığı kararlara bütün ailenin uymasını bekleyen , babalık olgusunu da genelde küçük David üzerindeki öğretileriyle sağlamlaştıran bir karakter !
Anne Monica’nın dertleri ise daha duygusal .
Kalbinde delik bulunan küçük Jacob’un şehrin konforundan ve hastaneden uzak bir yerde büyümesi , başına bir şey geldiğinde onu çabucak bir hastaneye yetiştiremeyecek olmaları gibi .
Bu dertler içerisinde Jacob ve Monica’nın işi ise ; civciv yavrularını dişi ve erkek olarak ayırmaktır .
Erkek civcivlerin yararsız olduğu gerekçesiyle çürüğe çıkarılması , baba ve David arasında geçen konuşmayla da  erkeklik olgusunu açığa çıkar .
Baba yıllarca erkek civcivleri yararsız olduğu için ayırdığı bir işin ağırlığı altında yararlı olmaya , ailesi istemese dahi onları yararlı olduğunu düşündüğü kararlarına uymaya zorlar !
David’e verdiği hayat derslerinden birisi de budur !
Filmin asıl hamurunun karılıp , şekillendiği yer ise çocukların başında durması için Kore’den gelen anneanne oluyor .
Burada hikayenin başka bir çatışmaya sürüklendiğini söyleyebiliriz .
Kuşak çatışmasıyla birlikte , Kore’den gelen ninelerini Amerika’da yaşadıkları için beğenmeyen çocuklarla , nine ve çocuklar arasında geçen diyaloglar tadından yenmez oluyor .
Ninenin doğal ve samimi tavırları , torunlarını bağrına basmak istemesi çocuklar tarafından durduruluyor , ama nine inatla çocuklara kendini sevdirme çalışmalarına devam ediyor .
Filmin minari kısmı da ninenin getirdiği tohumları dere kenarındaki alana dikmesiyle başlıyor .
Maydanoza benzeyen bitkinin tutması , çoğalması ailedeki ilişki sürecini de hızlandırıyor .
Babanın çiftçilik çalışmaları ilk başta yolunda gitmese de , David’in son hastane kontrolündeki olumlu gelişmeden sonra ivme kazanan ikinci olumlu gelişme oluyor .
Baba Amerika’da yaşayan Koreliler için Kore sebzeleri yetiştirmeyi , onların kendilerini anavatanlarında hissetmelerinin daha doğru olacağı yönünde bakıyor ve burada da hepsinin vatan özlemi bir şekilde ortaya konmuş oluyor . 
Yönetmen Chung , David ve nine arasında özel bir bağ kurmak istemiş gibi .
David’in altını ıslatma sorunu , annesinin bunu rüya gerçek arası bir oyuna dönüştürmesi ve David’in bunu anlamak için yanaklarını sıkması vs …
Bir gece ninesiyle birlikte yatan David , sanki tüm sorunlarını ninesine devrediyor .
Belki de ninesi gönüllü olarak o sorunları almaya niyet ediyor .
Orada küçücük ve o kadar tatlı mucizevi bir durum barındırıyor ki film , büyükannenin haline üzülmekten çok saygı duyuyoruz .
Film doğaya karşı da bir duruş , bir saygı barındırıyor .
Baba Jacob’un sadece ürün ve verim almak için hırsla ektiği tohumların ürün vermemesi , ninenin uygun bir yeri içgüdüsel olarak bulup ekmesi , minari tohumlarının büyüyüp serpilmesi doğaya bakışın temsiliyeti olarak filmdeki yerini alıyor .
Filmin sonunda cana değil mala gelen büyük yangın sonucunda aile olarak bir bağları olduğunu hatırlayan bireyler , birlikte yaşamanın , karar almanın , sevgi ve saygı duymanın önemini bir kez daha hatırlıyor ve doğaya dönüş bu kez geleneksel yöntemlerin verdiği saygı ve tecrübeyle anlam kazanıyor .
Minari başta da dediğim gibi beş kişilik , babanın yardımcısını da sayarsak altı kişilik bir aile kurumu üzerinden birçok konuya detaylı , tatmin edici bir anlatımla parmak basıyor ve David’in anılarının hepimize bir kez daha öğreti olması anlamında küçük ipuçları barındırıyor .
