Son yıllarda tarz yaratma çabasındaki yönetmenlerin ürünlerini daha iştahlı bir merakla bekler olduk .
Kendi yarattıkları sinema diliyle istikrarlı ürünler vermeye çalışan yönetmenlerin arasında Derviş Zaim de bulunuyor .
Yönetmenin üçüncü filmi olan Çamur’u izleyip daha önce yapmış olduğu iki filmiyle kurduğu ortaklıkları görünce , bu daha iyi anlaşılıyor .
Derviş Zaim bizi bir karakterin izinden yürütüyor ve farklı ayakizleriyle de buluşturuyor .
Konuşma yetisinden yoksun olan Ali , bu özelliğiyle oluşan olumsuz şartlar nedeniyle suskunlaşan Kıbrıs insanının somut bir simgesi .
Bir türlü sıkıntısını dile getirememesi bu açıdan bakıldığında oldukça manidar .
Tek bir karakterin yazgısı , böylesine çoklandırılmış anlamlarla dolu bir filmin yükünü taşımakta zorlanırdı şüphesiz .
Zaim’in diğer filmleriyle kurduğu en büyük ortaklık simgesel anlatımda kendini belli ediyor .
Bunun yanı sıra bir yenilik olarak sürrealist motiflerin filme daha fazla katılmaya çalışıldığını görüyoruz .
Film bu kadar çok anlam katmanına sahip olunca , doğal olarak bir çok anlatım tarzının denendiği biçimsel bir kolaj haline geliyor .
İçerisinde sembolizm , sürrealizm , realizm ve kara mizahın bulunduğu , türler arasında gidip gelen enerjik bir film Çamur .
Film detaylara ilişkin verdiği öneme bazen kendini fazla kaptırıyor ve asıl anlatmak istediği yönden sapıyor .
Bir çok mecraya akan öykü bu anlamda kendi yarattığı yoğunluğu baltalıyor .
Kıbrıs meselesi gibi yıllardır durup durup kanayan bir yaraya parmak basmak elbette olumlanacak bir davranış .
Üstelik bunu ağırlıklı olarak toplumu çevreleyen ağır koşulları kullanarak değil de , birkaç karakterin yazgısına entegre ederek anlatmak izleyiciyi boğmamak adına verilmiş doğru bir karar .
Ancak yine de izleyeni simge bombardımanına tutan filmde buğların oluştuğunu görmemezlikten gelemeyiz .
Özellikle bu buğlar filmi dallayıp budaklayan detaylarda kendini daha çok belli ediyor .
Filmdeki tüm karakterlerin bir sağlık saplantısı var .
Bedensel olarak hissedilen sağlıklı olma isteği bile psikolojik travmalardan besleniyor .
Geçmişten gelen sosyal bir problemin hassas bir coğrafik bölgede yaşayan insanlar üzerindeki tesirleri bu yüzden hayli anlamlı .
Karakterler böylesi sorunlarla uğraşırken , en tehlikeli zaaflardan olan açgözlülük ve para hırsının asıl hazin sonu hazırlaması filmin ilginç noktalarından .
Çamur , filmde iyileştirici özelliğine güvenilen bir simge olarak sunuluyor ama olayların getirdiği nokta da tam tersine bir belaya yol açıyor .
Bir voodoo kara büyüsünde olduğu gibi ; alçıdan yapılmış bacağın kırılması , Ali’nin bacağından vurulmasıyla ilişkilendiriliyor .
Bu yaralanma , metafizik bir olaya dönüşerek garip bir şekilde tıbbın çözümleyemediği hastalığına deva oluyor .
Ancak yine de çamur bütün bu dramatik yapının sıvası olarak kabul edildiğinde , yapıyı çok da sağlam bir şekilde ayakta tutamıyor .
Çamura saplanmış Kıbrıs konusunu artık sonu gelmeyen kısır politikalarla tanımlayan bürokratların kabak tadı veren yaklaşımlarına , sinema sanatının penceresinden alternatif bir bakış açısı sunmak takdir edilecek bir tercih .
Aldığı tarihsel mirası ve yöresel çok sesliliği malzemesine yerleştirmeye çalışan Çamur filmi , adanın iki tarafında yaşayan insanlar arasında geliştirdiği empatiyle de tarafsızlığını ve barıştan yanalığını kanıtlıyor .
Bireyin yazgısından toplumun yazgısına doğru sınırlarını genişleten film bu haliyle politik bilincinden de fire vermiyor .
Oyunculukların da filmde anahtar bir konumda olduğu göz ardı edilmemeli .
Böylesine psikolojik yüklerle donatılmış karakterleri canlandırmak kuşkusuz kolay değil .
Mustafa Uğurlu’nun neredeyse dörtte üçü pandomim ve mimiğe dayanan oyunculuğu görülmeye değer .
Film , aslında trajik bir havaya sahip ancak yönetmen böylesi ağır bir havaya hakim olmaması için bazı tedbirler almış .
Özellikle ana tema müziği yönetmenin bu isteğini bile tek başına işlevsel kılmaya yetiyor .
Müzikle yaratılan hava , zaten çeşitlilik arz eden anlatım tarzlarına bir yenisini daha ekliyor .
Zaim’in önceki filmlerine göre müzik kullanımını biraz daha kısmasına rağmen böyle bir etkinin oluşmuş olması oldukça dikkat çekici . * Yazarın Formula1 yazılarını okumak için tıklayın !
