Oscar ödüllü stüdyo Aardman Animations'ın son filmi Taş Devri Firarda ( Early Man ) , 37. İstanbul Film Festivali’nden sonra diğer sinemalarda Türkçe seslendirme ile vizyona çıktı .
Tavuklar Firarda , Wallace ve Gromit ve Kuzular Firarda filmlerinin yaratıcılarından Oscar’lı canlandırma ustası Nick Park’ın yönetmen koltuğunda tek başına yer aldığı bu ilk filmi , Aardman’ın yarattığı tarzda yine çok eğlenceli . 
 
Tüm dekorun insan elinden çıktığı bu stop - motion bizi tarih öncesine götürüyor .
Dünyada yeni bir dönemi başlatan , gök taşının düşme sahnesiyle açılan film şu anki Manchaster yakınlarında oluşan yemyeşil bir vadide yaşayan mağara insanlarıyla , Bronz Çağı’na geçiş yapmış halkın kötü kralı arasındaki toprak mücadelesini anlatıyor .
Bu çatışmanın merkezindeyse tüm dünyanın çok sevdiği futbol yer alıyor .
Yani A. R. O. G’dan sonra yine bir taş devri stilinde futbol maçı izleyeceksiniz . 
 
Madenleri için vadilerinden korkunç topraklara sürülen mağara insanları , bronz çağını yaşayanların üstün takımı Real Bronzio’yu yenmek için kendi imkanlarıyla Rockyvari hazırlık yaparken , atalarının futbolu keşfettiğini öğrenirler ve yeteneklerine olan inançlarıyla özgürlükleri için büyük maça hazırlanırlar . 
 
İngiliz , Fransız , ABD yapımı film mizahını konuştururken mesajını vermeyi atlamıyor .
İki tarafın mücadelesinde güçlüyle - güçsüzün karşılaşması , kadın - erkek eşitsizliği gibi konuları da evrensel bir espri anlaşıyla işliyor . 
 
Aardman’ın diğer filmlerini izleyenler bilirler , bu yapım da sadece çocuklar için değil ; animasyon seven her yaştan insanın keyifle izleyeceği türden .
Esprileri , izleyeni şaşırtan canlandırma teknikleri ve görsel efektleri , sevimli karakterleriyle tüm süre boyunca izleyicilere etkileyici bir sinema deneyimi yaşatacak .
