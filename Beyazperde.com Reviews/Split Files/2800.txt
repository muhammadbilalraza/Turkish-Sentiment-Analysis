Seren Yüce'nin ikinci filmi Rüzgarda Salınan Nilüfer günümüz sosyal hayatının dayatmalarına ve çaresizliklerine iyi bir bakış sunuyor .
Film ’Çoğunluk ' kadar etkili olamasa da bir azınlık olmadığının altını da çiziyor .
Çoğunluk da orta hatta alt / orta sınıf dertlerine eğilen Yüce bu kez zengin / üst orta sınıftan biraz da çaresiz bir ailenin üzerine eğiyor kamerayı !
Handan ve Korhan'ın küçük burjuva sıkıcılığında yaşanan hayatlarını sürekli diğerlerine sıçratmak gibi dertleri var .
Özellikle de Handan'ın .
Paranın gücünün farkında ama onu yönlendirmeye gücü olmayan bu kadının en büyük ilham kaynağı aile dostları Şermin .
Şermin entel kimliğinin sakince hayat bulmuş bir tasviri adeta .
İki kadın zaman zaman kızılamayacak kadar masum ve kendilerine has !
Erkeklerin kadınların yanında birer katık görevi gördüğü filmde Yüce isteyerek ya da istemeden aslında küçük burjuva kadın didişmesine çeviriyor kamerasını , sakince , alttan alınan manevralarla yapılan kavga kimseyi rahatsız etmediği gibi keyifli bir seyirlik de sunuyor .
Yüce günümüz yetinmezliği içerisindeki bireyin debelenmesini , mekan keşfedip cafelerde vakit geçirmesini , sosyalleşme adına yapılan arkadaş buluşmalarını iyi bir çerçevede sınırlıyor .
Yani hikaye fazlaca taşmadan küçük burjuva hayatın açmazlarıyla bizi fazlaca meşgul ediyor .
Songül Öden'in başarıyla hayat verdiği Handan karakteri biraz sarsak , biraz saf yanından hayata tutunmaya çalışan bir tip !
Ya da hayata en yakınındaki ne yapıyorsa onu tekrarlayarak dahil olmaya çalışan biri .
Yani sürekli projelerle kendini meşgul eden ve geçen zamana bu şekilde keyifle el sallayan biri de diyebiliriz .
Birileriyle buluşarak ya da sosyal medyada sürekli birileriyle sohbet ederek ' zaman ' yarattığını düşünen insanların dünyasının sanallığına vurgu yapıyor .
Yani yapılmayacak projelerin defterini dürüyor .
Aslında Handan kadar Şermin de ilginç bir karakter .
Handan'a bir anlamda rol modellik yapıyor .
Sakin , sabırlı ve iyiniyetli gibi görünse de onun da okunmuş sözleriyle ezici bir tarafı var !
Sürekli vurguladığı kitap sözleriyle o da samimiyet çizgisinin aşağısında kalıyor .
Kendine yeten hali takdir edilebilir ama !
Filmin en yaşayan karakteri biraz maçoluk barındırsa da Korhan .
Bütün kadınların aynı şeyi istediğini sanan erkek kafasıyla ortalıkta dolanıyor .
Ara ara paranın kullanımı ve kızının istekleri konusunda orta sınıf erkek modeline bürünse de o girdabın bir parçası olduğunu hatırlatıyor .
O da karısıyla biten cinselliklerinin yerine yeni projeler üretme çabasında ama onları merkeze almayacak kadar da temkinli !
Yüce günümüz proje insanına tekrarlı bir yerden bakıyor .
Sürekli yemeğin evde mi yoksa dışarda mı yenecek olması bile bir proje halinde sunuluyor önümüze .
Boş bir akışa sürekli çekilen setler o boşluğu doldurmak yerine sürekli açıyor .
Bu da bu akşam nerede yemek yenilecek acaba kafasına taşıyor hepimizi ?
Filmin oyuncuları filme çok iyi sızmışlar diyebilirim , yani hepsi rollerinin inandırıcılık çıtasını yükselten performanslar koymuşlar .
Özellikle de Songül Öden  o sarsaklık çizgisini iyi çiziyor .
O halin hep istemekle ilgili detayına vurgu yapıyor .
Kitabının ilk cümlesi rüzgarda salınan nilüfer imgesi arkadaşı Şermin tarafından tuzla buz edilirken , aslında kendi sabit hayatlarımızda ancak hayali küçük salınımlar yapabildiğimizin altı çiziliyor .
Ya da Şermin gibilerin bu salınımlara tahammüllerinin olmadığının ! twitter / BanuBozdemir
