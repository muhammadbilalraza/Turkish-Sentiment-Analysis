Sinemanın izleyiciyi gündelik dertlerinden uzaklaştıran bir kaçış sanatı olduğunu düşünenler , her kaçanın bir kovalayıcısı olduğunu görmezden geliyorlar zaman zaman .
İzlediğiniz sırada size dertlerinizi unutturur gibi yapan çoğu filmde , gündelik gerçekliğinizden kaçarken kendinizi bir anda bilinçaltınız tarafından kovalanırken buluyorsunuz .
Uyanıkken pek de farkında olmadığınız en gizli korkularınız , nedenini bilmeden gözyaşlarına boğulmanıza veya kahkahadan yerlere yatmanıza sebep olacak kırılma noktalarınız , çoğu zaman bir sinema filmini izlerken karşınıza çıkar .
Her insanın bilinçaltı kendisine özeldir .
Bu yüzden de bir filmi izlerken korkmak , ağlamak veya gülmek sinemaya gittiğiniz günkü ruh halinize bağlı olduğu kadar bilinçaltınızda biriktirdiğiniz malzemelere de bağlıdır .
Mr .
Bean Tatilde’yi izlemeye gittiğim gün inanılmaz sıkıntılıydım .
Hiçbir şeye gülecek halim yoktu .
Fakat filmi izledikten sonra fark ettim ki Mr .
Bean , doğrudan bilinçaltıma müdahale eden ve ne kadar sıkıntılı olduğumu umursamadan beni gülümsetebilen bir karaktermiş .
Aslında Mr .
Bean Tatilde , Rowan Atkinson ? ın oyunculuğunu ve başarıyla çizilmiş Mr .
Bean karakterini bir kenara bırakırsak epeyce ortalama bir film .
Birbirini izliyormuş gibi yapan alakasız olaylardan ibaret gidişatı , sanki bir film değil de her hafta farklı bir olayı konu edinen bir televizyon dizisi izliyormuşuz gibi hissettiriyor .
Bu başına buyruk olay örgüsünde yeterince özenli çizilmeyen yan karakterler , hikayeye herhangi bir katkıda bulunmadan şöyle bir boy gösterip , ortadan kayboluyorlar sanki .
Her ne kadar hikaye içinde girdiği her ortamı birbirine katan bir baş belası olarak tanımlansa da , aslında filmin bu darmadağınık atmosferini toparlayan kişi hiç kuşkusuz Mr .
Bean .
Tahmin edebileceğiniz gibi filmin bütün olay örgüsü , hiçbir şeye aldırış etmeden kendi bildiği gibi yaşayan Mr .
Bean'in davranışlarına bağlı .
Bean nereye giderse filmi de beraberinde gittiği yöne çekiyor .
Özünde karmaşa ve dağınıklık barındıran , girdiği hiçbir yoldan başına bir iş gelmeden çıkamayan Mr .
Bean , esasında tam da düz bir çizgi halinde ilerleyen bir filmin tertipli anlatımını bozmakla yükümlü .
Bu yüzden de , kopuk olay örgülerinden oluşan Mr .
Bean Tatilde’nin bu parçalı anlatımı , izleyicileri rahatsız edecek herhangi bir durum yaratmıyor .
Aksine filmin bir televizyon dizisini andıran başına buyruk anlatımı , Bean'in karakteristik özellikleriyle birebir örtüşerek anlamlı bir fonksiyon kazanıyor .
Mr .
Bean , tatil maceralarının anlatıldığı yeni filminde , bir önceki filmi Bean’e kıyasla , çok daha sempatik , çok daha sevecen bir karakter olarak çizilmiş .
Bütün çocuksuluğuna rağmen çok daha olgun bir duruşu var .
Film boyunca hemen hemen hiç konuşmuyor .
Kimseyle kendi rızasıyla iletişim kurmuyor .
Buna rağmen Rowan Atkinson'ın kendine has yüz mimikleri ve elastik beden dili sayesinde Bean , her derdini anlatmayı başarıyor .
Zaten film boyunca başına gelen bütün garip olaylara karşın Mr .
Bean'in sadece tek bir amacı var ; plaja ulaşarak sıcak kumların ve mavi denizin tadını çıkarmak .
Bu yolda başına ne gelirse onun için bir engel , bir karın ağrısı .
Bean'in plaja ulaşma amacı , hem karakterinin bahsettiğimiz gibi sevecen , çocuksu bir olgunluğa erişmesini , hem de filmin insanın içini ısıtıp , gülümsemesine vesile olacak sıcacık bir konuya sahip olmasını sağlamakta .
Bununla birlikte bana kalırsa Mr .
Bean Tatilde’de karşımıza çıkan Bean , ilk filmde olduğu gibi evinizde misafir etmekten rahatsızlık duyacağınız bir ucube değil , tersine beraber vakit geçirmek isteyeceğiniz biri .
Sizin içinizde barındırdığınız bütün gündelik hırslardan , mutsuzluklardan arınmış , neredeyse ermiş bir karakter .
Filmi bizim için izlenesi yapan da , Bean'in bizde olmayan bu tip özellikleri .
Kendi gündelik hayatımızda kimsenin bize sözlü veya yazılı olarak dayatmamasına rağmen bir takım davranış kurallarına uymakla yükümlüyüz .
Sokakta nasıl yürüyeceğimize , nasıl oturup nasıl kalkacağımıza , bir restoranda nasıl yemek yiyeceğimize bu kurallar karar veriyor .
Doğduğumuz andan itibaren bu kuralları yerine getirmeyi öğreniyoruz ve öğrendiklerimizi topluma uyum sağlayan , akıl sağlığı yerinde bir insan olabilmek için uyguluyoruz .
Zaman zaman sokakta yürürken içimizden çığlık çığlığa bağırmak veya beceriksiz dans hareketleri yapmak gelse de , bir türlü bilinçaltımızdaki kontrolsüz , kayıtsız karakteri ortaya çıkaramıyoruz .
Mr .
Bean , bana göre tamamen toplumun koyduğu bu görünmez kuralları görmezden gelen , bu kurallara karşı duran , gerçekten de devrimci bir karakter .
O an içinden ne geliyorsa , kimsenin ne diyeceğine , dışarından nasıl görüneceğine aldırış etmeden yapabiliyor .
Daha da önemlisi , bu davranışları bir şeye karşı olmak için değil , karşı olmak doğasında var olduğu için yapıyor .
Mr .
Bean Tatilde , Bean'in bu devrimci yanını daha da net gözler önüne sermekte .
Bu yüzden de , gündelik hayatın sıkıcı kurallarına boğulmuş bir izleyicinin , Mr .
Bean gibi samimi ve bağımsız bir karakterle karşılaştığı bu yeni filmi izlerken içten içe ona hayran olmaması mümkün değil bana kalırsa .
Mr .
Bean Tatilde’nin son zamanlarda izlediğim en komik filmlerden biri olduğunu söyleyemem .
Komik olması da hikayeyi sulandırmaktan ve Mr .
Bean karakterinin derinliğini azaltmaktan başka bir işe yaramazdı kanımca .
Doğrusunu söylemek gerekirse Mr .
Bean Tatilde , uzun zamandır izlediğim en deşarj edici filmler listesinde ilk beşe girebilecek bir yapım .
Sıkıntılı bir gününüzde , bilinçaltınızda yatan devrimci karakterle karşılaşıp arınmak ve kendinizi bir nebze de olsa iyi hissetmek için tercih edebileceğiniz bir film .
