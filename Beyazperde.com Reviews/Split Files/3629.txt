Bir zamanlar Hollywood müzikalleri şarkı söyleyerek hikayeyi ilerleten karakterlere sahipti .
Bir insanın sosyal bir ortamda hislerini belli etmek veya bir durumu açıklamak amacıyla birden korkusuzca ve bağıra bağıra şarkı söylemesinin ruhsal açıdan ferahlaştırıcı ve özgürleştiren bir özelliği var .
Gerçek hayatta pek de sık görülmeyen bir davranış bu .
Eğer gerçekten yaşansa bile şarkı söyleyen kişi , uzun süre deli muamelesi görür ve söylediği şarkı , arkadan Londra Filarmonik Orkestrası'nın müziği ile desteklenmez .
Filmlerde karakterlerin birden şarkı ve türküye kendilerini vermeleri , seyirci için bir kaçış fantezisi ; Yıldız Savaşları veya Yüzüklerin Efendisi gibi .
Fakat bu günlerde Hollywood , nedense anlatımın akımını kesip karakterlerin ayrıntılı , parıl parıl ve abartı şarkı - dans gösterilerine kendilerini vermelerinden biraz utanıyor gibi .
Bu ilginç bir utanç çünkü sonuçta " Müzikal " dediğimiz terim bu kavramdan türüyor .
Hollywood , müzikallerle büyümemiş yeni jenerasyonun birden şarkı söyleyip dans etmeye başlayan insanları gülünesi bulmasından mı korkuyor bilmiyorum .
Sonuçta Kırmızı Değirmen klasik bir müzikal şablonu ile ilerliyordu ama bence o filmin bu kadar başarılı olmasında herkezin bildiği çağdaş pop şarkılarını kullanmasının payı vardı .
Chicago , her müzikal sahneyi hayal ürünü bir gece kulübünün içine yerleştirerek , şarkı söylenmeyen gerçek dünya ve gösterişli şarkı ve dans gösterileri ile dolu düş dünyası arasına kesin bir sınır koyuyordu .
Böylece teknik olarak filmdeki hiçbir karakter , gerçek dünyada şarkı söylemiyordu .
Rüya Kızlar ise eğlenceli , neşeli bir müzikal mi , yoksa Ray veya Sınırları Aşmak gibi ciddi , dramatik bir biyografi mi olacağına karar veremiyor .
Hikaye hayal ürünü bir R&B grubunun etrafında döndüğüne göre , genelde gerçek hayatta yaşamış bir müzik ikonunu ( Ray Charles ve Johhny Cash gibi ) hedefine alan bir biyografi filmi olarak ciddiye alınması biraz zor .
Ayrıca karakterlerin duygularını açıklamak amacıyla şarkı söyledikleri sahnelerin azınlığı sebebiyle , tam bir müzikal olduğu pek de söylenemez .
Tabi ki film boyunca bir sürü sahne performansı var , ama bu tür sahneler Ray ve Sınırları Aşmak'ta da bolca var ve o filmler resmi olarak müzikal sayılmıyor .
Yönetmen Bill Condon , seyircisine baştan sona dolu bir müzikal sahne göstermeye gönülsüz gibi .
Mesela filmin başlarında R&B grubu Dreamettes'in menajeri Curtis Taylor'ın ( Jamie Foxx ) , şarkısını çalmaları için DJ'lere rüşvet verdiği bir sahne var .
Moralleri yükseltmek amacıyla kıpır kıpır bir şarkı dinlemeye hazırlıyoruz kendimizi .
Foxx ve arkadaşları bir - iki mısra söylüyor ve şarkı 20 saniye içinde kesiliyor .
Film boyuncu buna benzer bir sürü sahne var .
Bill Condon yetenekli bir drama yönetmeni .
Tanrılar ve Canavarlar ve Kinsey , öznelerine gösterdikleri dürüst ve korkusuz bakış açısı sayesinde , son on senenin en çok övgü gören drama filmleri arasında .
Condon , 1982 yılında Dreamgirls müzikalinin ilk performansını izlediğinden beri bu projeyi filme aktarmanın rüyası olduğunu belirtiyor .
Belki de asıl problem , rüyasını gerçekleştirmenin heyecanıyla eline ne geldiyse seyirciye fırlatması .
Oyunculuk , iki hatırda kalan performans dışında bayağı zayıf .
Jamie Foxx , Miami Vice'dan sonra bir kez daha düz , ruhsuz bir şablon sergileyerek Ray için aldığı Oscar'ın şans eseri olduğunu kanıtlıyor .
Pop starı Beyonce Knowles ( Pop , R&B değil ) , ortalama sesi ve performansıyla arka planda kayboluyor .
Geri kalan oyuncuların çoğu , Beyonce gibi kolayca unutulabilir .
Hatırda kalır performanslardan ilki , karizmatik ve problemli soul şarkıcısı Jackie " Thunder "
Early rolünde Eddie Murphy'ye ait .
Murphy , ilk başlarda komedilerinden görmeye alışık olduğumuz doğal cazibesini kullanıyor , ama sonradan ruhunun derinliklerine inerek Early'yi , her müzik biyografisinde bulunan " uyuşturucu bağımlısı rock yıldızı " klişesinin dışına çıkarıyor .
Murphy , bu rol için mükemmel bir seçim .
Diğer akılda kalan performans , Effie rolüne getirdiği dürüst bakış açısı ve güçlü sesiyle ilk sinema deneyimine hışımla imzasını atan Jennifer Hudson'a ait .
Filmin ortalarına doğru , karakterlerin şarkı söylerek tartıştığı bir sahne , Effie'nin yerine geçen kadının " Benim bu durumla alakam yok . Beni karıştırmayın " şeklinde araya girmesiyle bir Monty Python skeçine dönüşüyor .
Neredeyse eşyalarımızı toparlayıp sinemayı terk edecekken Hudson , " And I am Telling You " yu söylüyor ; kesinlike filmin en akılda kalan şarkısı .
Bir süre sonra Hudson , kendini sahnede tek başına buluyor ve seyirci olarak biz , karmaşık setler ve milyonlarca dolarlık film yıldızlarından uzak , " Amerikan İdolü " şovunda ikinci gelmiş bir " amatör " ün kalbini yerinden söküp gözünü yılmadan önümüze koymasını izliyoruz .
Bu sahne tek başına bilet parasının hakkını verebilir , filmin geri kalanı kaybolmuş , kafası karışık bir yavru köpek izlenimi verse de .
İtiraf etmeliyim ki , orijinal Dreamgirls sahne şovunu izleme fırsatım hiç olmadı .
Bu yüzden filmin hikayesi ve şarkılarına aşikar değilim .
Filmdeki hayal ürünü grup gerçek bir R&B grubundan esinlendiğine göre ( Size bir ipucu vereyim : The Supremes ) , müzikal için özel yazılmış şarkıları söylemeleri dikkat dağıtmıyor değil .
Sonuçta bu şarkılar söylenirken beynimizin arkasında " Stop ! In the Name of Love " veya " Keep Me Hangin ' On " gibi hitleri mırıldanmamak imkansız .
Bu eleştiriyi yazarken " Stop ! " ı dinliyorum ve bu şarkı Rüya Kızlar'da bulunan bütün şarkılardan daha başarılı .
Sonuçta sorum şu : Film zaten dolu dolu bir müzikal olmaktan utandığına göre , neden aradaki karmaşayı kesip atarak The Supremes hakkında bir biyografi filmi yapmadılar ?
Bu savı çok daha detaylı tartışabilirdim ama " Where Did Our Love Go ? " çalıyor ve eşimle dans etmeye gidiyorum .
