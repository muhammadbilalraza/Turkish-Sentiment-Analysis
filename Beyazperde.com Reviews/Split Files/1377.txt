Nick güzel bir karısı olan genç bir polis ama ortağı Hayes " kirli polis " dediklerinin ağababası ve karısında gözü var !
Daha filmin başında Hayes , Nick'i bir makineli tüfek ile yakın mesafeden vuruyor , o da yetmiyor 5 kat aşağı atıyor .
Sonuç ; anında ölüm elbette ama öbür tarafta kariyer imkanı mevcut !
R. I. P. D ( Huzur İçinde Yat Polis Departmanı ) Nick'e bir şans ve aşırı derecede sevimli bir ortak verip dünyaya geri yolluyor .  Roy 1800'lerden kalma bir kasaba şerifi ve öldürüldükten sonra cesedi çakallar tarafından yenmiş travmatik bir hayalet !
Nick ve ortağı Roy'un amacı yaşayanların dünyasında karanlık işler çeviren ' ifritler'i yakalamak ve öbür tarafın adaletine teslim etmek .
Tabii ölmeden önceki halleriyle ortalarda dolanmaları imkansız , herkes onları yaşlı bir Çinliyle dolaşan sarışın bir bomba olarak görüyor ve olaylar , olaylar .
Kağıt üzerinde fena görünmeyen , Ryan Reynolds , Jeff Bridges ve Kevin Bacon'lu cast'ı ile de ilgi çeken film aslında 130 milyon dolar bütçeli bir PG - 13 maması .
Cinsellik yok , kan yok , şiddet yok , fırlamalık yok !
Aslen bir çizgi roman uyarlaması olan R. I. P. D fena  halde Men in Black'e özenen bir film ama onun kadar eğlenceli değil .
Men in Black'in ölüler aleminde geçen Wasp versiyonu yapımcılara kolay para kokusu aldırmış olsa da , R. I. P. D'de bir şeyler eksik .
Öncelikle yüksek bütçesine rağmen filmin özel efektleri dökülüyor !
Life of Pi , Percy Jackson gibi filmlerde harikalar yaratan Rhythm and Hues firması bu filmde işi tam anlamıyla mahvetmiş !
Karakter modellemelerinde sorun yok ama CGI karakterler haraket etmeye başladığı vakit izlediğimiz şey bir film olmaktan çıkıp animasyona dönüşüyor .
Finaldeki " yıkılan binaların arasında araba sürme " sekansı  ise gerçek bir facia !
İnanın SyFy Channel'in kötü fantastiklerinde bile daha iyi efektler mevcut .
Ryan Reynolds ve Jeff Bridges bir karakter yaratabilmek için ellerinden geleni yapmalarına rağmen senaryo onlara bu şansı hiç zaman vermemiş .
Filmin derdi tempoyu baştan yüksek tutup öyle devam ettirmek , ancak ortada seyircinin ilgisini çekecek orijinal bir hikaye olmayınca ve seyret unut tarzı eğlence sinemasının en büyük illüzyonu olan efekt kısmı da çökünce sadece karakterlerine değil yapıma da " Allah Rahmet Eylesin " demekten başka çare kalmıyor .
Bir devam filmine imkan bırakacak şekilde bitmesine rağmen , öyle bir şey olacağını sanmıyorum .
Daha ucuz bir cast ile belki ama ortada isminden nemalanılacak bir ' efsane ' falan yok .
" Tutarsa seri yaparız " filmlerine tutmayacak bir halka daha .
Canınız sinemaya gitmek istiyor ve hiç kafa yormadan çıtır çerez bir şeyler izlemek istiyorsanız R. I. P. D uygun bir seçim olabilir . murattolga@gmail.com
