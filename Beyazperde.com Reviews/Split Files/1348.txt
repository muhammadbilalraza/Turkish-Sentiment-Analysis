İçimdeki İnsan filminin uyarlandığı Fareyi Öldürmek adlı romanı yazan İrfan Yalçın , öğretmen kökenli yazarlarımızın tipik özelliklerinden birine sahip ; Anadolu insanının çevre şartlarıyla şekillenen acıklı portrelerini çıkarmayı seviyor .
Fareyi Öldürmek bu yapıda kurulmuş bir eser , tam da benim okumayı çok sevdiğim türden ancak romandan habersizdim .  Aydın Sayman’ın , eserden uyarlayarak çektiği İçimdeki İnsan filmi olmasa , belki de hep öyle kalacaktım .
İçimdeki İnsan , hem bir edebiyat uyarlaması olması yüzünden , hem de Türk sinemasının oldukça sığ sularda yüzdüğü , hoyrat gişe komedileri ile keçiboynuzu tadındaki ‘sanat filmleri’ arasına sıkıştığı şu günlerde izlediğim için belki de , tüm eksik ve işlemeyen yanlarına rağmen sevdiğim ve önereceğim bir film .
Filmin yönetmeni Aydın Sayman’ı daha önce çektiği Sır Çocukları ve Janjan’dan hatırlıyoruz .
Bu filmlerin çok ses getiren ya da dikkat çeken yapımlar olduğunu söyleyemeyiz ancak , Atıf Yılmaz , Şerif Gören ve Zeki Ökten gibi ustaların yanında reji asistanlığı yaparak sinemaya adım atması sebebiyle , İçimdeki İnsan dahil tüm filmlerinde , Yeşilçam geleneğine uygun , toplumcu bir sinema yapma hevesini görmek mümkün .
Bu yüzden belki de , Fareyi Öldürmek sinemaya uyarlanmak için metodik anlamda geç kalınmış bir eser …
80’ler yönetmen sineması örneklerinden biri olabilmesini çok isterdim .
Filmlerin konusunu yazmaktan nefret ederim .
İçimdeki  İnsan’ın hikayesinin çıkış noktası şu ; iyi olan ve bundan başka gayesi de olmayan bir insan nasıl “katil olacak kadar” mutsuzlaşabilir ?   Sartre’nin dediği gibi ; " je ne suis pas moi , mais je voudrais bien " / “ben kendim değilim , ama olmak isterim” .
Buna imkan vermeyen ise ; başkalarının hayatımızda kapladığı alan ve üzerimizde kurdukları iktidarlarıdır .
Yine Sartre’nin sözleriyle ; “l'enfer c'est les autres” / “cehennem başkalarıdır !
Bir roman uyarlaması olarak , en başta sorduğu “Sabri nasıl oldu da birini öldürdü” ? sorusunu acele etmeden ama merak duygusunu da öldürmeden açan filmin iki büyük kusuru var ; biri , repliklerin kitaptan filme geçirirken özensiz ve günlük yaşama pek uygun düşmeyen şekilde yazılmış olması …
Bazı cümleler oyuncuların ağzına hiç sığmıyor .
Bir tiyatro sahnesinde belki de hoşumuza bile gidebilecek sözler sinemanın gerçekliğine aykırı düşüyor .
Diğeri ise oyuncu seçimi …
Bazı oyuncular çok iyi oynarken , bazıları da ki bunlar genelde daha gerideki dolgu karakterler , lise müsameresinde oynar gibiler .
Suavi Eren ve Vedat Erincin’in oyununa yetişebilen tek isim Rıza Sönmez …  Füsun Demirel ve Şebnem Bozokluu ise ellerinden geleni yapmış olmalarına rağmen oynadıkları karakterleri karikatürleştirmişler .
Filmin iyi yanlarından biri de müzikal tema çalışması …
Can Atilla’nın elinden çıkma müzikleri …
Bu sıradışı çalışma geriye gidişler sırasında dönem hissiyatını güçlendiriyor ama bazen de İtalyan filmlerindeki Ennio Morricone temaları gibi abartılı bir etkiye yol açabiliyor .
Yazdığım tüm olumsuzluklara rağmen , içimdeki Yeşilçam sineması hevesiyle de olsa gerek , Aydın Sayman’ın filmini sevdim ve uyarlandığı eseri bulup okumanın peşine düştüm .
Kıymetli bir eseri film yapmak çok zordur ancak ödül ve gişe baskısının sinemacıları hırpaladığı zamanlarda adeta bir ödül gibi geldi bu film bana …
Sinemada yalnız bırakmamanızı dilerim . murattolga@gmail.com – twitter . com / murattolga İçimdeki İnsan
