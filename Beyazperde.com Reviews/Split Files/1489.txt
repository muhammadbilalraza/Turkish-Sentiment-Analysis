Düşlerin Terzisi Avustralya'nın çöl ve yalnızlık ikliminden fazlaca etkilenerek yazılmış masalsı başlayan , absürd devam eden ama sonrasında içinde de fazlaca geçirdiği gibi lanete bağlayan bir film .
Tabii öncesinde bir roman .
Rosalie Ham tarafından yazılan kitap bir ilk kitap olmanın zaaflarını taşıyor .
Bir büyüme hikayesinin keyifli ve trajik sonuçlarını anlatmaya çalışıyor .
Film muhafazakar ve bir o kadar da sevgisiz kalmış kasaba halkının yüreklerini değil ama görünüşlerini yumuşatan terzi Tilly Dunnage ( Kate Winslet ) etrafında dönüyor .
Film bizi hem bir lanete hem kadere hem de sevgiye inandırmaya çalışşa da biraz nafile bir çaba olarak kalıyor .
1950'li yıllarda geçen film atmosferini küçücük bir kasabadan yana kullandığı için , kıyafetlerin de yardımıyla dönem havası hep hakim .
Biraz vicdanları yumuşatma ama bunu başaramayınca bütün gemileri yakma hikayesi filme tapılası bir özellik katmıyor baştan söyleyelim , sadece ilgi çekici duruyor .
Film küçük kasabalarda unutulmayan hikayelere , yıllarca yaşatılan kin duygusuna , çocukluk anılarının bitmeyen tekrarına gönderme yapıyor ama bir yandan da Tilly Dunnage'in etrafı rengarenk donattığı kıyafetlerle de bu duygudan intikam alıyor gibi .
Tilly çocukken gitmek zorunda kaldığı kasabasına döndüğünde insanları etkileyecek tek malzemesi ipleri , kumaşları ve renkleri .
Hatta bu renk cümbüşüyle insanları etkiliyor da .
Onları renklerin cazibesiyle ve diktiği kışkırtıcı elbise modelleriyle kendisine çekiyor , çektiğini zannediyor ama sonuç hep çocukken yaşanan bir olayın trajik muhasebesine gelip dayanıyor .
Ondan sonrası verilenleri alma vakti oluyor .
Filmin karakterlerinden dolayı mizahi bir yanı da var .
Dram ve mizah sürekli yer değiştirerek filme bir akış katmaya çalışıyor .
Sonuçta yıllarca her şeyi içine atıp kuruyan kasaba Tilly ile birlikte büyük bir patlama yaşıyor hem içinde hem de dışında .
Kitabın nostaljik bir havası yok , filmde bunu aynı ayarda turmaya çalışmış .
Bir kasabada büyüdüyseniz bu kadar uzun boylu değil belki ama küçük bir atmosferde sıkışıp kalmanın duygusunu hep yaşarsınız .
Hele de size diş bileyen insanlar varsa .
Kitap 20 yılında yayımlandığı için dönem duygusu da küçük bir kasaba sınırlarında kalıyor gibi .
Ama Tilly'nin dünyanın dört bir yanını dolaşarak aldığı feyzler ancak o dönemde çıkar .
Yoksa günümüzde modanın etki alanları internet ve televizyondan alınıyor ancak .
Filmin buna dair ufak bir söylemi de var gibi .
Sonuçta Düşlerin Terzisi kasabasına annesi ve yanlış anlaşılmaları düzeltmek için dönen bir kadının yarattığı renkli dünyanın nasıl da geri teptiğini anlatıyor .
Ama filmde roman uyarlaması olmasından kelli bir yavanlık var .
Yani hikaye her seyi hızlıca anlatıp bağlıyor gibi .
Bu da sindirilmemiş bir hal yaratıyor .
O yüzden sonundaki taşıran damlanın etkisi de absürd hatta biraz gereksiz kalıyor .
Filmin atmosferi gereği ufak Western sızıntıları barındırdığını söylemek mümkün .
Ama çok ciddiye alınır bir tarafı yok .
Film dünyaya açılmış bir kadının kasabasında yarattığı değişim rüzgarını ateşlemesi .
Bazen işler yolunda gitmez ve hayata kaldığın yerden devam edersin modu hakim , tabii her şeyi yok ettikten  sonra !
Twitter . com / BanuBozdemir
