Türk komedi filmlerinini önlenemez ilerleyişi devam ediyor !
Gerek gerçek manada yüreklere dokunan , kahkahadan kırıp geçiren , gerekse perdeye sadece bakakalmanıza sebep veren yerli güldürüler vizyondaki egemenliğini koruyor .
İsmi lazım değil bir proje ile adeta " şaha kalkan " yeni nesil Türk komedi anlayışı , her hafta birden fazla örneği ile bizleri yerden yere vuruyor .
Açık konuşmak gerekirse , bazıları bu işi cidden iyi yapıyor , salondan yüreğiniz ferah , gönlünüz neşeli ayrılıyorsunuz .
Geri kalanlar ise izleyicisine daha çok sıkıntı vermekle yetiniyor .
Bu hafta vizyona giren taze komedi Sol Şerit filmi , her ne kadar muazzam bir iş başaramasa da , izleyen için acı dolu bir deneyime dönüşmüyor .
Muhteşem Yüzyıl da dahil olmak üzere , senelerdir pek çok TV projesinde görev alan ve hatta Arkadaşlar Arasında gibi önemli bir denemede yardımcı yönetmenlik yapan İnci Balabanoğlu Ahiska da Sol Şerit filminin taze yönetmeni olarak bizleri karşılıyor .
Bir kadının sunabileceği ince ve dikkate değer komedi anlayışını ziyadesiyle içeren yapım , Ahiska'nın önceki tecrübelerinin de ilginç bir birleşimi olarak bizlerin karşısına çıkıyor .
Bir önceki senenin merakla beklenen ancak hak ettiği ilgiyi pek göremeyen televizyon çalışması Kaçak Gelinler'de tam anlamıyla bir yönetmenlik deneyimi yaşayan isim , kendisine verilen görevi sinemada da başarıyla tamamlıyor .
Üç arkadaşın , Cem , Barış ve Volkan'ın yol hikayesini anlatan isim , elindeki kadroyu nasıl kullanacağını biliyor , genç ve yetenekli bir ekiple neler başarılabilineceğine dair sağlam bir örnek sunuyor .
Bundaki en büyük pay , doğal olarak Cem Aksakal ve eli kolu rahat durmayan , rahat tarzı ile dikkat çeken Sertan Erkaçan'ın diyebiliriz .
İki isim , bu absürd yol hikayesinin parlayan yıldızları .
Deniz Baysal ile Memetcan Diper ise kadronun en güçlü destek birimi !
Ankara'dan Denizli'ye uzanan serüven , Cem'in düğününe yetişme telaşı , bagajda " unutulan " hanım kızımız ve peşlerine düşen kötü dostlar .
Açıkçası çok sayıda örneğine rastladığımız bu formül , Sol Şerit filminde de büyük farklar yaratmıyor .
Burçin Bildik'in başrolünde olduğu Sağ Salim filminde ( ki şahsen çok başarılı olduğunu düşünürüm ) benzeri işlenen akış , Sol Şerit'te yerini bir parça yavanlığa bırakıyor .
Bu arada Ahiska'nın Kaçak Gelinler'de beraber çalıştığı Selin Şekerci'nin mini mini bir cameo'da bulunduğunu , bu kısacak sahnede yine yüzlerde hoş bir tat bıraktığını not düşmüş olalım .
Sol Şerit , toplama baktığımızda özellikle de kurgusu ile yer yer topallayan , oyuncuları ile izlenilir hale gelen , hikaye bazında çok fazla şey sunmasa da , seyri baltalamayan bir çalışma olmuş .
Eğer komedi filmleri ile aranız iyiyse , özellikle de son dönem Türk güldürülerinden fazlasıyla haz alıyorsanız sizi tatmin etmeye gayret eden bir proje . burcinaygun@gmail.com
