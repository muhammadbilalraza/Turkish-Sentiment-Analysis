Klasik sinema konvansiyonlarının yıkıldığı ve Hollywood’a bolca oyunlu göndermelerin yapıldığı Fransız Yeni Dalgası’nın ünlü yönetmenleriyle birlikte hiç kuşkusuz en tanıdık yüzlerinden birisi , Jean Seberg .
2. Dünya Savaşı sonrası Fransa’nın Amerika’ya uyguladığı boykotun kalkmasıyla Resnais , Godard , Truffaut gibi yönetmenler beğenmeyecekleri ve bozuma uğratacakları filmleri seyretme şansına sahip olmuşlar ; yeni teknikleri sahneye sürerek kendi sözlerini söylemişler .
İlk kez ; George Bernard Shaw’a ait oyunun Otto Preminger tarafından uyarlandığı “Saint Joan”la ( 1957 ) kamera önüne geçen Seberg ,   Truffaut - Godard işbirliği olan “A bout de Souffle” ( Serseri Aşıklar / 1960 ) ile bu yeni akıma dahil olmuş ve patlamasını yapmış . 
Yeni tanışan , ismini şöyle bir aratan herkesin fark edebileceği bir detay var : Henüz kadınların saçının omuz hizasına bile düşmediği dönemde kısacık kestirdiği saçlarıyla görürüz onu .   50’lerin sonunda Avrupa sinemasında parlayan , doğduğu kıta Amerika’ya dönen , Siyahların özgürlük hareketine açıktan desteğini vermesiyle şimşekleri üzerine çeken Jean Seberg ; kuşkusuz sadece bu saydığım , filmde de bir şekilde yansıtılan taraflarıyla değil , ‘göremediklerimizle’ de anılmayı fazlasıyla hak ediyor . 
Dönem içerisinde nasıl bir ikon olduğunu , personasının hacmini bugünden bakarak veya okumalar yaparak keşfedebilmek tam anlamıyla mümkün olmayabilir .
Filmle ilgili ilk olarak şunu söylemeliyim ; biyografi türünde ve her ne kadar yaşamında belli bir bölüme odaklanmış gibi gözükse de giriştiği işi önemli ölçüde başaramamış , muhtemelen bunun için gerekli olan nispeten daha ‘sert’ anlatımdan bilerek kaçınılmış . 
Prologda , “Saint Joan” filmindeki infaz sahnesini görüyoruz .
Açılış sekansındaysa Fransa’da hali hazırda şöhretliyken , Hollywood’dan gelen teklifi kabul edişini ve gidiş uçağında Malcolm X’in kuzeni Hakim Jamal’la tanışmasını izliyoruz .
Devamında da Los Angeles’a hızlı girişi ,  Romain Gary ile ilişkisi , Kara Panter Partisi’ne desteği , Jamal’la yakınlaşması ve FBI’ın devreye girmesiyle başlayan paranoyaları konu edilmiş .
İkili ilişkilerinde ve yaşadığı olaylar özelinde isimlerin bazılarının geçmediği veya değiştirildiği , farklı yorumlandığı notunu düşeyim .
Yazının devamında değineceğim .  
PROKINO Filmverleih GmbH

Kristen Stewart
Jean Seberg’e hayat veren Kristen Stewart ,   elbette ‘star’ yaşantılarındaki paralellikler sebebiyle dikkat çekiyor .
Belki de genel beklentinin aksine , karakterine çizilen belirgin sınırlara rağmen , anlatımın bizlere geçiremediği tatmin hissini vermeye çalışmış ve iyi iş çıkarmış . 
Yönetmen koltuğunda tartışma yaratan uzun metrajı “Una” ( Karatavuk / 2016 ) ile hatırlayacağımız Benedict Andrews var .
Gerçek olayların yanına bilindik , kurmaca bir öge katıp seyirciyi tutmak istemiş .
Bu ögeyi , FBI’da görevli 2 polis ve özellikle Jack O’Connell’in canlandırdığı ‘vicdanlı’ Jack karakteriyle oluşturmuş .  O’Connell’in ( oyunculuğuyla pek beceremese de ) karakteri Jack’in vicdan muhasebesi , neredeyse ana hikayeyle başa baş gidecek kadar yüzeyde tutulmuş .
Öyle ki yukarıda bahsettiğim üzere Jean Seberg’i ilk defa binlerce oyuncu adayının içinden seçen Otto Preminger’le tanışamıyoruz ; Yvan Attal’ın oynadığı 2. kocası ünlü yazar Romain Gary , neredeyse bir konuk oyuncu gibi ! 
Aslında filmin niyetini okuduğum , tonunu beğenmeyişime sebep olan iki nokta var .
Birisi , hayatındaki en önemli kırılma anlarından olsa gerek ; Romain Gary ile evliliği sırasında Meksika’da yaşadığı bilinen hamileliğin , kıta sathında cadı avı başlatmış FBI eliyle kendisine büyük bir karalama olarak dönmesi sonucunda , beraberindeki küvezle ( İçinde prematüre doğan ve 2 gün yaşayıp ölen bebeğinin olduğu ! ) düzenlediği basın açıklaması …
Son sekansta yer verilen bu olay , izlerken otosansüre uğratılmış hissini verdi ve ayrıca hayal kırıklığı yaşattı . 
Bir diğeriyse kişiliğinin nasıl ‘büyüdüğüne’ dair , neredeyse hiçbir donenin olmaması .
Belirttiğim gibi bu bir tercih ve film Seberg’in nasıl Seberg olduğuyla ilgilenmiyor .
Ancak bu durum , aktivist tarafının , ikili ilişkilerindeki tavırların , kurmaca FBI ajanıyla olan sahnelerinin altının doldurulamamasına , dolayısıyla verilmek istenen mesaj noktasında da hedef şaşmasına yol açmış .
Kristen Stewart’ın çabası saydığım seçimler sebebiyle global ölçekte bir Seberg göstermeye yetmemiş , haliyle heyecan bırakmıyor . 
Gerçek Seberg’in hazin sonunu izlemiyoruz , son sahnede akan yazılardan öğreniyoruz .
Seberg'in ardından kendisine de aynı sonu reva gören Romain Gary’nin sözleriyle bitireyim yazıyı : “Ne değiştirebildiğin , ne yardım edebildiğin , ne de terk edebildiğin bir kadını sevmenin ne demek olduğunu bilemezsiniz . ”
