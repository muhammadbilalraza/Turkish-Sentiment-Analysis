Vücut ilk defa Adana'da karşımıza çıktı .
Antalya'da gösterildi ve sonrasında sanki sadece bu iki festivali hedeflemiş gibi bir daha karşımıza çıkmadı .
Aslında Adana Altın Koza'da hatırı sayılır oyunculuk ödülleri aldı , hatta büyükten küçüğe sıraladı ödülleri .
Hatice Aslan en iyi kadın ödülünü kucaklarken , Şeyla Halis en iyi yardımcı kadın oyuncu ödülünü aldı .
Filmin genç oyuncusu Hakan Kurtaş ise umut veren genç erkek oyuncu ödülünü Gün Koper'le paylaştı .
Filmin oyunculukları öne çıkaran bir yanı var .
Filmin başlangıcında muhtemelen şimdi tuzla buz olmuş Tarlabaşı'nın arka sokaklarında çekilen sahne ‘kadının ezilmekten başka şansı yoktur ' diye başlıyor .
Leyla'yı betonlara atan yalvarışlar , bağırış çağırış ve acılar neredeyse film boyunca devam ediyor .
Leyla 40 yaşlarında , gözden düşmüş , Almanya'da porno filmler çevirmiş , sonra da Yılmaz'la İstanbul'a dönmüş bir kadın .
Yılmaz İstanbul'a gelir gelmez Leyla'yı sevgili olarak sepetlemeye çalışır ama nedense son bir film çekmeleri konusunda ısrarcı olur . 
Sette İzzet'le tanışan Leyla'nın hayatla başka bir seansı başlar .
İzzet annesi ve kız kardeşi şişman olan ( şişmanlık trajik olarak sunulduğu ve karanlık bir geçmişe kadar uzandığı için önemli ) , içine kapanık ve içinde sevgi harmanı yapan bir genç . 
Film Leyla'dan dağılan bir anlatım sunuyor .
Kadınların dünyasını ve birbirleriyle kesişme noktalarını anlatıyor ama bir yandan da sebep olarak erkekleri koyuyor .
Mesela Leyla'nın ablası Nurgül kardeşini hem kınayan , hem de ona özenen bir bakış açısına sahip .
Kocası da baldızına odaklı bir karşılaştırma yapınca hepten kopuyor Nurgül'ün ‘normal ' telleri ! 
Yılmaz'ın sevgilisi Meltem'le ilişkisi ise tamamen kopuk , sevgilisini çok seviyor ama bir yandan da sevişme sahnelerini kaydedip arkadaşlarına gösteriyor .
Yani Yılmaz birlikte olduğu kadınların özeli olduğuna inanmıyor ; Leyla'dan da idmanlı olduğu için Meltem'i ortaya saçıveriyor . 
İzzet'in kızkardeşi şişmanlıktan muzdarip olduğu için ayrı bir bunalım içinde , okulda evde mutsuz , dayatılan güzellik anlayışının içinde içine kapandıkça kapanıyor .
Tüm bunlar olurken İzzet ve Leyla arasındaki aşk hali iyice çığrından çıkıyor .
Yaş farkı , yaşamı algılayış biçimi ve kadın erkek olmanın farkı bile bu ilişkide patlak veren , tutku yaratan ve anında dibe vuran bir hal takınıyor .
Aslında samimiyetsiz , arabesk anlamda ‘yalan dünya'nın izini sürüyor yönetmen Mustafa Nuri .
Ve elimizde fazlasıyla trajedi kalıyor .
Kadın oyuncuların ağırlığı olan nadir filmlerden .
Hepsi de bıçak sırtı roller üstlenmiş ve iyi oyunculuk ortaya koyuyorlar ! 
Ama filmin oyunculuk dışında yaslandığı konu olan , herkese göre değişen ‘vücut ' algısı !
Tabii burada kadın vücudu meta değildir gibisinden feminist söylemlere girmeyeceğim ama toplumsal olarak görünen köy kılavuz istemiyor .
İzzet'in Leyla'ya bakış açısı da o !
Sonuçta karşısındaki bir porno yıldızı !
Film bütün bu bakış açılarını harmanlayıp genel bir yargı koyuyor ortaya .
Dediğim gibi konudan çok oyunculuklar öne çıkıyor .
Konu özellikle İzzet ve Leyla'nın hallerinde biraz yoldan sapıyor .
Ama filmin can alıcı sahneleri de bu bağırış çağırış sahnelerinde ortaya çıkıyor . 
Hatice Aslan cesur bir oyuncu olduğundan hem film için tercih edilmiş hem de rolünün hakkını vermiş , biraz o kırık ve dip halini Üç Maymun'daki Hacer'e benzettim .
Değişik bir tutkusu vardı yine rolünün . 
Bence vücudu çok takmadan , yaşı başı birilerine uydurmadan , var olan algıya kulak asmadan bakmak lazım hayata demeye çalışıyor ama derdini görsel olarak çok sokuyor gözümüze .
Yine de kadının kadına , toplumun kadına bakışı olarak bir önemi hak ediyor . 
 ( banubozdemir@gmail.com )
