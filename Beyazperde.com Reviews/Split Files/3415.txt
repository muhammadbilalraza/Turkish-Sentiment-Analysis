Above The Shadows / Gölgelerin Aşkı ; Claudia Myers imzası taşıyan ‘görünmez’ olma kavramının etrafında dönmeye çalışan bir film .
Film aslında güzel başlıyor , ailenin ortanca kızı Holly ; annesi dışındaki duyarsız aile bireyleri arasında gittikçe görünmez olduğunu fark ediyor .
Annesi öldükten sonra da kimsenin göremediği , gittikçe yalnızlaşan , insanlara şantajlar yaparak ayakta kalmaya çalışan bir kadına dönüşüyor .
Sinemanın ‘görünmez’ olma hikayeleri genelde başarılıdır , Hatta bu yıl içinde başarılı sayılabilecek bir örneğini de izledik .  
The Invisible Man / Görünmez Adam biraz karışık , biraz bilimsel biraz da kıskanç bir algoritma yaratmasına rağmen görünmezlik zırhına sahip çıkıyordu ama buradaki hikaye daha çok psikolojik olarak kendini geri çekip , kendi içinde kaybolmanın yasını tutuyor .
Ama arka plana dair hiçbir açıklama yapmadan bunu yapıyor ve karşımıza cılız bir senaryonun devamı olarak cılız bir film çıkıyor .
Aslında senaryo duyguları ayağa kaldırıp , başkalarına olduğu kadar kendine de şans vermekle ilgili olarak yola çıkmış ama gereğini yerine getiremediği için sıkıcı olmaktan öteye geçemiyor .  
Karakterler üzerinde çalışılmadığı gibi Holly ve Holly’i tek gören kişi olan Shane arasındaki ilişkiye dair de bir ipucu yok .
Neden herkes görmezken Shane onu görüyor ?
Film yalnız konuşan adam , görünmez olduğu için her yere rahatça girip çıkan kadın durumunu kullanıyor , bunda bir sakınca yok .
Ama filmin yarattığı durumlara ilişkin bir duygusu yok .
Seyirciye ne katmak , ne anlatmak istediği konusunda bir hayli zayıf ve buna rağmen iki saatlik bir film olmayı başarmış !
Kendi içinde !  
Bu hafta salonlar yeniden açıldı ne kadar seyirci gider bilinmez ama bu kadar vasat yapımlar zaten sinemalara mesafeli olan seyirciyi iyice kaçırır .
Film yapısı gereği fantastik olmaya çalışıyor , aşk mesajı vermeye çalışıyor , aile bağlarını yeniden kurmaya çalışıyor ama en dipte vermeye çalıştığı mesaj ne yazık açığa çıkamıyor .
Holly ve Shane arasında gördüm görmedim , sevdim sevmedim tarzında saçma bir oyuna dönüşüyor .
İşim kötüsü bu oyuna seyirciyi de dahil etmeye çalışıyor yönetmen ama seyircinin bu oyundan keyif alacağını sanmıyorum .
Keşke tam anlamıyla fantastik kanatları olan ve uçabilen film yapılsaydı ya da gerilim ayağı sıkı tutulsaydı ama bu şantajcı aşk hikayesi hiç olmamış .
Megan Fox’un varlığı bile kurtaramıyor filmi …
