2015 yılında neredeyse aynı konuya eğilen iki film vardı .
Birisi The Club diğeri de Spotlight .
Şili sinemasının nadide örneklerinden The Club pedofil rahiplerin sürgün hayatını anlatıyordu , onların tacizine uğrayan bir adamın ortaya çıkmasıyla inziva cezası başka bir boyut kazanıyordu !
Spotlight ise bir gazetecilik başarısı olarak , pedofil rahiplerin ve tabii onları koruyan kiliselerini hedef alıyordu !
İkisi de başarılı ve anlattıkları konuya sahip çıkan filmlerdi !
Din hala tabu , din adamlarının dokunulmazlığı var ama dokundukları çocukların hayatlarından inanılmaz trajediler çıkıyor .
Ve bunlar zaman zaman basına yansıyor , tepkiler ortaya konuluyor ama çocuklar hayatlarını karartan bu olayla yaşamak , baş etmek zorunda kalıyor .
François Ozon Grâce à Dieu /  Yüzleşme filmiyle , 1986-1991 yılları arasında Fransa’nın Lyon kentinde Bernard Preynat adlı papazın cinsel istismarına uğrayan çocukları anlatıyor .
Tabii onların büyüyüp birer yetişkin oldukları zamanı .
Çünkü hepsi bastırılmış bir utançla büyümüş , hayata karışmış , yuva kurmuş , çocuk yapmış ama o istismarın dehşetini yıllarca derinlerde yaşamış adamlar .
Papazın kontrolünde , ona teslim edilen erkek çocukları bir yaz kampında , ya da odasında taciz eden papaz yaptıklarını sonuna kadar kabul ediyor !
Kabul ettikçe suçunun , günahının hafiflediğini hissediyor sanırım .
Olay Alaxendre ile başlıyor , papaz Preynat’ın hala göreve devam edip çocuklarla çalıştığını görünce kilisenin bu tarz olaylara bakış açısını , duyarlılığını sorgulamak üzere dava açıyor ve diğer mağdurlara ulaşıyor .
Kilise de yapılan suçlamaları kabul ediyor ama icraat yok !
Sonra devreye François ve Emmanuel giriyor , onlar da aynı yıllarda aynı papazın tacizine uğrayan genç adamlar !
Emmanuel içlerinde en faza savrulanı , hayatını toparlayamamış , kendini , erkekliğini hatta cinsel organının şeklini bile sorgular durumda !
François en ateşlileri , en serti .
Hatta bayrağı Alexendre’den teslim aldığını söylemek mümkün !
Papaz Preynat’ın ruh hali ilginç gerçekten de !
O zamanın çocukları şimdinin büyükleriyle hesaplaşırken hala onlara çocuk gibi davranıyor , onların yetişkin olduklarını kabul edemiyor gibi !
Bu da onları ve avukatlarını sinirlendirmeye yetiyor .
Tabii izleyenleri de ! 
Konu büyük bir ciddiyetle işleniyor , adeta bir belgeselci gibi konu konuyu , insan insanı doğuruyor .
Hatta konunun önce belgeselle anlatılması düşünülmüş ama Ozon meseleyi kurmaca olarak daha iyi ortaya koyabileceğini düşünmüş ve çekmiş .
Çok da iyi yapmış .
Spotlight da aynı ciddiyetle bir belgesel edası kuşanan filmlerdendi ve derdini derli toplu bir şekilde anlatıyordu !
Sanırım gerçek olayların kurmacaya sapsa da belgesel etkileri devam ediyor , ya da o etkiyi devam ettirebilmek için yönetmenler yoğun çaba harcıyor .
Film , mağdurlar arasında kurulan dostluğu , dayanışma ve paylaşımı da es geçmiyor .
Belki de en önemli yanlarından birisi bu !
Çocuğun içine attığı , ebeveynine anlatsa bile onların ifade etme gücü bulamadığı bir durumun yıllar sonraki patlamasına tanıklık ediyoruz .
Bir adımın , bir adım atmanın nasıl da etkili ve önemli olduğuna dair bir önerme sunuyor film !
Ve ne olursa olsun insanın utancıyla hesaplaşması gerektiğinin altını çiziyor .
Davası hala devam eden bir rahibin hayatını anlatan bir film Yüzleşme !
Filmi izlerken ister istemez kendi ülkenize dönüp bakıyorsunuz , çocuk istismarı çok fazla , pedofil vakaları çok fazla yaşanıyor .
Ama bunları sinemada göremiyoruz , yönetmenlerimiz bu konuda çekingen davranıyor .
Aslında 50. Antalya Altın Portakal’da yarışan Derin Düşünce diye bir film vardı .
Aile arasındaki ensest ilişkisine odaklı bir filmdi ama derdini tam olarak anlatamadığı için tepki görmüştü .
Atlıkarınca da aynı şekilde ensest ilişkiyi anlatıyordu .
Ama çocuğu evin dışında , güvenilir kurumlarda bekleyen tacizleri , pedofil vakalarını anlatan bir film hatırlamıyorum ben .
Yüzleşme bu anlamda önemli , çocuk sussa da ebeveynler susmasın !
Her alanda yüzleşilmeli bu tür vakalarla ! 
twitter . com / banubozdemir
