1920 Bolonya'sı nasıl anlatılabilirdi diye herhangi bir yönetmene soru yönelttiğinizde aldığınız cevaplar değişik altyapıların , değişik sinema dillerinin ve kültürel bakışların bir karışımı olurdu .
Ancak bilinen tek bir gerçek , her bir yönetmenin geçmişe şimdiden bakarak hareket edeceğidir .
Günümüz izleyicisi ile bir ilişki kurmanın tek yolu budur çünkü .
Örneğin Truva'nın yönetmeni Wolfgang Petersen her ne kadar tüm detaylarda Truva savaşını geçmişte olduğu şekli ile canlandırsada , film yapımının günümüzle bağlantı kurabilen detaylarını görebilmek oldukça mümkün .
Oyunculuktan müziğe , öykünün aktarılışından modern film tekniklerinin kullanılışına geçmiş ile geleceğin bir karışımını görüyoruz .
Bu nedenle Truva'ya bir dönem filmi olarak baktığımızda bu dönemden bir bakışla , o dönemin bir yanılsaması ( ne kadar tatmin edici bir yanılsama olduğu tartışılır ) olarak tasarlandığını görebiliriz .
Gösterimdeki Kalbim Başka Yerde filmi Truva gibi bir dönem filmi gerçi ama yönetmeni Pupi Avati'nin oldukça farklı bir bakış açısı var .
Bu film daha başlangıç jeneriğinde bir dönem filmi olacağını söylüyor ; siyah - beyaz , eski bir kamera ile çekilmiş 1920'lerin Bolonya'sından görüntüler akıyor jenerik boyunca .
Filmin bu dönem ile yakın bir bağlantı kuracağına dair apaçık bir gösterge bu .
Ancak daha sonra gelen görüntüler oldukça şaşırtıcı .
Şaşırtıcıdan da öte hatta şok edici denilebilir çünkü filmin kendisinin bir dönemi konu almaktan çok , neredeyse o döneme yakın bir dönemde , 60'lı ( İtalyan Komedi türünün ortaya çıktığı dönem ) yıllarda çekildiği hissine kapılıveriyorsunuz .
Film konu aldığı dönemin yanılsamasından çok eski bir filme dönüşüyor .
Filmde günümüz film anlatısına ya da yapımına ait bir iz bulmak oldukça zor .
Oyuncuların kendileri bile oyunculuk performansları ile geçmiş bir sinema dönemine ait gibiler .
Özellikle Angela rolündeki Vanessa , çekici , görme özürlü bir kadını canlandırırken doğal bir oyunculuk yerine olabildiğince abartılı , hatta sahte bulunabilecek bir oyunculuk sergilemiş .
Angela'ya dolu dizgin aşık olan çelimsiz , saf duygusal lise öğretmeni Nello rolündeki Nerro Merricone'de rolünün gerektirdiklerini doğal bir şekilde sergiliyor belki ; ancak senaryonun onun için belirlediği klişelere hapsolmuş , tıpkı 60'ların İtalyan filmlerindeki gibi .
Film boyunca bu oyuncuların bugün bile yaşadıklarına şüphe ile bakabilirsiniz .
Hikayenin aktarılışı ise olabildiğince çizgisel ve yeni bir açılım sağlamakta oldukça muhafazakar .
Anlaşılan o ki filmin yönetmeni Pupi Avati İtalyan Sineması'nda 60'lı yılların ikon türlerinden biri olan romantik drama / komedinin karakteristik özelliklerinden bir film ortaya çıkarmış , ancak türün kendisini neredeyse tamami ile kopyalayarak .
O zaman şu soruyu sormamak imkansız gibi : Pupi Avati'yi bir türü tekrardan yarattığı için yönetmenliğini başarılı mı bulmak gerekir , yoksa bu türe hiçbir yeni açılım getiremediği için hatta sinema tarihini tekrarladığı için çağına ayak uyduramayan bir yönetmen olarak adlandırmak mı ?
İtalyan sinema endüstrisi bu konuda Pupi Avati'yi eleştirmek yerine , İtalya'nın Oscarları sayılan Donatello ödüllerinde en iyi yönetmen ödülüne layık bulmuş .
Ancak kanımca bir yönetmenin başarısı herhangi bir türü günümüzdeki bakış açılarının süzgecinden belirli bir dönüşüme sokarak sunmasındadır .
Bu doğrultuda günümüzün izleyicisi ile bir bağ kurabilir ve geçmiş ile şimdi arasında yeni bir ilişkinin kurulmasına sebep olabilir .
Geçmiş üzerine bir belgesel yerine bir kurgu film yapmanın özünde de bu olmalıdır .
Yine çağdaş İtalyan sinema endüstrisinde önemli bir isme sahip Ferzan Özpetek'in Harem Suare'si buna çok iyi bir örnek .
Kalbim Başka Yerde'nin 1920'lerin Bolonya'sının atmosferini yaratmasındaki başarısı milyonlarca dolar harcanarak çekilmiş Troy'dan çok daha tatmin edici .
Ancak geçmiş anlatırken geçmiş içinde kalmak sadece nostaljik bir film ortaya çıkarıyor ve hikayeyi günümüze taşımakta yetersiz kalıyor .
Hikaye günümüzün bakış açıları ile yeni bir yaklaşım kazanabilseydi oldukça sıradışı bir film ortaya çıkabilirdi .
Ama ne yazık ki filmin başındaki arşiv niteliğindeki görüntüler filmin devamına taşıyor .
Kısacası , bu filmde izleyici ile beraber filmin kendisi de bir zaman yolculuğuna çıkıyor .
