Aslında pek çoğumuz kapitalizmin elindeyiz , çünkü onun rengi parlak .
İster bir mücevhere benzetin , ister bir lolipopun ambalajına ; kapitalizm ışıltılı .
Ve senin kulağına fısıldadığı cümlesi üret üret üret , harca harca harca , tüket tüket tüket !
Ama kabul edin heyecanlı bir tarafı da var !
" Bir Alışverişkoliğin İtirafları " bu renkli dünyaya yine rengarenk bir ışık çeviriyor .
İnsan zaaflarından biri olan kredi kartıyla yapılan alışveriş üzerinden bir aşk hikayesi , bir dostluk ve başarı öyküsü de filmin genel ekseni .
Ana karakterimiz Rebecca Bloomwood vitrin gördüğünde kendinden geçen , indirim yazısını gördüğünde gözü kararan ve ihtiyacı olmasa da durmadan alışveriş yapan bir " alışveriş bağımlısı " .
Rebecca işinde ise , tutumlu olma öğütleri veren bir köşe yazarı .
En çok satanlar serisi oluşturan , Sophie Kinsella'nın uluslararası bir fenomen olan kitapları " Confessions of a Shopaholic " and " Shopaholic Takes Manhattan " ın karmasından uyarlanan film , New York ve biraz da Miami manzaralı eğlenceli bir hikaye .
Zaten yapımcısının da belirttiği gibi filmin amacı bu .
Tüketim çılgınlığına eleştirel yaklaşım da filmin mesajını tanımlıyor .
Fakat filmin sonunda hissedeceklerinizle filmin sadece eğlenme amacı taşıdığını anlayacaksınız .
Hollywood'un senaryo konusundaki başarısı bu film için de geçerli .
O yüzden akıp gidiyor .
Ama vitrin mankenlerinin canlanması ve filmin mesajı açısından en yakın arkadaşıyla geldiği nokta dışında etkileyici bir tarafı yok .
Bilindik Amerikan klişelerinin ötesinde bir filmle karşılaşmadım .
Ama sevimli ana karaktere ruh üfleyen Isla Fisher başta olmak üzere oyuncuların performansları yaklaşık 1.5 saat süren filmi daha da eğlenceli kılıyor .
Özellikle kızlar size sesleniyorum , çalışkan editörü canlandıran Hugh Dancy her filmde izlenir !
Aslında filme adını veren kitabın şehri Londra , fakat filmin seti Manhattan'da kurulmuş .
Bu da yaşamın durmadığı New York'u filmin malzemesi yaparak filmi sıcak hale getiriyor .
Ama maalesef kostümleri bu filmin konusu itibariyle başarılı bulmadım .
Aslında filmin kostüm tasarımcısı Patricia Field , bir diğer fenomenler olan Şeytan Marka Giyer ve Sex And The City için de çalışmış .
Fakat ordaki büyüleyici kostüm kullanımıyla karşılaştırdığımda bu film bu açıdan vasat kalıyor .
Kostümlere baktığım zaman Rebecca'nın yaptığı borçlar için üzüldüm , değmemiş gibi .
Sonuç itibariyle , özellikle kızlar için yaratılmış olan bu film , hafta sonunda ya da bir iş çıkışında arkadaşlarla kafa boşaltmak için birebir .
Film esnasında , hoş vakit geçirirken kredi kartı borçlarınızı da o an çok umursayacağınızı sanmıyorum .
Ama tutumlu olup nasıl alışveriş yapılacağına dair bir köşe yazarı olan karakterin maceraları sizi hoş kokulu mağazalara bilinçsiz bir şekilde yönlendireceğine eminim .
Ben şahsen filmden sonra bir mağazaya girme gafletinde bulundum ve o gün 3 gece kıyafetim , bir ceketim , bir eşarbım ve nerede giyeceğimi bilmediğim mavi bir taytım oldu .
Ama kendime hayır diyemedim , hepsinde müthiş indirim vardı : )
