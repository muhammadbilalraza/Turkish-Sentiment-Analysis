David Cronenberg , yönetmen sinemasının artık iyice azalmış aynı zamanda başarılı temsilcilerinden biri .
Yönetmenin son filmi Tehlikeli İlişki ( A Dangerous Method ) ' yi 48. Altın Portakal Film Festivali sırasında görme imkanı buldum .
Bu bakımdan , filmin festivalin hemen ardından seyirciyle buluşması sevindirici . 
İyiden iyiye çatapatlı ama içi boş gişe bombalarına mahkum edildiğimiz ülkemiz vizyonunda bir Cronenberg filmini , festivaller dışında , sinemada izlemenin bir ayrıcalık bile olduğunu söyleyebilirim .
Ama bu kadar yazdıktan sonra hevesinizi kursağınızda bırakacak şeylerden de bahsetmem gerekecek . 
Yönetmeni takip eden sinemaseverler için Cronenberg filmleri , hastalıklı bir aklın üretebildiği en tuhaf kabusların perdedeki tezahürü gibidir .
Ama bu filmi izlemeden önce şimdiye kadar yönetmenin sineması hakkında bildiğiniz her şeyi unutmanızı tavsiye ediyorum .
David Cronenberg , zamanında gerçekten sıradışı filmler çekmiş olmanın verdiği güven duygusuyla olsa gerek , oldukça sakin bir hikayeyi , kendisine yabancı bir anlatım üzerinden sinemalaştırmayı seçmiş . 
John Kerr'in Talking Cure isimli romanından uyarlanan film , modern psikanalizin kurucularından Sigmund Freud ve Carl Gustav Jung'un arasındaki mesleki dayanışma ve sonrasında gelişen rekabete odaklanıyor .
Yönetmenden değil ama hikayeden tahmin edileceği üzere ; söz konusu bu iki önemli psikanalistin kuram üretme çabası ise , sonu gelmez sohbet anlarından daha fazlasını görebilecek değilsiniz .
Orada da imdada , hikayenin sağına soluna serpiştirilmiş olarak Jung'un meslektaşı Sabina Spielrein ile vuku bulan cinsel yakınlaşmaları yetişmiş . 
Bu konuda eğitim almış , meslek olarak seçmiş insanları çok ilgilendirebilecek bir film belki Tehlikeli İlişkiler ama herhangi bir seyircinin Freud ve Jung arasındaki sonu gelmez sohbetlere bu kadar kulak kabartacağını pek tahmin etmiyorum .
Sabina Spielrein'i canlandıran Keira Knightley'in ekibin geri kalanından ayrı at koşturduğu abartılı performansı saymazsanız oyunculuk açısından bir sıkıntı yok .
Viggo Mortensen ve Michael Fassbender karşılıklı oynarken tam anlamıyla karakterlerinin ruh haline bürünerek yüksek bir oyunculuk sergiliyorlar .
Viggo Mortensen Şiddetin Tarihçesi ( A History of Violence ) ve Şark Vaatleri ( Eastern Promises ) ' nden sonra bir kez daha yönetmenin fetiş oyuncusu olarak karşımızda .
Fakat , perdede çok fazla gözükmemesine rağmen Otto Gross'u canlandıran Vincent Cassel filmin asıl yıldızı .
Zira , varolduğu her sahneyi coşkulu oyunuyla yükseltmesini biliyor .
Tabi canlandırdığı kişiliğin nev - i şahsına münhasırlığı da aktör için bir avantaj . 
Filmde hoşuma gitmeyen şeylerden biri de Cronenberg'in açıkca gözümüze soktuğu Semitist bakış açısı oldu .
Analitik psikolojinin kurucusu Carl Gustav Jung'u , seksüel ihtiraslar ve toplumsal ahlak arasında sıkışmış , spiritüalizmaya meraklı bir meczup gibi gösteren , eline geçtiği her fırsatı Freud'un tarafında kalarak kullanan bu yanlı anlatımı çok benimseyebildiğimi söyleyemem . 
Uzun lafın kısası ; David Cronenberg'deki değişimin farkındayım .
Bu kadar cesur bir yönetmenin , elinde böylesi bir malzeme varken yeni mezun bir sinemacı kadar korkak davranmasını anlayabilmiş değilim .
Artık onun elinden çıkmış bir Videodrome , The Brood ya da Kuduz ( Rabid ) izleyemeyeceğimize kanaat getirdiğim , yönetmenin değişeyim derken sıradanlaştığını işaretlememin şart olduğu epey önemsiz bir film Tehlikeli İlişki .
Psikanaliz kuramının doğum anında , yaratıcılarının neler yaşadığını , hissettiğini merak edenlere iyi gelebilir .
Tabi Sigmund Freud'un bir denge ve yüksek ahlak timsali olarak kutsanmasına itirazınız yoksa . 
twitter : murattolga / murattolga@gmail.com
