Oscar'la birlikte 39 ödül , 25 adaylık .
Şüphesiz son zamanların kendinden en çok bahsettiren filmlerinden biri Juno .
Senaryosunu genç şöhret Diablo Cody , yapımcılığını ünlü oyuncu John Malkovich üstlenmiş .
Yönetmeni ise Sigara İçtiğiniz İçin Teşekkürler'in yönetmeni olarak tanıdığımız Jason Reitman .
Gençlik filmleri çoğunlukla her yaşın ilgisini çeken bir tür olmuştur .
Juno da sevimli , keyifli bir gençlik filmi tadında .
Hem 15-20 yaş gençliğinin empati kurarak , hem de 40-50 yaş olgunlarının ahlanıp vahlanarak izleyecekleri ilgi çekici bir film diyebiliriz Juno için .
Sessiz , sakin ilerliyor .
Komik ama güldüren komik değil , hafif bir sırıtışla , evet hayatta böyle şeyler olur dedirten bir espri kıvamı .
Halbuki hayatta böyle şeyler çok da fazla olmuyor .
Etrafınızda 17 yaşında bir okul öğrencisiyken hamile kalmış , bunu kabullenebilmiş , kabullendirebilmiş ve çocuğu doğurmaya ve çocuğun geleceği hakkında kararlar almaya karar vermiş kaç kişi var ?
Çılgın senarist Diablo Cody , senaryoyu yazmaya başladığında öncelikle günümüzün gençlik filmleriyle ilgili bir araştırma yaparak farklı bir genç kız karakteri için yer olup olmadığına bir göz attığını söylüyor .
İzlediği filmlerdeki genç kız karakterlerinin genelde ikinci planda kaldığını farkeden Cody , Juno isimli genç kızı bilhassa karikatürize ederek , bağımsızlığını aşırı derecede elde etmiş , neredeyse şımarık ve ukala , büyümüş de küçülmüş bir karakter meydana getirmiş .
Yönetmen ise , daha önce Koş Lola Koş , Amelie gibi filmlerde kullanılan bir tarzı bu filmde denemiş sanki .
Bu tarza MTV Jenerasyonu tarzı desek yanlış olmaz herhalde , yani klip tadında kullanılmış renkler , hızlı geçişler .
Özellikle jenerikte kullanılan stop motion tekniğiyle hazırlanmış animasyon montajlı Juno görüntüleri gayet hoş .
Senaryoda karikatürize edilmiş olan Juno karakterinin beyazperdeye de bu şekilde yansıması güzel bir uyum oluşturmuş diyebiliriz .
Ellen Page'in başarıyla canlandırdığı Juno adlı karakterin yaşından büyük hareketler sergilemesi , gündelik hayatta hiçbir 17 yaş gencinin konuşmayacağı şekilde konuşması , ailenin yaklaşımı , izleyen kesimin bazılarının çenesini yoran yorumlar olmuş .
Halbuki filme , hiçbir yargıda bulunmayan , gündelik hayattan bir genç kızın başına gelenler üzerine verdiği kararı anlatan sade ve esprili bir öykü olarak bakıldığında bu eleştiriler pek de ayağı yere basan fikirler gibi görünmüyor .
Bunca ödülü hak edip hak etmediği tartışılabilir ama keyifli bir gençlik filmi olduğu şüphe götürmez bir gerçek .
