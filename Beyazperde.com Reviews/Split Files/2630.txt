Henüz 20 yaşındayken çektiği filmi Annemi Öldürdüm ile adını tüm dünyaya duyuran , sinemadaki başarılarla dolu kariyerine ilk büyük adımını atan Xavier Dolan “en iyi filmi” ile geri döndü .
Kendi açıklamasına göre vizyona giren çalışmaları arasındaki en iyi ve eksiksiz , bütün işi olmuş Al Tarafı Dünyanın Sonu .
Ancak ilginç bir şekilde eleştirmenlerin geneli tarafından da en çok olumsuz eleştiri alan , hatta Cannes Film Festivali’nde gösterim sonrası eleştirmenlerce yuhalanan bir sinema filmi !
Peki , Alt Tarafı Dünyanın Sonu gerçekten de kötü bir çalışma mı , yoksa Cannes Film Festivali’nde yaşananlar abartılı ve haksız bir yaklaşım mı ?
Doğruyu söylemek gerekirse karşımızda Dolan’ın söylediği gibi “en iyi ve eksiksiz” filmi yok .
Öte yandan gösterim sonrasında yönetmenin de bulunduğu bir salonda uzun uzun yuhalanacak bir yapım ise kesinlikle yok . Xavier Dolan’ın 6. uzun metrajlısı , yönetmenin tamamı Fransızlardan oluşan oyuncu kadrosuna sahip ilk çalışması .
Üstelik bu ekip çok önemli ve yetkin isimlerden oluşuyor .
Fransız sinemasının yetenekli ismi Nathalie Baye , Hollwood’un tanınanları arasına gelmeyi başarmış Vincent Cassel ve aynı şekilde Marion Cotillard , son olarak Mavi En Sıcak Renktir filmiyle akıllara kazınan Léa Seydoux .
Filmin başrolünde ise genç Hannibal Gaspard Ulliel var .
Başrolünde olduğu Saint Laurent’deki performansı da cabası .
Alt Tarafı Dünyanın Sonu , ölümüne kısa bir süre kalmış olan Louis’nin tam tamına 15 yılın ardından evine dönerek ailesine veda ziyaretini anlatıyor .
Muhtemelen cinsel yönetlimi ve dünya görüşü sebebiyle evinden uzaklara uçmuş olan Louis , karpostallar haricinde aile fertleriyle irtiba geçmiyor , yazdığı tiyatro oyunları ile ödüllere boğulup , başarılı bir kariyer sürüyor .
Film ise hastalığı yüzünden ölmek üzere olan adamın 15 senelik aranın ardından nasıl bir kez daha , son bir kez daha “aile üyesi” olabileceğini her bir karakter üzerinden paylaşmış .
Ailenin babası öldükten sonra her şeyle ilgilenmek zorunda kalan Anne , ona sürekli destek çıkan , bir bakıma yeni aile reisi olan Antoine , onun şaşkın ve her şeyi bir arada tutmaya çabalayan karısı Catherine ve Louis’nin küçük kız kardeşi Suzanne .
Her biri hayatın tatsız taraflarıyla yaşayan , kahramanımızın aksine bir türlü yuvadan uçup , özgür olamamış bireyler .
Bunların başında ise ağabey Antoine geliyor .
Bu banliyö hayatına sıkışıp kaldığı , kendini aşamadığı için sürekli suçladığı kişi ise Louis .
Yanında aile üyeleri olsa bile aslında yapayalnız olan Anne .
Ağabeyinin yaptığı gibi yuvadan uçamayacağı için korkan , Antoine’ın sıkışmışlığına düşeceğini düşünen Suzanne .
1985 yılında AIDS yüzünden hayatını kaybeden Jean - Luc Lagarce tarafından yazılmış bir tiyatro oyunundan uyarlanan Alt Tarafı Dünyanın Sonu , baştan sona iyi çalışılmış bir film .
Karakterlerin “sıkışmışlığını” birinci elden yaşayabilmemiz için genellikle dar kadraj içerisinden yüzlere odaklanmış Dolan .
Bu istenilen duyguyu aktarmada başarılı olsa bile , bir süre sonra işin tekrara düşmesine sebep oluyor .
Oyuncu kadrosunun her birinin sunduğu müthiş performans bu tekrarı bir parça da olsa siliyor .
Marion Cotillard’un ürkek , endişeli ve gergin Catherine karakterinde döktürdüğünü söylemek hata olmaz .
Keza kocası Vincent Cassel’da özellikle final bölümünde kendisini aşıyor .
Sınırları yıkması gerektiğini bilen anca yolunu bilmeyen Suzanne , Léa Seydoux’nun bedeninde can buluyor .
Ve Nathalie Baye .
Belki de ailesini son kez tek bir bütün haline getirebileceğini düşünen , dört bir yana dağılmış bireyleri birleştirmek için kendini paramparça eden Anne olarak hem hüzünlendiriyor , hem de gülümsetiyor .
Filmin asıl kahramamı Gaspard Ulliel’e gelelim .
Kendisi her ne kadar başrol , daha doğrusu hikayenin ana kahramanı olsa da , en az konuşan , en etkisiz gibi gözüken ancak tüm ipleri elde tutan kişiye , ailesinin son kez göreceği Louis’e bedenini vermiş .
Ne diyeceğini bilemeyen , korkan ve hep sessiz kalmayı tercih eden bir adam .
Hem şimdiyi , hem geçmişi tekrar yaşamak isteyen Louis . Xavier Dolan’ın imzası haline gelen müthiş şarkılar , bunların eşlik ettiği ve bu filmde hayal sahnelerinde kulakları okşayan lezzetli bir seçki .
O kadar lezzetli ki , ölümü hiç düşünmediğimiz dönemlerin , kaygısız yaşadığımız yılların değerini hatırlatıyor .
Ruhu ve Dolan’ın tercihi sebebiyle bir sinema filminden çok , tiyatro oyunu havası taşıyan ancak büyük keyif veren Alt Tarafı Dünyanın Sonu , bu haftanın kıymetli filmlerinden biri .
Kaçırmamak gerek . burcinaygun@gmail.com
