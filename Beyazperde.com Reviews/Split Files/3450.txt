’İskandinav Korku Sineması’ denildiği zaman daha çok Norveç’te üretilen korku filmleri geliyor aklımıza .
Doğrusu üretkenlik açısından Norveç film endüstrisiyle yarışabilecek başka bir ülke yok .
Şüphesiz arada iyi örnekler de çıkıyor ama bu ticari üretkenliğin ’sinemanın’ klişelerini yarattığını söylemek de yanlış olmayacaktır .
Kaçı , kartpostal manzaraları eşliğinde yolculuk eden gençlerle başlamıyor ?
Eh , filmler böyle başlayınca , aşağı yukarı nereye gideceğini tahmin etmek de zor olmuyor .
Vahşet Sapağı adıyla şu sıcak ve dayanılmaz günlerde karşımıza gelen Norveç filmi , kuzeyin olağanüstü orman manzaraları arasında yolculuk eden bir çiftin kaygılarıyla başlıyor .
Ucuz içkiyi memlekete sokarken , kullanıcı miktarını aştıklarını fark ediyorlar .
Polise yakalanmamak için uğraşırken ; gece oluyor , yollar karışıyor ve bir grup gizemli insanın çevrelerinde bir ’’film’’ çevirdiğini kavrıyorlar .
Online ’snuff’ ( gerçek şiddet ve ölüm görüntüleri ) efsanelerinden yararlanan Vahşet Sapağı , ne yazık ki bu karanlık malzemeyi etkileyici bir şekilde kullanmayı başaramıyor .
Filmin neredeyse üçte ikilik bir bölümünde kurban yıldızlarımızın , çevrelerinde ne döndüğünü çok fazla anlamadan yollarda sürttüklerine şahit oluyoruz .
Atmosferin koyulaştığı , gerilimin yükseldiği anlar olmuyor değil ; fakat bütün bunları üst üste koyduğunuzda bile , ortaya vasatı kısmen aşabilen bir korku filmi çıkıyor .
Remake üzerine kurulu Hollywood korku filmlerine alternatif işler bir ara uzakdoğu sinemasından gelirdi .
Sonra Japon sinemacılar Hollywood’lu yapımcılar için film yapmaya başladığından beri gözler Fransa , İngiltere ve Norveç gibi ülkelere çevrildi .
Fakat itiraf edelim , Vahşet Sapağı ciddi bir yaratıcılık problemini ortaya koyuyor .
İngiliz sinemacılar toplumsal meseleleri dert edinerek tür sineması kalıpları içinde farkını belli edebiliyorlar .
Fransız korku meraklıları ise tarihi konuları senaryoya dahil ettiklerinde , kısmen orijinal olabiliyorlar .
Norveç’li genç kuşak korku düşkünlerinin ’aynısını biz de yaparız’ demek yerine daha yeni ve orijinal fikirler bulmaları gerekiyor .
