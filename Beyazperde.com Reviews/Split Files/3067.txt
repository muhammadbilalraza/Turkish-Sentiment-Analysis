Nasıl bazı eğitim sistemlerine ihtiyacımız yoksa Kevin Williamson'un senaryosunu yazdığı ve yönettiği " Teaching Mrs . Tingle - Öğretmen " filmine de pek fazla ihtiyacımız yok .
Korku desen değil .
Komedi desen değil .
Gerilim desen değil .
Oldum olası türler arasında gidip gelen ( gelmeye çalışan ) filmlerden uzak durmuşumdur .
Genelde ne oldukları belli değildir .
1996 yılında " Scream - Çığlık " filmi iki önemli olaya öncülük etti .
Birincisi eski usta Wes Craven'ın dönüşü , ikincisi ise Kevin Williamson diye bir senaryo yazarının piyasaya girişi .
Gayet gerilimli , gayet gore , güzel insanların parçalandığı , bize " çift katil " olayını kazandıran nefis bir film izlemiş , sadece 90'ların değil , sinema tarihinin en başarılı filmlerinden birini izlemiştik .
Kaç tane senaryofilm kendine en meşhur oyuncusunu ( Drew Barrymore ) ilk on dakikada öldürebilecek kadar güvenebildi şimdiye kadar ?
( İlk yirmi dakika sonunda Steven Seagal'ı öldüren " Executive Decision - Kritik Karar " sayılmaz ) Sonra senaryo yazarı Kevin Williamson adına güvenilerek , aslında belki video tezgahlarından kurtulamayacak olan " I Know What You Did Last Summer - Geçen Yaz Ne Yaptığını Biliyorum "
( 1997 ) piyasaya sürüldü .
Filmi sevdik , Jennifer Love Hewitt'i daha çok sevdik .
Peşinden o kadar da başarılı olmayan " Scream
2 - Çığlık 2 " ( 1997 ) , izleyemediğim "
Halloween H20 : Twenty Years Later " ( 1998 ) geldi . Kevin Williamson 1998 yılında ise bizleri "
The Faculty - Fakülte " ile bir kez daha büyülemeyi başardı . Yine türün klişeleri ile dalga geçen , nefis bir gençlikilim kurgukorku filmi ile karşılaştık . İşte türler arasında gidip gelmeyi başaran ender filmlerden biri . Şu sıralar Kanal E'de Pazartesi günleri saat 20:00'de kendisinin yarattığı ve yapımcılığını üstlendiği "
Dawson's Creek " adlı diziyi izleyebilirsiniz . Henüz izlemek nasip olmadı . "
Teaching Mrs .
Tingle - Öğretmen " ' de oynayan Katie Holmes'de bu dizinin oyuncu kadrosunda yer alıyor . Diğer kadın karakteri canlandıran Marisa Coughlan ise Williamson'un yine yarattığı ve yapımcılığını üstlendiği " Wasteland " adlı diziden geliyor . "
Excalibur " ( 1981 ) , " White Nights " ( 1985 ) , "
The Mosquito Coast " ( 1986 ) , "
The Cook The Thief His Wife & Her Lover " ( 1989 ) , "
The Comfort Of Strangers " ( 1990 ) , ve "
The Madness Of King George " ( 1995 ) ' dan tanıdığım Helen Mirren'ın filmin ağır topu olmasını beklerken o da berbat senaryonun sayfaları arasında kaybolup gidiyor . Film bana geçen aylarda izlediğim "
Suicide Kings " ( 1997 ) ' i hatırlattı bana . Dört zengin çocuğu bir meseleden dolayı ( anlatması çok uzun sürer ) bir mafya babasını kaçırırlar . Karizmatik adam dört genci birbirine düşürmeyi başarır . Helen Mirren bu filmde oynayan Christopher Walken'ı düşününce daha da sönük kalıyor . İzlediğim ve yine hayal kırıklığına uğradığım diğer bir film ise "
House On Haunted Hill - Lanetli Tepe " oldu . Şu garip hayalet efektlerini sevmiyorum . Yaşasın mekanik efektler ! Zaten "
Deep Blue Sea - Mavi Korku " ' da da köpekbalıklarının boyu isteğe göre değişiyordu . Korku , ürperme , çığlık atma ve terleme konusunda tek umudum kaldı . "
The Sixth Sense - Altıncı His " . Yakında sinemalarda . İyi seyirler .
