Romantik komedileri hayat arkadaşımızı bulana kadar başımızdan geçen olaylar ( daha çok komik ve romantik ) olarak algılıyorum .
Tabii iki gönlü bir samanlığa sığdırmak için epey kastıklarını da söylemek mümkün .
Kendisi aynı zamanda bir oyuncu olan Jennifer Westfeldt senaryosunu yazıp bir de yönetmenliğini üstlendiği Mükemmel Plan ( Friends With Kids ) ' da kendisine evlenmeden çocuk sahibi olmak isteyen Julie karakterini biçmiş .
Romantik komedilerin kendi içindeki varyasyonları saymakla bitmiyor .
Daha neler çıkacak karşımıza diye merakla bekliyorum !
Bu kez uzun yıllarını birlikte geçirmiş , kanka kıvamına gelmiş ve birbirlerini o anlamda çekici bulmayan Jason ve Julie'nin hayatlarının etrafında dolanıyoruz .
Evli ve çocuklu arkadaşlarından aldıkları " tersine ilhamla " evlenmeden , evde didişme ortamı yaratmadan , ilişki denen şeyin etrafa yaydığı cinsel çekim ya da çekimsizlikten nasiplerini almadan , çocuk sahibi olmaya karar veriyorlar !
Ve başarıyorlar da !
Bu arada filmin yoğun bir tempoda gittiğini ama asıl duygusundan fazlaca sapmadığını söylemek mümkün .
Filme ilişkin sürpriz bozan olarak algılanabilir ama , öykü baştan beri çöpçatan gibi davranıyor Jason ve Julie arasında .
Çocuk dünyaya gelince Julie , etrafına annelikle karılmış kadınlık hormonları saçsa da , Jason kızların peşindeki turuna devam ediyor .
Ama filmi , bu ikili sonunda kavuşacak diye izlediğimiz için pek heyecanı kalmıyor açıkçası .
Filmin ortalarında Jason ve Julie'ye bahşedilen iki güzel insan   ( Kurt ve Mary Jane ) filmin duygusunu biraz bozuyor ve klasik sondan hızla uzaklaşıyoruz diye sevinmiştim ama film duygusunu " bizi en iyi tanıyan insanı sevmeliyiz " diye yönlendiriyor hep !
Elbette bir ilişkide güven ve yaşanmışlık önemli ama heyecan , çekim ve aşk olgularını da yabana atamayız !
Romantik komedilerin olayı bu zaten .
Kafasına göre bir son belirleyip o sona ulaşma konusunda epey kastırıyor .
Bu arada Jennifer Westfeldt gayet iyi bir gözlemci .
Evli ve çocuklu olmanın duygusuyla bekar ve yalnız kalmanın ruh halini gayet güzel çarpıştırıyor .
Yemek masasında yapılan sorgulamalar , herkesin birbirine acımasızca ama gerçekçi bir biçimde döküldüğü atışmalar gayet yerli yerindeydi .
Filmde dikkat çeken bir başka şey de yönetmenin güzel ve yakışıklı oyuncular yerine genel görünüşe yakın oyuncuları seçmiş olmasıydı ki Megan Fox'u bunun dışında tutmak lazım tabii .  Maya Rudolph'un anaç tavırlarıyla iki çocuklu Leslie haline bayıldım .
Tabii Westfeldt de gayet iyiydi , inişli çıkışlı ruh halini tepkileriyle birlikte gözlerinde gördüm diyebilirim .
Ama yüzünü biraz plastik buldum o da ayrı bir mevzu !
Adam Scott ise tam bir Steve Carell havasındaydı benim için .
Hatta onun genç hali gibiydi diyebilirim . 
Mükemmel Plan hayatın sadece ilişkiler yanına bakan , onlarla mutlu olup üzülen insanları markaja alan bir film .
O yüzden sıkça ilişkilerin içine girip çıkıyoruz ama yine de yönetmen etraftaki grubu fazla dağıtmamış .
İkinci ve üçüncü şahısları harcamak konusunda eli bol davranan yönetmen Jason ve Julie'ye bütün ilgisini vermiş !
Yani her şey onları mutlu etme yolunda harcanan güllere benziyor .
Film belli bir tempoda akıp gidiyor , tatmin de ediyor .
Mutlu son da kaçınılmaz oluyor ! 
twitter . com / BanuBozdemir
