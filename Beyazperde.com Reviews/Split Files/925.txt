James Wan’in korku sinemasına armağanı , türe gerçek anlamda yeni bir soluk getirmeyi başaran Korku Seansı ve Korku Seansı 2 filmleri gösterdiği başarı sayesinde bir evrenin kapısını açtı .
Özellikle ilk filmde bir mini yan hikaye niteliği taşıyan şeytani oyuncak bebek Annabelle o kadar çok ilgi çekti ki , 2014 yılında kendi filmine kavuştu .
Dramatik yönü bir hayli kuvvetli olan yapım farklı tonda eleştiriler aldı .
Bazıları Korku Seansı kadar sağlam bir korkuya sahip olmadığını söylerken , bazıları da tam tadında bir senaryodan memnuniyetini dile getirdi .
Bebeğin geçmişini bir nebze aydınlatan projenin ardından bu kez Annabelle : Kötülüğün Doğuşu sayesinde iyice geçmişe gidiyor , her şeyin nasıl başladığını görüyoruz . 
Lights Out kısa filminin büyük ses getirmesiyle Işıklar Sönünce ismiyle ortalama bir uyarlamaya imza atan David F. Sandberg , Annabelle : Kötülüğün Doğuşu filminin yönetmen koltuğundaki isim .
Sandberg yeni Annabelle hikayesinde hem eski yapımlardan beslenmiş , hem de kendi tarzını yapıma yedirmeyi başarmış .
Bir önceki film günümüzden on yıllar önce geçerken , ikinci kısım 70’lerin de öncesine taşıyor bizi .
Esther ve Samuel Mullins çifti ve küçük kızları Annebelle’in yaşadığı trajedi ve sonrasında yaşanan dehşeti paylaşıyor . 
Esther ( Miranda Otto ) ve sipariş üzerine çalışan oyuncakçı Samuel ( Anthony LaPaglia ) , Bee ( Samara Lee ) adıyla seslendikleri kızları Annabelle’le birlikte çok mutludur .
Örnek birer ebeveyn olan ikili , küçük kızlarına hem tapar , hem de gerçek birer anne baba olmanın ne demek olduğunu gösterirler .
Ancak beklenmedik bir kaza küçük kızı onlardan kopartır , bu tarihten itibaren Esther yatalak olurken , Samuel hiç bitmeyen derin bir depresyona gömülür .
Aradan 12 yıl geçer , Mullins çifti evlerine yetim kızlara açar .
Rahibe Charlotte ( Stephanie Sigman ) gözetiminde saray yavrusu bir evde yaşamaya başlayan kızlar arasındaki fiziksel engelli Janice ( Talitha Bateman ) ve can dostu Linda ( Lulu Wilson ) bir süre sonra rahatsız edici deneyimler yaşamaya başlar .
Girmemesi gereken bir odaya misafir olan Janice , büyük bir kötülüğü uyandırır , yıllar önce öldüğü söylenen Annabelle ile karşılaşır .
Bu noktadan sonra , şimdiye kadar oyuncak bir bebek olarak tanıdığımız karakterin ardındakini görmeye başlarız . 
Yüzüklerin Efendisi serisindeki başarılı oyunculuğu ile hatırlanan Miranda Otto halen güzelliğini korurken , göreceli olarak sınırlı sahne süresi boyunca yeteneğini tekrar hatırlatıyor .
Depresif ve karamsar Samuel olarak tanıdığımız LaPaglia ve Rahibe Charlotte rolündeki Sigman ise beklenmedik performanslar sergiliyor .
Nitekim filmin hem baş kahramanı , hem de kurbanı olan Janice’imiz , Talita Bateman ve saftorik Linda’mız Lulu Wilson ilerleyen yıllarda yüzlerini sık sık görebileceğimizi müjdeliyor .
Filmin en büyük artılarından bir tanesi de böylece ortaya çıkıyor .
Ekipte kötü bir performansa denk gelmek mümkün değil !
Böylece yönetmenin özenle üstünde çalıştığı belli olan tarihi ve ürkütücü atmosfer , karakterler üzerinden de tamamlanmış oluyor . 
Gelelim filmin ne derece korkutucu olduğuna .
Dürüst olalım , karşımızda bir Korku Seansı 2 yok .
Ancak ilk Annabelle filmine nazaran korku açısından çıta çok daha yukarıya taşınmış .
Yönetmen Sandberg , oyuncular , görüntü yönetmeni Maxime Alexandre ( ki kendisi daha önce de sağlam işler çıkartmış bir isim ) ve bedenen de gördüğümüz “Kötülük” sizi rahatlıkla koltuğunuza sıkıştırmak adına görevini layıkıyla yerine getiriyor .
Yapımın bu başlıktaki yeterliliğinin en büyük nedeni ise Korku Seansı , yani The Conjuring evreninden beslenişi .
Kendisi için solo bir filme başlanan The Nun , yani Rahibe’nin orijinlerine dair ilk adımlar , önceki hikayelere yapılan göndermeler ve hatta benzeri korkutma teknikleri Annabelle : Kötülüğün Doğuşu’nu kaliteli bir izlencelik yapıyor .
Hatta filmin kapanış jeneriği tamamlanana kadar yerinizde kalın diye de küçük bir tüyo vereyim . 
Belli başlı korku klişelerine başvurup , yer yer “e hadi artık” dedirtse bile Annabelle : Kötülüğün Doğuşu günümüz tür filmleri arasında zevkle seyredilecek , bolca geren , Kötülük’ün görsel tasarımı ile ciddi biçimde rahatsız eden , Korku Seansı 3 için gün saymayı tetikleyecek eli yüzü düzgün bir çalışma . 
Not : Ambar , korkuluk ve ampuller sahnesine hazır olun . 
burcinaygun@gmail.com
