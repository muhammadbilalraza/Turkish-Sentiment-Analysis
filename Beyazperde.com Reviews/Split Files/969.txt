Çocukluğumuzda sevdiğimiz bazı filmler bizim için o kadar özeldir ki , sanki ailemizin bireyleriymiş gibi koruruz onları .
Disney’in 1967 yapımı müzikal animasyonu Orman Çocuğu , işte benim için böyle bir film .
The Blues Brothers ve E. T. ’nin yanında izlediğimi hatırladığım ilk filmlerden biri olmakla kalmıyor , çocukluğum ve gençliğim sırasında sık sık tekrar ziyaret ettiğim bir Disney klasiğidir orjinal Orman Çocuğu .
İşte belki de bu yüzden Iron Man 1 ve 2’nin yönetmeni Jon Favreau yönetimi altında çekilmiş bu yeni Orman Çocuğu’nun fragmanlarını izlerken şüphe ile yaklaştım bu projeye .
Filmin pazarlaması Disney’in son dönemlerde neşeli ve renkli çocuk kitabı uyarlamalarını karanlık ve epik aksiyon tarzı güncellemesinin bir diğer örneği gibi gösteriyordu .
Fakat Favreau ve ekibinin hakkını yememek lazım .
Her ne kadar daha aksiyon ve macera bazlı bir yeniden çekim olsa da bu yeni Orman Çocuğu , animasyonun neşesini ve enerjisini de beraberinde getiriyor .
Rudyard Kipling’in kitaplarından uyarlanan hikaye , bir bakıma kitaplar ve ilk Disney uyarlaması arasında güzel bir köprü yaratıyor .
Disney versiyonunun çocuksu ve hafif tonuna fazla kaçmazken Kipling’in daha karanlık , doğanın acımasızlığını bütün vahşetiyle aktaran kitapları kadar da sert değil .
2016 yapımı Orman Çocuğu , 1967 yapımı versiyonunun basit hikayesini neredeyse adımı adımına tekrarlıyor , hatta genel anlamda bir müzikal olmasa bile animasyonun ikonik bir kaç şarkısını bile günümüzün müzik stiline aktarıyor .
Ormanda tek başına kaldıktan sonra kurtlar tarafından yetiştirilen çocuk Mowgli ( Neel Sethi ) , insanların vahşet dolu doğasına güvenmeyen kabadayı kaplan Shere Kahn’dan ( Idris Elba ) kaçmak için iyi kalpli siyah panter Bagheera’nın ( Ben Kingsley ) eşliğinde insanların kasabasına doğru yola koyulur .
Bu yol sırasında canayakın ayı Baloo ( Bill Murray ) ile arkadaş olan Mowgli , insanların dünyasına mı , yoksa ormana mı ait olup olmadığına karar vermek zorunda kalır .
Orijinal animasyonun her ne kadar hayranı olsam da , gayet epizodik bir hikaye yapısına sahip olduğunu itiraf etmeliyim ( Mowgli fillerle karşılaşır , Mowgli maymunlarla karşılaşır , vs. . ) .
Yeni film , hemen hemen tıpatıp aynı sahnelere sahip , fakat bu sefer ateş ve basit makinalar gibi insan icatlarının doğaya olan yarar veya zararını inceleyen tematik bir yaklaşım da var .
Film , daha epik aksiyon tarzı bir hikaye şablonuna oturtulmuş , ve finali daha heyecanlı bir dinamizme sahip .
Buna rağmen orjinalin melankolik ve tatlı / sert sonunun yokluğu hayal kırıklığı yaratmadı değil .
Favreau , Shere Kahn sahnelerinin sertliği ve ciddiyeti arasına Baloo’nun tembellik dolu komedisini karıştırarak iyi bir denge yakalıyor .
Filmin teknik notu yüzde yüz .
Gerçek bir çocuğun canlandırdığı Mowgli etrafında canlanan CGI hayvanların doku , kürk , hareket vs. . detayları tek kelimeyle mükemmel .
Hayvanların kavga ettiği sekanslarda belki de ilk defa bir avuç bilgisayar animasyonu değil de National Geographic belgeseli tarzı gerçek görüntüler izlediğime inanırdım kendimi resmen .
Orman Çocuğu , orijinal animasyonu bilenlere gayet tanıdık gelecek , fakat buna rağmen tatmin edecek bir macera sunuyor .
Bu hikaye ile haşır neşir olmayanlar için ise modern macera estetiğine uyan film , Kipling’in dünyasına güzel bir giriş sağlarken , inşallah animasyonu izlemek için de ilham verecektir .
