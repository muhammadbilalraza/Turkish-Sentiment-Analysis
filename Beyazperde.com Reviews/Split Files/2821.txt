Doğrusu bu filmi izlemeden önce çok heyecanlıydım , Paris üzerine birçok film izledikten sonra bir tane daha izlemek , bilmeye meraklı olduğum bir şehri biraz daha tanıma imkanı sağlayacaktı .
Gitmeden önce film hakkında Fransız sinema sektöründe çalışan biriyle de konuşmuştum .
Paris için , karakterler arasında bol konuşmalar geçen tipik bir Fransız filmi diye düşünüyordum ama hayır , bu film daha büyük bir kitleye hitap ediyordu , öyle söylenmişti .
Kurtulabileceğine çok inancı olmayan ve ölüme odaklanmış hasta bir genç adam , Pierre , yorgun kalbiyle Paris'e , mahallesindeki hayata penceresinden katılıyordur .
Onun hayatını kolaylaştırmak için dul ve çocuklu ablası Élise yanına taşınır ve filmde bu iki karakter üzerinden biri diğerini , diğeri ise bir diğerini tanır şeklinde bir zincir oluşturularak bir dünya oluşturulur .
Filmin benim için en büyük hayal kırıklığı , adının hakettiği görüntülerin çok sınırlı olması .
Bir tek Eyfel Kulesi aklımda kalan , o da muhakkak çok bildiğim bir imge olduğundan .
Ama Noel zamanı parlak ışıklarla taçlandırılmış haliyle Eyfel Kulesi’nin görüntüleri hatırlanacak güzellikte , bizzat yakından görmüş olmama rağmen .
Bu noktada söylenecek , filmin görüntü yönetmeliğinin başarılı oluşu , kadrajlar iyi , tabii masa üzerinde belirlenen planlar gözönüne alınırsa .
Sonuçta film kağıt üzerinde her şeyiyle hazırlanır ve görüntüler de yönetmenin kılavuzluğunda ekrana yansır .
Ama yine de Fransız filmlerinin bahsetmesi zor ama içimizde hissettiğimiz , kendine has rengini ben burada yakalayamadım , biraz yavan geldi .
Bunun yanısıra montaj kargaşası da filmin görsellik tarafını kötü yönde etkileyen başka bir sorun .
Filmin konusunun bağlanışı da bir başka hayal kırıklığı sebebi .
Farklı kesimlerden , Paris'i başka şekillerde yaşayan birçok karakter bir araya gelmiş .
Ama bu insanların hikayelerinin derinliği sınırlı .
Hatta Fransa dışından Paris'e gelmeye çalışan bir adamın hikayesi bile , Pierre’in ablasının pazarda tanıştığı adamın bir gece eğlendiği bir kadının , başka bir ülkede tanıştığı ’’adam’’ olarak filme bağlanıyor .
Pierre’in , son günleri olduğuna inandığından , yaşamak istediği aşk bile - ana karakter olmasına rağmen - havada bırakılmış .
Sanki senaryo üstünde uzun süre çalışılmış ve artık yapılacak birşey kalmadı , bu karakterlerle bu bağlantı bu kadar kuruluyor denmiş ve nokta konmuş .
Ne mutlu ki filmin müzikleri iyi de filmin kulağa hitap eden özel bir yönü var .
Tartışmasız ki oyuncuların hepsi , ki bu filmin fikrimce en büyük numarası , büyük bir başarı sergileyerek senaryonun veremediği duyguyu ekrana yüklüyorlar , hem de zorlamasız .
Ama bu filmin sonundaki büyük klişeyle bağlanışını yine de affettiremiyor .
O duyguyu , bir toz gibi dağıtıyor .
Sonuç olarak , filmin vermek istediği duygu , kültürel faklılıkları olan insanların kendi oluşturdukları dünyalarında ve Paris gibi bir şehirde yaşanılan her şeyin değerli olduğu , malum hayata bir kere geliniyor .
Ama afişteki canlılık , fragmanda o kadar insanın bir noktada buluşabileceğinin hissi yok .
Filmin anlatmak istediği de bize olay örgüsüyle değil , klişe görüntülerin üzerine , Fransızlar'ın çok sevdiği ’’kelimeler’’le anlatılıyor .
Her şeye rağmen oyunculuklar için film seyredilir , böylece film hakkında bir de sizin bir fikriniz olur .
Belki de bana katılmayanınız çok olur .
Paris herkese farklı görünür , derler .
Funda Sularöz
