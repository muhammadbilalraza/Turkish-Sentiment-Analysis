" The Patriot - Vatansever "
Amerikan bağımsızlık ruhu üzerine bir film .
Yönetmeni Alman , iki başrol oyuncusu Avustralya kökenli , kötü adamı ve kadın başrol oyuncusu İngiliz .
Kraldan daha kralcı olmak diye buna denir herhalde .
Olaya Alman'dan başlayalım .
Roland Emmerich Hollywood'da oranın kurallarına göre oynayan biri .
" Universal Soldier - Evrenin Askerleri "
( 1992 ) , " Stargate - Yıldız Geçidi "
( 1994 ) , " İndependence Day - Kurtuluş Günü "
( 1996 ) ve " Godzilla "
( 1998 ) .
Filmlerinin tümü eli yüzü düzgün , gişede iyi hasılat yapıyor .
Ayrıca filmlerini belirlenen bütçenin altında çekmesiyle tanınıyor .
Mel Gibson .
80'lerin başından beri herkesin sevgilisi adeta .
Gerçektende kendisini beyazperdede görmek insanı rahatlatıyor .
Hangi rolde olursa olsun , film ne kadar kötü olursa olsun önemli değil , Mel her zaman iyi görünüyor .
Birde Tom Hanks için böyle düşünüyorum .
Tabii onun avantajı aynı zamanda iyi bir oyuncu olması .
Bu arada filmde Mel Gibson vatansever falan değil .
Her babanın yapmaya çalışacağı şeyi yapıyor .
Ailesini koruyor .
Ailenin büyük oğlunu canlandıran Heath Ledger pek bir sevdik doğrusunu söylemek gerekirse .
İçinde bulunduğu sahneleri doldurmasını başarıyor , hatta bir - iki yerde Mel Gibson'dan rol çaldığı bile olmuş .
Kendisini umut vaad eden genç yetenekler listemize alıyoruz .
Gelelim filmin esas ağır topu , kötü adamı Jason Isaacs'a .
Çok uzun süredir bu kadar başarılı bir kötü adam görmedim desem yeridir .
Film boyunca ağzından çıkan kelimelerin yarısı " Yakın ! " ve " Öldürün ! " .
Senarist Robert Rodat öyle bir kötü adam yaratmış ki , insan kendine " Acaba bu kadarıda olur mu ? " diye sormadan edemiyor .
Karakter zaten kötü ama Isaacs'da onu öyle bir canlandırıyor ki tek kelimeyle nefis .
Kendisini bundan sonra daha dikkatli olarak takip edeceğimiz konusunda en ufak bir şüpheniz olmasın .
Istanbul doğumlu pek bir sevdiğimiz Tcheky Karyo ise karikatür gibi karakteriyle filme gerekli yumuşaklığı sağlıyor .
Sanırım kendisi Fransız sinemasının uluslararası düzeyde en tanınan simalarından biri olma yolunda hızla ilerliyor .
Filmi izleyen Ingilizlerin çok bozulacağına eminim .
Filme gelince .
Filmi izlerken ihtişamı açısından yakın döneme ait karşılaştırılması gereken iki film aklıma geldi .
" Braveheart - Cesur Yürek "
( 1995 ) ve " Dances With Wolves - Kurtlarla Dans "
( 1990 ) .
Müzik , sinematografi , geniş açılı çekimler hepsi yerli yerinde .
Özetle bu iki filmi sevdiyseniz " The Patriot - Vatansever " ' de tam size göre .
Filmin tarihsel gerçeklere uyup uymaması beni pek fazla ilgilendirmedi doğrusu .
Film David Lean ( " Bridge On The River Kwai - Kwai Köprüsü " ( 1957 ) , " Lawrence Of Arabia - Arabistan'lı Lawrence " ( 1962 ) , " A Passage To India " ( 1984 ) ) sinemasıyla tanıştığım günden beri sevdiğim bir " epos " , yani destansı film .
Mel Gibson severlere , destansı fılm sevenlere ve şu sıralar sinemada gidecek film bulamayanlara gönül rahatlığıyla tavsiye edilebilecek bir fim .
Bu arada Mecidiyeköy Odeon Cineplex çalışanlarını teknik arıza sebebiyle ( elektrik kesintisi ? ) filmi iki kere bölme başarısını gösterdikleri için kutlarım .
