Bugünlerini de gördük ; Uzakdoğu sinemasına ilgi duyan hemen her izleyicinin özenle takip ettiği , 78 kuşağından üç sıradışı yönetmenin ortaklaşa çektiği , adeta kendi sanatlarını konuşturduğu başarılı bir kısa film üçlemesi 3 Sıradışı .
Zamanında Histoires Extraordinaires ile Vadim - Malle - Fellini üçlüsünün Avrupa sineması adına yaptığına benzer bir yaklaşımı hedefleyen filmin - bu anlamda - başarıya ulaştığı açık .
Her üç yönetmen de kendi sinemasal kimliklerini ekrana taşımakta gösterdikleri özeni , ait oldukları ulusal kültürün niteliklerini yansıtmakta yeterince göster ( e ) memiş olsalar da yine seyredilmeyi hak eden , bir bütün olarak değerlendirildiğinde bulunç / duyunç üzerine çekilmiş sağlam bir gerilim 3 Sıradışı .
Japonya'nın yeni nesil ustalarından Takeshi Miike> imzasını taşıyan Kutu , tasavvur dahi edilemeyeni göstermek gibi şaşırtıcılık ve şok temelli bilindik Miike temalarından büyük ölçüde farklı bir kısa film .
Daha çok Nakata'nın sinemasal dinginliğini ve Hitchcock'un Freud temelli bilinçaltı temalarını barındıran bir üsluba sahip .
Uzun ve sessiz planlar sayesinde eşi benzeri olmayan bir vicdan azabını anlatmakta çok hünerli ellere sahip olduğunu kanıtlamışa benziyor Miike .
Çinli yönetmen Fruit Chan'in üçlemedeki en tüyler ürpertici hikayeye sahip filmi Mantı ise kendi toplumunda yeni yeni tartışmaya açılan kürtajı , Ang Lee'nin Eat Drink Man Woman'da değindiği Uzakdoğu gıda tüketim uçarılığını ve aile - içi yasak cinsel ilişkiyi aynı potada eriten , karanlık duyguları açığa vuran çarpıcı bir drama .
Özellikle çekirdek aile temelinde meydana gelen toplumsal çözülmelere karşı takındığı tutum ve gerilimi yansıtmaktaki başarısıyla , katıldığı festivallerde " 3 Sıradışı " içerisinde en başarılı kısa film ödülünü defalarca alan , yabancı basının da ilgi gösterdiği en özgün yapıt .
Üçlemenin bir diğer kısa filmini çekmek ise Sympathy for Mr .
Vengeance ve İhtiyar Delikanlı ile adını tüm dünyaya duyuran Güney Kore'li yönetmen Park Chan - Wook'a düşmüş .
Bilin bakalım Park'ın değindiği konu ne ?
Tabii ki " intikam " !
Yakışıklı , başarılı ve gözde bir yönetmeni ve onun sevgilisini rehin alan bir zırdelinin hikayesi , benim üçleme içindeki favori filmim .
Özellikle solgun ve renksiz görüntü çalışmaları ile karanlık bir sinema anlayışına sahip olduğunu iddia eden eleştirmenlere bir cevap niteliğindeki muhteşem görüntü , ışık ve renk çalışmasıyla Kes üçlemede ayakları yere en sağlam basan kısa film .
Kes , Telefon Kulübesi filmindeki zorunlu bireysel arınma anlayışıyla King of Comedy'nin dışavurum yönteminin hoş bir bireşimi .
Finali itibariyle tartışmaya açık , rengarenk bir görsellik içinde vuku bulan karanlık bir başyapıt .
If İstanbul'da izleyici ile buluşma fırsatını yakalamış olan 3 Sıradışı , aynı kuşaktan üç sıradışı Uzakdoğulu yönetmenin kendi korkularını ( kapalı alan - cinayet - işkence ) ve kendi hayat görüşlerini yedirdikleri üç kısa filimden oluşuyor .
Uzakdoğu sinemasının yükselen değerlerini beyazperdede görmek isteyenlere hitap eden , üslupçu ama yine de başarılı üç kısa filim .
