Yerli komedilerin ülkemizde ne kadar sevildiği malumunuz .
Her yıl sayısız yerli komedi filminin vizyona giriyor oluşunun yanı sıra geçtiğimiz yıl ülkemizde en çok izlenen 10 filmden 6'sının yerli komedi olduğunun altını çizelim .
Ayrıca son 10 yıldır ülkemizde o yılın en çok izlenen filmi 2015 ( Mucize ) ve 2009 ( Issız Adam ) haricinde tamamen yerli komedilerden oluşuyor .
Bu kadar veriyle anlatmaya çalıştığım şey , yerli komedinin ülkemizde nispeten daha risksiz olduğu .
Seyircilerin favori türü olan yerli komedi , kendi kitlesine zaten sahip olan bir kategori .  

Ancak neyse ki yerli komedi meyvelerini verdikçe de gelişen bir alan .
Her yıl bir öncekinden daha iyi komedi filmleri üretebilme amacını güden bir sektör söz konusu .
Geçtiğimiz yıla damgasını vuran " Aile Arasında " , " Yol Arkadaşım " gibi filmler , yerli komedinin çeperini genişletmişti .
Bu yıl da bu görevi Ölümlü Dünya üstleniyor .  

Leyla ile Mecnun dizisinin gönülleri fetheden Mecnun'u Ali Atay'ın Limonata'nın ardından ikinci yönetmenlik denemesi olan komedi filmi " Ölümlü Dünya " , daha en başından yarışa 1-0 önden başlıyor .
Ali Atay kaliteli komedinin içinden gelen bir isim .
Mizahı , oyunculuğu , diyalogları , halkın neyi sevip neyi sevmediğini bilen bir sanat adamı .
Dolayısıyla oyunculardan ne beklemesi gerektiğini iyi biliyor .
Yerli komedide neyin eksik olduğunu anlayacak kadar uzun zamandır da bu sektörün içinde .
Örnek vermek gerekirse ; yerli aksiyon - komedi türünün ne kadar zayıf olduğunun kesinlikle farkında !
Aile bağı , mizah , ölüm , meslek , aşk ve aksiyonu bir arada harmanlamak bir hayli zor bir iş olsa da , Ali Atay bunun altından başarıyla kalkıyor . 

Nesillerdir dünya çapında işleyen bir organizasyona bağlı çalışan bir ailenin hikayesini işleyen filmde , ailemiz Haydarpaşa Garı'ndaki lokantalarına yemek yetiştirirken , en güzel patatesi seçip , köftelerini yoğururken , bir yandan da genel merkezden aldıkları emirlerle kendilerine verilen hedefleri öldürüyor .
Ancak bir gün işler karışıyor ve aile gizli sırlarının dışarı sızması sonucu kaçmak zorunda kalıyor .
İşte macera da tam olarak burada başlıyor . 
 
Oyunculuğu sorgulanamayacak usta Ahmet Mümtaz Taylan'ın ailenin babasını , Alper Kul ve Mehmet Özgür'ün babanın sağ kolları , sorumluluk sahibi , aklı başında aile üyelerini canlandırması mükemmel seçimler olmuş .  Feyyaz Yiğit Çakmak ve Doğu Demirkol ailenin her şeyi yanlış yapan , kafası pek çalışmayan , daha çok filmin mizah yönünü güçlendirmek adına hikayede yer bulan karakterler .
İkisi de çok başarılı rol yapmış olsa da , sadece 1 şapşal karakter de yetermiş aslında filme , 2 tane olmasına gerek yokmuş gibi geliyor seyirciye .
Zira Feyyaz Yiğit Çakmak'ın seyirciyi boğduğu kahkahalar yeterli oluyor zaten .
Ailenin en aklı başında oğlu Sarp Apak ve büyük aşkı İrem Sak da hikayeyi götüren isimler arasında .
İkilinin arasındaki aşk , filmin duygusal gücünü artırıyor ve filmi sadece " aile bağı " filmi kılmaktan öteye götürüyor .
Meltem Kaplan ailenin tek kadını , şefkatli ve bir o kadar da sert bir kadın .
Meltem Kaplan'ın sevimliliğini , anaçlığı da role çok yakışmış .
Onun yerinde Bond kızı misali bir kadın görmek filmin mizahını bir hayli zayıflatırdı .
Kısacası kadro yıldızlar geçidi kıvamında ve herkes rolüne çok uygun . 
 
Senaryoda da Ali Atay'la birlikte , gerek Ekşi Sözlük'ten gerek gazete köşesinden mutlaka tanıdığınız Aziz Kedi , filmin şapşal oğlanı Feyyaz Yiğit Çakmak , " Nadide Hayat " ve " Mutlu Aile Defteri " nde senaristlik yapmış olan Ali Demirel ve Volkan Sümbül ikilisinin imzası var .
Yerli komediyi iyi analiz etmiş , eksiklerini iyi belirlemiş bir kadrosu var filmin kısacası .
Gerek teknik gerek yaratıcı anlamda . 
 
Filmde her oyuncunun en başarılı yönleri öne çıkarılmış .
Alper Kul'un ses yeteneği kullanılmış , Mehmet Özgür'ün sert görünümü kendisinin tam tersi karakterlerle sık sık karşı karşıya bırakılarak güçlendirilmiş ,  Ahmet Mümtaz Taylan'ın ağırbaşlı havası tehlikeli bir operasyonun başı olmasını tamamlamış ve Sarp Apak'ın çocuksu havası , onu silahlara aşina , oldukça ölümcül bir tetikçi olarak öne çıkarmak suretiyle mizahi bir tezatlık yaratmış .
Film boyunca İrem Sak'ın " aileye yaraşır bir gelin " olup da eline silah almamış olması da güzel bir detay olmuş ve filmi klişeye girmekten kurtarmış . 
 
Küçük de bir dipnot ; filmin kapanışınta çalan Boney M imzalı " Rasputin " parçası seyircilerde müthiş bir enerji bırakıyor .
Onu dinlemeden aman ha gitmeyin ! 
 
Filmde kimi mantık hataları elbette var .
Bu kadar yetenekli ajanların arasında kimsenin birbirinin hayatındaki gizleri fark etmiyor olması , banka kasasında yaşanan sahnenin komple yaşanmış olması gibi şeyleri " absürt komedi " kılıfıyla göz ardı edebilmeliyiz .
Zira yerli sinemanın en iyi aksiyon - komedi filmlerinden biri ve bu yılın şimdiden en iddialı yapımlarından biri olan " Ölümlü Dünya " , gerek kurgusu , gerek farklı konusu , gerek aksiyonla mizahı harmanlayan güçlü çatısı sebebiyle izlenmeyi kesinlikle hak ediyor .
