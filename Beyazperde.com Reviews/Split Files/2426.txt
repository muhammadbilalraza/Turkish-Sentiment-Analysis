Son birkaç haftadır filmler üzerinden aşkın çeşitli halleriyle ilgili yazılar yazıyorum .
Aşk mevzusu üzerine yazmak o kadar kolay değil hani !
Yazdığım yazıların ruh haliyle de olsa gerek ; ne olursa olsun aşkın bir ‘kaybetme vakası ' olduğuna iyiden iyiye inanmaya başladım ! 
Goethe'nin İlk Aşkı ( Goethe ! ) ' nda bildiğimiz Johann Wolfgang von Goethe'nin hayatının içindeyiz , yani onu ilk yazar adımları atana kadar izliyoruz .
Bu kez aşkın tarihi fonlarda ilerleyişine tanıklık ediyoruz .
Yıl 1760'lar .
Bu filmi izlerken bir kez daha anlıyorum ki ( tabii filmin geçtiği taşra kasabanın müthiş atmosferi de etken bunda ) ben tarihi dekorları , o dekorların içinde bambaşka kafalarla yaşam süren insanları seviyorum .
Etrafı çamur götürmesine rağmen uzun ve kirli etekleriyle sokakları arşınlayan kadınları , at arabasının kalabalık sokaklarda çıkardığı tıkırtıyı , hokkaya uzanan tüyün kağıda yayılan dokusunu , kıyafetlerde ve binalardaki anlamsız şatafatı seviyorum .
Ama film zorlama bir halle açılıyor , şöyle ki , Goethe öylesine haşarı , disiplinsiz ve şımarık çıkıyor ki karşımıza , anında Goethe'ye olan ilgimizi bitirmeye meyilleniyoruz . 
Filmin kesinlikle ağır , ağdalı bir anlatımı yok , aksine gözümüze girmek için sevimli espriler yapan bir çocuğu andırıyor .
Buna rağmen tepetaklak filmin içindeki drama doğru kayıyoruz .
Bu bir aşk dramı .
Bugüne kadar tarihin içinden birçok aşk akarak geldi ve filmlere konu oldu .
Ben kendi adıma Aşkın Büyüsü ( Les Enfants du siècle ) ' den etkilenmiştim .
İşin içine aşkın onları sürüklediği hayal gücünün ayak sesleri de girdiği , olay gerçeklik boyutunu nispeten yitirdiği için de herhalde ! 
Aslında filmin bir yandan da elleriyle yarattığı dramı bozmak ister gibi bir hali var !
Goethe yazar olma sevdalısı , aklı bir karış havada bir genç .
Babası ise onun nüfuzlu bir avukat olmasını istiyor .
Bu çatışmalar esnasında babası galip geliyor ve Goethe yüksek bir mahkemede çalışmak için taşranın yolunu tutuyor .
Artık ondan beklentimiz iyi bir hukukçu olması ! 
Filmimiz bu çalkantılarla yol alırken Goethe ilk aşkı Lotte ile tanışıyor .
Filmin bu kısmı klasik bir aşk filmi havasında geçiyor .
Ama o dönemin özelliği mi bilinmez , mantık ve duygu terazisi biraz şaşmış durumda .
Yani erkekler duygusal olarak daha travmatik hallere düşerken , kadınlar ‘mantık iyidir ' anlayışını felsefe edinmiş durumdalar !
Erkekler aşklarından ölüp ölüp dirilirken kadınlar iki gözyaşıyla bu acıyı arka plana atmayı beceriyor !
Goethe de aşk acısına düşenlerden . ‘Aşk acısı insanı yazar yapar ' tezi de burada doğrulanıyor .
Gözyaşlarıyla yazılan bir aşk hikayesi Goethe'nin en iyi kitaplarından biri olan Genç Werther'in Acıları'na ilham kaynağı oluyor .
Film Goethe'nin yaşamının bir kesitine eğildiği için derin , sarsıcı bir anlatım sunamıyor ne yazık ki !
Genelde biz hayatın başından sonuna kadar aktığı yaşam öykülerine aşinayız .
O filmlerde de sonuna ulaşmaya çalışan hızlı anlatım bizi çok tatmin etmediği gibi , hayatın kısa bir dönemine eğilen hikayeler de derinlikli bir hal sunamadıkları için tatminden uzak !
Yani her şekilde filmin içine dalamamaktan şikayetçiyiz !
Goethe'nin İlk Aşkı'nın durumu da bundan muzdarip açıkçası !
Ama beyazperdede tarihe uzanmak , o günleri hayal etmek gibi bir şey . 
Film görsel açıdan etkili planlar sunuyor , tarihi film kalıbını çatık kaş imajından çıkararak daha sevimli bir hale sokuyor .
Bu biraz da yönetmen Philipp Stölzl'ün tercihi gibi duruyor !
Yoksa bu hikaye çok daha farklı bir şekilde anlatılabilirdi ! 
Moritz Bleibtreu'ya tarihi bir fonda görmeye kolay alışamasam da ‘mantıklı adam ' rolüne fazlasıyla yakıştığını düşünüyorum .
Goethe ( Alexander Fehling ) fazla yakışıklı , Lotte ( Miriam Stein ) fazla cool'du .
Sonuçta aşk , acı , mantık iç içe girdi ve ortaya Goethe'nin ilk romanı çıktı .
Filme böyle bakmak lazım ! 
Banu Bozdemir ( banubozdemir@gmail.com )
