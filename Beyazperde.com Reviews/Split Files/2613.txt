Orijinal adı Çatıdaki Uzaylılar olarak da çevrilebilecek olan Evimde Uzaylı Var , fantastik bir aile filmi gibi görünse de , aslında 8-12 yaşa hitap ediyor .
Tatil için Maine şehrinde bir ev tutan Pierce ailesi , garip bir aile .
Anne baba , tamamen klasik ilgisiz Hollywood aile yapısını yansıtmaktalar .
Anne baba gerçekten de yaratıcılık , inandırıcılık veya ilgi çekicilik adına en ufak bir şekilde işlenmiş karakterler değil .
Çocuklarıyla çok ilgili gibi gözüküp aslında hiç ilgilenmeyen şu ebeveynlerden .
Matematikte oldukça başarılı , ama bir inek olmaktansa cool bir karakter olmaya çalışanTom , tek derdi güzellik ve yakışıklı bir sevgili sahibi olmak olan kızkardeş Bethany ve kuzenler , tatil için geldikleri bu evde bir gariplik olduğunu farkederler .
Bethany'nin gıcık sevgilisi Ricky de onların bu maceralarına ister istemez katılır .
Filmle ilgili olumlu olarak bahsedebileceğim birkaç şey var .
Evet , evde uzaylılar var ve bu uzaylılar , gayet başarılı tasarlanmış .
Daha önce Sokak Dansı filminden hatırlayacağımız , bu filmde de Ricky'i canlandıran Robert Hoffmann , oynadığı bu karakterle gerçekten iyi bir performans göstermiş .
Bir de Everybody Loves Raymond adlı televizyon dizisindeki meşhur anne Doris Roberts'ın bu filmde canlandırdığı karakter ve onun üzerine olan espriler , 15 yaş üstünü de güldürmeyi başarıyor .
Günümüzde , sabun köpüğü komediler , aile filmleri , çocuk filmleri ve animasyonlar ciddiye alınacak derecede iyi işler olarak beyazperdeye yansımaya başladı .
Bir gençlik filmi de olsa , çocuklara yönelik bir animasyon da olsa hem bütçe , hem senaryonun içinin doluluğu hem de yapımın kalitesi anlamında başarılı filmler izliyoruz .
Evimde Uzaylı Var ise , bu kadar ciddiye alınarak yapılan ve her yaştan insanı kendine çekebilen yapımların arasında maalesef sınıfta kalıyor .
Hele ki çağımız gençlerinin artık her şeyi çok çabuk kaptıklarını ve ellerindeki imkanlar doğrultusunda tüketebildiklerini düşünürsek , 15 yaşındaki kuzenim Alacakaranlık ( Twilight ) serisinin kitaplarını okuyup bitirdikten sonra filmlerini ilgiyle bekliyor ve takip ediyorken , bu tarz bir filmin 12 yaş üstü gençleri bile heyecanlandırabileceğini ya da eğlendirebileceğini düşünmüyorum .
