İsmindeki S harfinin dolar işareti olması ve isminin bizatihi kendisinin de çağrıştırdıkları ile kafamda az çok bir şeyler oluşmuştu filmle ilgili , filmin Fransa'da , Paris'te geçiyor oluşu ise heyecan vericiydi .
Evet , tahmin edeceğimiz üzere bir soygun filmiyle karşı karşıyayız .
Cash , yakışıklı aktör Jean Dujardin'in canlandırdığı karakterin lakabı .
Kendisi , Paris'in en seçkin dolandırıcılarından biri .
Amacı büyük bir elmas soygunu gerçekleştirmek .
Ama biz bunu filmin ortalarında anlıyoruz .
Film , dev bir yatırım binasına böcek ilaçlamak amacıyla giriyormuş gibi görünen ama içerde başka işler çevirirken öldürülen bir adamı göstererek açılış yapıyor , sonra onu orada bırakıp , bir fotoğrafta yanında bulunan Cash ve onun hayatından devam ediyoruz .
Karışık anlatım yöntemini özellikle seçtiğini düşündüğüm filmde başta ölen adamla Cash'in kardeş olduklarını ve Cash'in dolandırıcılık dışında kardeşinin intikamını almak gibi bir planı da olduğunu er geç / zar zor anlıyoruz .
" Hikayenin Paris'te geçiyor olmasını da kullanalım " mantığıyla yazıldığını düşündüren bazı sahnelerde , Cash'in aşık olduğu kadına yaptığı jestler ve o andaki mekan görüntüleri , filmi bazen hareketli bir soygun filmi olmaktan çıkarıyor gibi oluyorsa da birdenbire gene kendimizi bir koşturmacanın içinde buluyoruz .
Ama ne koşturma .
Lock , Stock and Two Smoking Barrels , Snatch veya Oceans Eleven gibi filmlerin olmazsa olmazı karışık kurgu tekniği ve hızla ilerleyen olaylara alışığız seyirci olarak .
Bunlara karşı eğitilmiş bilincimiz ve gözlem gücümüz .
Ama bu filmdeki koşturmaca , karışık kurgu kullanımı , gerçekten neredeyse rahatsızlık verici derecede düzensiz ve oturmamış durumda .
Üstelik elmas soygunu sahneleri nerdeyse Ocean's Eleven filminden apartılmış .
Sahneleri ikiye üçe bölerek , dikkat çekici yerlerde dondurarak , tamamen Snatch ve Ocean's Eleven çakması diyebileceğimiz kurgu teknikleri kullanılmış .
Senaryo oldukça karışık .
O kadar çok detay var ki , bir dizi haline getirilebilirmiş .
Detay iyidir , ama düzensiz ve takip edilemez şekilde kullanıldığında detay dediğimiz şey gereksiz'e dönüşür .
Devamlı bir kimin eli kimin cebinde , kim kime tuzak kuruyor heyecanı yaratılmaya çalışılmış ama bu karmaşıklık bir süre sonra insanı yoruyor ve ne olacaksa olsun dedirtiyor .
Filmde Jean Reno'nun varlığına ise değinmek bile istemiyorum çünkü yapıştırma bir karakter gibi duran rolüyle gerçekten " çok sevilen bu ünlü aktörü de filme koyalım " durumu olduğu fazlasıyla belli oluyor .
Jean Reno'nun artık bu cankurtaranlıktan vazgeçmesi gerektiğini düşünüyorum .
Kendisini gerçekten onun üzerine yazılmış filmlerde izlemeyi özledik .
Maalesef türe yeni bir şey katmayan , soygun filmi denince elinde ne varsa harmanlama yoluna gitmiş ama onu da gerektiği gibi düzenleyememiş bir senarist / yönetmen filmi .
