Korku Sokağı 1. Kısım : 1994 
Hepimiz evde film izlemeyi seviyoruz ama korku türünün ev sineması mefhumu içinde ayrı bir yeri var , 80’ler video çılgınlığından beri bu böyle …
O yıllarda , ucuza çıktığı için salonlarda gösteril / e / meyen bir sürü korku filmi video kulüplerin raflarını işgal etmişti .
Bu kiralama dükkanlarının arşivlerinin neredeyse yarısını korku filmleri oluştururdu .
O şahane zamanları hatırlıyorum ; hafta sonu geldiğinde arkadaşlarımla şehirdeki bütün video kulüplerini dolaşır , listelerindeki en sağlam ( görünen ) korku filmlerini kiralar ve Cuma akşamından Pazar gece yarısına kadar devam eden bir korku filmi maratonu gerçekleştirirdik , üstelik bunu neredeyse her hafta sonu yapardık !  

Artık başka zamanlarda yaşıyoruz .
Netflix , artık bunu evden çıkmadan yapmamıza imkân sağlıyor ama eski tadı kaldı mı bilinmez .
Netflix kütüphanesinde yerini alan Korku Sokağı Üçlemesi , her bölümde farklı alt türlere öykünen filmlerden oluşuyor .
Yapımcılığını Chernin Entertainment'ın üstlendiği Korku Sokağı serisi film uyarlaması 2015 yılında geliştirilmeye başlandı ve yönetmen koltuğuna Leigh Janiak oturdu .
Orijinal hikâyede Kyle Killen imzası var ama senaryo Phil Graziadei ve Leigh Janiak tarafından yazılmış .
Seriyi , pandemi ve yayın hakları sıkıntıları yüzünden 2019’da tamamlanmış olmasına rağmen henüz izleyebiliyoruz . 

Korku Sokağı ( Fear Street ) markasını , korku yazarı RL Stine'nin yaklaşık 50 kitaptan oluşan eserleri oluşturuyor ancak filmler bu eserlerden birebir uyarlama değil .
Daha çok , isim hakkını ve serbest esinleri içeren bir çalışma … 

Sondan geriye sayıyoruz ; ilk kısım , tam tükenmişken Wes Craven harikası Scream ( Çığlık ) ile yeni bir soluk kazanan slasher türüne saygı duruşu niteliğinde ve bir 90’lar nostaljisi yaşatmayı amaçlıyor .  Bu bölüm harika bir açılış yapıyor , bir AVM’de gece yarısı işlenen bir cinayete şahitlik ediyoruz .
Bu sekans filmin bize Scream’in izlerini takip edeceğini düşündürse de , senaryo oldukça tuhaf bir şekilde açılarak bambaşka bir yere gidiyor ve ne yazık ki tünelin sonunda Mahmut Hoca var ! 

Korku Sokağı serisindeki kâbus hikayelerinin çıkış fikrini , 16'da asılan bir cadı olan Sarah Fier’in Shadyside kasabasını ve insanlarını lanetlemesi oluşturuyor .
Ölümünden önce , Sarah Fier kanlı bir ayinle elini kesiyor ve birisi elini onun vücuduyla bir araya getirene kadar Shadyside kasabasının gençlerine musallat olmaya yemin ediyor . “ABD’nin katil başkenti” olarak namlanan Shadyside'ın aksine , kötü hiçbir şeyin olmadığı , zengin insanların yaşadığı , sıfır suç oranıyla övünen huzurlu bir belde daha var ; Sunnyvale …
Buranın gençleri , Shadyside gençleriyle rekabet halinde ve kasabanın lanetiyle dalga geçmeyi seven tipler .
Üstelik manyak katiller de onlardan yana …
Bilerek ya da kötü şans yüzünden katilin yolunu çıkmadıkça paçayı sıyırıyorlar . 
Maya Hawke ( II ) Korku Sokağı 1. Kısım 1994
Bana sorarsanız , filmin senaristlerinin parlak bir buluş olduğunu düşündüğü iki düşman kasaba fikri pek çalışmıyor ve düşman kasabaların birbirine aşık genç kızları fikri de Netflix yine yapmış yapacağını dedirtiyor .
Biri filmin yapımcılarına bunun bir Shakespeare hikayesi olmadığını hatırlatmalıydı . 

Bu düşman kasabalar fikri açıkça ve gereksiz bir şekilde Romeo ve Juliet oyununu anımsatıyor .
Orada da Montegue ve Capulet aileleri arasında geçmiş yıllara dayanan bir düşmanlık vardır .
Oyun , bu ailelere mensup iki grup genç arasındaki sokak kavgası ile başlar .
Şehir muhafızları kavgayı durdurur vs. Filmdeki olay gelişimi oyundakiyle neredeyse aynı .
Ne gerek vardı , bu fikir senaryoyu oyalamaktan başka bir işe yaramıyor deyip geçiyorum .
Bu arada , ABD’de gerçekten Shadyside adında bir kasaba var ama filmdekinin aksine huzurlu ve eğlenceli bir yermiş . 

Korku Sokağı 1994’ün yaratıcı ekibi , bu ilk bölümde oyuncakçı dükkanına girmiş çocuk gibi davranıyor .
90’lar nostaljisi iyi güzel ama neden filmde birkaç 90’lık kasetin iki yüzünü birden dolduracak kadar dönem hiti dinlediğimizi anlayamadım .
90’larda çıkmış bütün hit şarkılardan oluşan devasa bir soundtrack fikri yapanlara hoş görünmüş olabilir ancak uygulamada çalışmıyor .
Bu konuda biraz daha ekonomik davranabilirlerdi .
90’lar filmi yapmak fona dönem hitlerini dayamaktan daha fazlası olsa gerek ve buradaki uygulama kötü bir yemeği sosa bulayarak durumu idare etmek gibi görünüyor .  

Açıkçası bu bölümün 90’larda geçtiğini hissettiren çok az şey var .
Mavi floresan ışıklar ya da Scream manyağı gibi koşan maskeli bir katil bu hissi oluşturmaya yetmiyor , çünkü filmdeki hiçbir karakter 90’larda yaşar gibi davranmıyor .
Seyirci mutlaka hissedecektir , bunlar 90’lar kostümlü partisine davet edilmiş Z kuşağı gençleri …
Netflix’in elinde ,  Stranger Things gibi bu konuda güçlü referanslar oluşturacak işler var ama Korku Sokağı 1994 onlardan biri olmayacak . 

Serinin ilk filmi benim için bir hayal kırıklığı …
Seyircide özdeşlik yaratamayan sevimsiz final kızı , onca şey yaşanırken kasabadaki hiç kimsenin olaya dahil olmaması gibi koca senaryo delikleri ve 90’lar nostaljisi yaşatmaya çalışırken bir tür çorbasına dönüşme talihsizliği …
Filmden aklımda kalanlar bunlar olacak . 

Murat Tolga Şen
