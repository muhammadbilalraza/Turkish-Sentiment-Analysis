Red serisi hakkında ‘Yaşlılar için The Expendables’ şakası yapmak kolay ama Expendables’ın eski aksiyon yıldızı kadrosunun ortalama yaşı zaten altmışın altında değil , o da ancak Liam Hemsworth gibi gençleri kadroya sokup ortalamayı düşürdüklerinde …
Belki de Red hakkında ‘The Expendables’ın daha az steroidli versiyonu’ veya ‘The Expendables’ın kolay yoldan çeki bankaya yatıran efsanevi ve yetenekli aktör ve aktrisli , artı Bruce Willis’li versiyonu’ demek lazım .
Eğer “Emekliye Ayrılmış Tehlikeli” ( İngilizce’de kısaltması RED oluyor ) CIA ajanlarının çocukları yaşında kötü adamları havaya uçurup 80’ler aksiyon sinemasından kalma karizmatik replikleri söyledikleri ilk Red’i sevdiyseniz , hemen hemen aynı kalitede olan devam filmini de seveceksiniz demektir .
İlk filmde olduğu gibi bu filmin de tek şakası olan ‘yaşlı kişiler yavaş çekimde taramalı tüfeklerini boşaltırlar’ teması , gerçekten de olabilecek en eğlenceli biçimde aktarılıyor .
İlk yapımda olduğu gibi Red 2 beni biraz nötr bıraktı .
Patlamış mısır eğlenceliği olarak gerekeni yapıyor diyebiliriz .
Fakat Monty Python’un da dediği gibi işin pozitif tarafına bakmak lazım , en azından Red 2 , yılın diğer Bruce Willis aksiyonu olan A Good Day to Die Hard kadar ruhsuz ve sönük değil .
Eğer ille de 2013 yılı için bir Bruce Willis aksiyonu seçecekseniz , Red 2’den daha yerinde bir seçim düşünemiyorum .
Aslına bakarsanız Willis’in Red serisindeki karakteri Frank Moses’ın neden Die Hard serisinin John McClane’i ile birleştirilmediğini anlamak zor .
İki karakter de neredeyse yok edilemez birer dede .
Sadece John McClane , Frank Moses’a kıyasla çalışan sınıfa daha çok hitap ediyor ve daha az politik bilgiye sahip .
Red 2’de halen heyecan bağımlısı Sarah ( Mary - Louise Parker ) ile beraber olan Moses , kendisi ile beraber geri kalan Red takımını öldürmek için yaratılan bir suikast planını öğrenir .
Suikaste kurban gitmemek için Moses , yıllarca uyuşturucu kullanmaktan kafayı yemiş Marvin ( John Malkovich ) ve dünyanın en “İngiliz” ismine sahip olan Victoria ( Helen Mirren ) ile birlikte Nightshade isimli gizemli bir cihazı bulmak zorundadır .
Ekip , Nightshade’in peşinde James Bond misali kıtadan kıtaya atlar .
Yönetmen Dean Parisot ve yazarlar Jon ile Erich Hoeber ilk filmi izlememiş seyirci için herhangi bir hatırlatmaya yeltenmiyorlar bile .
Bu ekip ilk Red’in , Yıldız Savaşları boyutunda , herkesin izlediği bir hit olduğunu düşünüyor olmalı .
Karakterler hakkında herhangi yeni bir bilgi olmadan konuya balıklama dalıyoruz .
Bu yaklaşım , ilk filmi üç sene önce vizyona ilk girişinde izlememiş olan , benim gibi seyirci için bile biraz rahatsız edici .
Mesela ilk filmden ‘tanıdığımız’ Rus Ivan’ın Victoria ile olan romantik ilişkisini hatırlamak bile epey uzun zaman aldı .
Red 2’nin ilk Red’e kıyasla bütçesi daha yüksek , film daha yüksek sesli ve daha uzun kovalamaca , silahlı çatışma ve patlama sahneleri var , bunlar  filmin fazla uzayan süresi boyunca seyirciyi en azından ayakta tutacaktır .
Mary - Louise Parker ve John Malkovich’in enerjik performansları en azından ayakta uyuyan Bruce Willis’e destek oluyor
- Helen Mirren kadroya geri gelene kadar tabii .
Casus aksiyonuna katılmak için sabırsızlanan Parker , kanımca filmin en büyük kozu .
Red 2’nin eğlenceli olmadığını söylemek zor ama ortada çok özellikli bir yapım da yok .
