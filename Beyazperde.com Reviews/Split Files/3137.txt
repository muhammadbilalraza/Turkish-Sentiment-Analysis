Levent Kırca sinematografisinin son örneği olan Son İstasyon gecikmeli bir şekilde bu hafta gösterime girdi .
Film , bir demiryolu memurunun çevresinde gelişen aile dramını konu alıyor ve bunun üzerinden sosyal saptamalar yapma gayretine soyunuyor .
Senaryo’yu , oğlu Oğulcan Kırca ve Tekin Duman ile birlikte yazan , yönetmenliği de yine oğluna veren Kırca , aynı zamanda filmin yapımcılığını da üstlenerek Son İstasyon’un tüm yaratımını sahiplenmiş oluyor .
Levent Kırca’nın sinema serüveni epey eskilere dayanır .
1978’de Orhan Aksoy’un yönettiği ' Altın Şehir ' filmiyle başlayan bu macerada seyirci onu en çok , 70’ler ruhunu iyi işleyen , keyifli bir komedi olan ' N’olacak Şimdi ' ve video furyasının fenomeni , 3 filmlik ' Mavi Muammer ' serisi ile hatırlar .
Fakat ilk filmin lanetinden mi , yoksa içerdiği popülizmin gücünü farkettiğinden mi nedir , kör parmağım gözüne bir mesaj kaygısı tüm Kırca işlerinde görülür .
Hal böyle olunca da , üç aşağı beş yukarı ne izleyeceğinizi biliyorsunuz aslında .
Levent Kırca’nın bir türlü vazgeçemediği , vazgeçmek istemediği popülizm ve mesaj kaygısı , TV’de yarattığı karakterlerin abartılı jest ve mimikleri ile harmanlanarak olduğu gibi filme geçmiş .
Levent Kırca’nın prodüksiyonun tamamına yayılan etkisi yüzünden filmin diğer oyuncuları da teatral bir performansla abartılardan medet umar bir hale geliyor ki , 20’lerin sineması için fazla olan bu duygusal içerik ve yönlendirme , teknik anlamda eli yüzü düzgün , sinemaya yakışan bir iş olan bu yapımı zayıflatıyor .
Bu yılın vizyonun genelde seyredeni gündelik hayatın sıkıntılarından koparmaya gayret eden ' kaçış sineması ' sulu komediler olduğunu düşünürsek bu çabanın gişede takdir edilmeyeceği de aşikar .
Yine de Son İstasyon , Levent Kırca’nın 20’lerde çektiği ' Son ' , ' Şeytan Bunun Neresinde ' , ' Rating Kasabası ' gibi filmlerden bir kaç gömlek üstün bir iş .
Sinema şansının ne olduğunu bilemiyorum ama TV gösterimleri vakti geldiğinde , özellikle orta yaş ve üstü seyircinin ilgisini ve beğenisini kazanacaktır .
Çünkü , eski seyircinin hoşgördüğü abartılı oyunculuklar dışında , düzgün akan ve ritmi bozulmayan , anne babaların çok ilgisini çekebilecek bir hikaye var bu filmde .
TV dizisi potansiyeli olduğu bile söylenebilir .
Oğulcan Kırca’nın sinema işini ciddiye aldığı ve iyi bir yönetmen olmak için gerekli tüm yetilere sahip olduğu ortada .
Mutlaka takip edilmesi ve heveslendirilmesi gereken bir yönetmen .
Bir ' ilk film ' için oldukça yetkin bir iş ortaya çıkarmış .
Kendi kanatlarıyla uçmaya başladığı vakit eski Yeşilçam ruhundan kopmadan düzgün bir şeyler çekebilen bir sinemacı olacaktır diye düşünüyorum .
Artık evinden dışarı çıkıp da sinemaya gitmeyen bir seyirci profilinin çok seveceği türden bir film Son İstasyon .
DVD ve TV’de sevilme ihtimali daha fazla .
17 yıllık ' Olacak O Kadar ' macerasında yorulan Kırca’nın bir ağaç gölgesinde dinlenmesi ve rahat oyunculuğunu değerlendirebileceği mesaj kaygısız projelere dönmesi dileğiyle .
