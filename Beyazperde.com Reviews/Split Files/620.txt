“Ben Kimim ? ( Who Am I - Kein System ist sicher ) ” , günümüz sanal dünyasına , güzel bir selam çakıyor , hacker grupları , sosyal medya bağımlısı olduğumuzdan beri , zaten hep revaçta .
Sabah uyanınca , elimizde telefon , gece bilgisayarı kapatıp , ancak öyle yatıyoruz , bu bizim yeni gerçeğimiz , şimdilik kurtuluş da yok .
Eskiden sorarlardı , ne işle iştigal ediyorsun , yanıt kaldırım mühendisiyim olurdu .
Şimdi moda , sosyal mühendislik ( toplum mühendisi de olur , gerekirse ) dediğimiz zamazingoda , e haliyle devir değişti .
Ve bizler , bilgisayarlara ve akıllı telefonlara , gönüllü hapsolduk .
Sanal dünyamızda , haliyle asiler de olacak , sokak eylemcilerinin yerini , hacker ahalisi alacak .
Zaten bu sosyal mühendislik denilen şey , biraz da karşındakini keklemek , pardon heklemek değil mi ?
Evet , film bu mevzudan ilerliyor , yani kanmak , kandırmak , aldatmak ve aldanmak üzerine …
Mr .
Robot adlı bir yeni dizi var , giderek çuvallasa da , neredeyse Ben Kimim ? filmi kulvarında ilerliyor , benzer projelerin gelmesi de yakındır .
Çünkü internet aracılığıyla bir insanın yapabileceklerinin sınırsız olması , hemen herkesin ilgisini çekiyor , toplum , özellikle gençler , hacker tayfasını merak ediyor .
Misal Ben Kimim ? , Almanya’da gişe rekorunu kırınca , Hollywood’un dikkatinden kaçmadı , pek yakında güncellenmiş haliyle karşımıza çıkacak .
Bilgisayar dehası gençlerin , zeki , sorunlu , asosyal , kapşonlu , uyuşturucu bağımlısı olması gibi bir zorunluluk var mı , bilmiyorum , lakin hemen her yapımda , bu klişe var .
Ezber bozanların , ezber tipler olması , hayli acıklı …
Belki de bu gençleri , büyük dolandırıcılar ve toplum kaçkını gibi göstermek , para babalarının ve dev şirketlerin işine geliyordur , kim bilir ?
Ezik diye tabir edilen tiplere denk düşen 25 yaşındaki Benjamin , hacker klanının zirvesinde yer alan Max’a hayran olan , kendine üç arkadaş edinip , CLAY adlı hack grubu kuran bir bilişim dehasıdır .
Düzene meydan okuyan bizim dörtlü , düzenin içerisinde de düzen olduğunu fark etmekte gecikmezler .
Aşk , meşk , alkol , uyuşturucu , güvenlik ağları , büyük şirketler , istihbarat örgütleri , polis , ajan derken , ortalık karışacak , toparlamak da hiç kolay olmayacaktır .
Neyse biz sadede gelelim , Baran bo Odar’ın yönettiği Ben Kimim ?  başta Dövüş Kulübü ve Olağan Şüpheliler olmak üzere , birçok yapıta göndermede bulunan , lakin bunu onlara benzemek ve dönüşmek için değil , topu , ters köşeden ağlara bırakmak için yapan , gayet iyi ve zeki bir film .
Sürpriz finale doğru , seyirciyi , iki kez kandırmayı deniyor ve bunu gayet de iyi başarıyor .
Filmin başrolündeki Tom Schilling , , Alman sinemasının yükselen yıldızı , rolünün hakkını da ziyadesiyle veriyor .
Sanal dünyayı , bir trenle gerçeğe dönüştüren sahneler ve ritme katkı sağlayan , tempoyu ayarlayan müzikler , gerçekten güzel !
Ben Kimim ? , haftanın en iyi filmi , kesinlikle seyretmeli .
