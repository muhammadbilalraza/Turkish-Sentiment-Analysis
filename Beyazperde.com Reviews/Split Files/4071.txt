Belli bir yaşa gelmiş olan izleyicinin çok iyi bildiği gibi , animasyon film evreni son 20 yıl içerisinde muazzam bir ivme kazandı .
Bundaki en büyük pay teknolojik gelişmeler olarak görülebilinecek olsa da , işin aslı hikaye ve daha da çok “büyük kitleyi de hedef alan” yapımların artması oldu .
Aslan Kral , Notre Damme’ın Kamburu gibi çok başarılı Disney yapımı çizgi animasyonların yerini , daha çok dijitalize olmuş ve yaşı büyük sinemaseverlerin de ilgisini celbedebilecek örnekler almaya başladı .
Yani , iş sadece konunun teknik kısmında değil , anlayışta da değişim gösterdi .
Buz Çağı serisi ya da artık neredeyse hepimizin ezbere bildiği Kayıp Balık Nemo , animasyon film cenahının en özelleri haline geldi .
Bu akışı takip eden ABD’nin yanı sıra Avrupa merkezli stüdyoların çıkarttığı yeni projeler genellikle bu anlayışı takip etti ; çocuklar kadar büyükleri de avucunun içine al , sağlam bir hikaye ve akılcı espirileri bir arada kullan !
Ülkemiz vizyon akışında kendine yer bulan Afacanlar Takımı : Büyük Yarış adlı çizgi animasyon ise bu fikrin biraz dışında kalan ancak oldukça “doğru duran” bir yapım .
Hedef kitlesini neredeyse tamamen küçük yaştaki izleyiciden seçen çalışma , eski neslin özlediği bir emeği de beraberinde taşıyor .
Karşımızda bu sefer çok büyük ABD’li film şirketlerinin elinden çıkma değil , Avrupa merkezli ( tam olarak Almanya ) bir ekibin devam çalışması duruyor .
Daha önce Ute von Münchow - Pohl tarafından yönetilen 2012 tarihli Der Kleine Rabe Socke’un yakaladığı başarı ve topladığı olumlu eleştirilerin meyvesi de ikinci bir hikaye olmuş .
İşin aslı sevimli karga Çorap’ın macerası ( maceraları ) çok daha önceye dayanıyor ; tam tamına 1996 senesine .
Bu yılda ilk olarak birer çocuk kitabı olarak Almanya’da merhaba diyen “marka” , daha sonra birden çok kısa metraj animasyon ile taçlandırılmış , sadece ülkesinde değil , geniş bir çevrede beğeni toplamış .
Kitaplar , kısa çizgiler derken daha önce de bahsettiğimiz gibi 2012 senesinde ilk uzun metrajlı serüven minik izleyiciyi mest etmiş .
İkinci bölüm olan ve Türkiye’de Afacanlar Takımı : Büyük Yarış adı altında vizyona giren Çorap’ın yeni macerası da ilki gibi “tatlı bir tecrübe” olarak karşımıza çıkıyor .
Birden fazla neslin çok sevdiği sanatçı Oya Küçümen’in seslendirdiği Çorap , ilk filmden bambaşka bir hikaye izleyen Büyük Yarış’ta , adından da belli olacağı gibi kendi sevimli - saplantısının peşinden koşuyor .
Herkes kışa hazıranırken , o her şeyiyle yarışmayı düşlüyor ve en nihayetinde fırsat ayağına kadar geliyor .
Komşu ormandan gelen yarışçılar ile sıkı bir müsabakaya girmeye niyetlenen Karga Çorap için neredeyse bütün arkadaşları seferber oluyorlar .
Yepyeni ve güçlü bir araba , Çorap için hazır ediliyor , hemen ardından da 30 ve üstü yaş izleyicisine sağlam bir nostalji rüzgarı estirecek hikaye başlıyor .
Pek tabii bu yapım bu haliyle büyükleri değil , direkt olarak küçükleri hedefliyor .
Ebeveynler ise , ister istemez kendilerini çocukluk ya da gençlik dönemindeki yapımları düşlerken buluyor .
Sıcacık renkleri , özellikle de akıllara 90’ları getiren tonu , yardımlaşma gibi konulardaki sevimli mesajları ile sinemanın büyüsüne ilk adımını atacak çocuklar için harika bir seçim Afacanlar Takımı : Büyük Yarış !
Şayet yeni nesil “çok akıllı” animasyonlardan sıkıldıysanız , önünüzde çok tatlı ve çok özel bir seçenek var , hem de tam ufaklıklara göre ! burcinaygun@gmail.com
