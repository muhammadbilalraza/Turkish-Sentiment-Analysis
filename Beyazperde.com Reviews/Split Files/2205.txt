Son filmlerinde etkili bir ivme yakalayamayan Atom Egoyan , sinemada sıkça yer bulan Nazilerden öc alma peşine düşen Yahudileri anlatıyor bu kez Remember / Hatırla’da .
Aslında farklı olacakken treni kaçırmış bir hali var hikayenin .
Yani senarist Benjamin August hikayenin akışından çok sonunun çarpıcı ve farklı olmasına kasmış gibi !
Spoiler vermeden anlatmak için galiba en iyi yol bir akıl oyunu içerisinde olan 90 yaşındaki Zev’in yolculuğunu anlatmak olacak .
Karısını kaybetmiş ve hafızası gidip gelen bu yaşlı adamın yıllar önce Nazi kampında ailesini öldüren adamın peşine düşmesi ve onu ararken yaşadıkları konu ediliyor . 
Zev arkadaşı Max’ın yazdığı mektup sayesinde iz sürüyor ve sonunda kendisini bile şaşırtacak hedefine ulaşmayı başarıyor .
Ama hedefe ulaşma sırasında yaşadıkları filme herhangi bir pırıltı katmayacak kadar vasat .
Sadece Nazi anılarıyla dolu evde kalan , babasını anısını yaşatan polisle yaşadıkları hikayeye bir ivme katıyor diyebiliriz .
Onun dışında evrensel bir konuyu aktif bir tiyatral anlatımla sunmayı deneyen Egoyan pek de tatmin edici bir yönetmenlik başarısı ortaya koyamıyor .
Bizi 90 yaşında bir adamın geç gelen hesaplaşmasının sınırlarına sokan hikaye bir kısa filmin bütün vuruculuğunu sona saklaması gibi !
Tabii bastırılmış akıl , anılar ve buna destek çıkan alzheimer unsuru fazlaca sorgulanmıyor .
Hedef teke indirildiği için yönetim algısı da bunu destekler boyutta ilerliyor .
Yani tekdüze ve pırıltısız . 
Bir de süreç ne kadar uzatılırsa etkisinin o kadar fazla olacağı düşünülmüş olmalı ki Zev yolda küçük bir çocukla da arkadaşlık ediyor , bir silah satıcısıyla da .
Ve finale ulaşana kadar sürecin 90 yaşındaki unutkan bir adam için bir hayli şanslı olduğunu söyleyebiliriz .
Arada sırada unutsa da bir hedefi var ve o hedefte hepimiz için büyük sürprizi var .
Ters köşe sona ulaşana kadar epey bir badire atlattığımız için sondaki tokatı yeterince güçlü hissedemiyoruz .
Hatta bir daha atsana diyecek gibi oluyoruz .
Ama olmuyor . 
Belki Nazileri anlatan hikayelerin aşina olduğumuz duygusu , 90 yaşında bir adama verilen süper kahraman benzeri gücün bizi aşağı çeken etkisi , onu yöneten arkadaşı Max’in idareci tutumları hikayeyi düşüren şeyler .
Ama yine de insanoğlunun her daim bastırmaya , unutmaya , yabancılaşmaya karşı verdiği tepkinin anlatımı açısından değer kazandığını düşünüyorum hikayenin .
Bu öykü Nazi hikayesinden farklı bir hikayeye de bağlanabilirdi ama senarist böyle bir etkiyle daha fazla güç yaratacağını düşünmüş olmalı .
Bir hesaplaşma hikayesi olarak daha fazla şey vaat edebilirdi ama sonunu yine de merakla beklediğimiz bir film oluyor .
Sonuçta usta yönetmenin ne kadar göstermekten kaçınsa da etkisi var !
Remember / Hatırla Christopher Plummer’in performansı üzerine bir film ve başarılı oyuncunun Zev’in tüm ruhu halini kuşanarak bunun altından kalktığını söylemek mümkün !
Remember hem filmdeki hatırlamaya hem de gerçek hayatta Nazi zulmünü anlatmak yolunda bir yol izliyor .
Usta yönetmenin ivme de kaybetse filmografisini kaybetmek isteyenler için haftanın iyilerinden … 
twitter . com / BanuBozdemir
