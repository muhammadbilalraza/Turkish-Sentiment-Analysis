Farkındayım ki bazı kadın okuyucularımız yukarıdaki 1 yıldızı görünce hemen bu eleştirinin bir erkek tarafından yazılmış olduğunu kendilerine hatırlatıp , kadınlara pazarlanan bir filmi tabii ki beğenmeyeceğim kanısına varabilir .
Sonuçta " kadın seyircinin Uzay Yolu " mertebesine ulaşmış popüler dizi Sex & the City'nin biricik Carrie'si Sarah Jessica Parker'ın hayranı olduğum söylenemez .
Ayrıca Mucizeyi Kadınlar Yaratır ( I Don't Know How She Does It ) ' ın pazarlamasının buram buram östrojen koktuğu da kesin .
İşte bu yüzden film eleştirmenliğinde tam kapsamlı kalite kontrolüne erişmek ve film hakkında gerçekten objektif bir kanıda olacağımdan emin olmak için , S. Jessica Parker ve Sex and the City hayranı eşim Gabby'yi de yanımda sinemaya sürükledim .
Salondan çıktıktan sonra Gabby'nin de filmle ilgili olumsuz yorumları açıkçası hislerimi doğruladı .
İngiliz yazar Allison Pearson'un çok satan kitabından uyarlanan filmde , başarılı iş kadını Kate Reddy ( Saraj Jessis Parker ) , yoğun iş hayatı ve iki çocuklu aile yaşamı arasında bir denge yakalayabilmek adına akla karayı seçer .
Yapımın aşağı yukarı bütün hikayesi bu çelişkiden ibaret .
Filmin orjinal ismi Kate'in bu dengeyi usta bir hokkabaz gibi yakaladığını ima ediyor .
Fakat pastaneden aldığı bir turtayı evde yapılmış gibi göstermeye çalıştığı ilk sahneden itibaren aslında bu amaçta ne kadar başarısız olduğunun farkına varıyoruz . 
 Üye yöneticisi olarak çalıştığı sinegogda , kişisel olarak bu tür ailelerle muhatap olan eşim Gabby'nin de doğruladığı gibi , Amerika'nın işkolik üst sınıf ailelerinde bu tür bir denge yakalamak imkansız .
Ya hırslı bir biçimde Amerikan şirket merdiveninde yükseldikçe yükselirken çocuklarının dadıları tarafından yetiştirilmesine göz yumacaksın , ya da daha az zaman gerektiren , fakat aynı zamanda daha az para kazandıran bir iş bulacaksın .
Seçim gerçekten bu kadar basit . 
İşte bu yüzden kadın olup olmamasını bir kenara bırakalım , işi yüzünden çocuklarının önemli anlarını kaçırdığı için ağlayıp zırlayan Kate'e fazla sempati duymamız zor , özellikle senaryo Kate'e aile hayatını mahveden bu spesifik işe tutunması için " işimi çok seviyorum " haricinde bir motivasyon vermemişse . 
 İşin safi teknik tarafına gelmişken , bu açıdan da eleştirilecek çok şey buluyorum .
Şeytan Marka Giyer ( The Devil Wears Prada ) ' i de sinemaya uyarlamış olan Aline Brosh McKenna'nın kaleme aldığı senaryosuyla bu yapım , incecik bir hikaye önerisinden uzun metrajlı bir film çıkarmak için neye başvuracağını bilememiş .
En fazla bir saate sığacak hikayeyi şişirmek için tonlarca " kameraya konuşma " sahneleriyle dolu bir film karşımızdaki .
Her biri 20 dakikada çekilmiş hissi veren bu sahneler , başlangıçta yavaş olan ritmi resmen donduruyor .
İş hikayede dış bir çelişki yaratmaya gelmişken , Kate ile Pierce Brosnan'ın canlandırdığı başarılı iş adamı Jack Abelhammer arasındaki zina alt - konusu , zar zor senaryoya sıkıştırılmış gibi duruyor .
Sıra Sarah Jessica Parker'a gelmişken , açıkçası 46 yaşında bir kadının 2 yaşında bir oğlu olduğuna inanmak bayağı zor .
Normalde taş çatlasa 40 yaşında bir aktrise verilmesi gerekiyordu bu rolün .
Kate'in eşini canlandıran 48 yaşındaki Greg Kinnear için de aynı şeyi söylemek lazım .
Ayrıca Parker'in bariz kozmetik operasyonlar sonucu donmuş suratını " mütevazi aile kadını " olarak algılamak seyircinin işini iyice zorlaştırıyor .
