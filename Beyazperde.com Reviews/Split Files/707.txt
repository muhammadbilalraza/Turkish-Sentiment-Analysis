Bazı aşkların ve olayların yaşandığı dönemle ilgisini korumak gekiyor sanırım .
Scott Spencer'ın 1979 yılında çok satan romanından 1981 yılında sinemaya uyarlanan film o dönemin fenomenleri arasına girmeyi başarmıştı .
Başrolde Brooke Shields'in olması ,   kavuşamama hikayesinin seyirciye kopuk ama yine de başarılı bir biçimde aksettirilmesi filmi unutulmazlar arasına sokmuştu . 
Ama yeniden çevrimin aynı etkilerde olduğunu söylemek zor .
Film günümüz gençliğine tekrar ulaştırılmak istenen bir aşk hikayesi olarak tasarlanmış ama etmenleri gerçekten de eskide kalmış gibi .
Bir kere filmde ' kavuşamama acısı ' denen şeyin varlığını hissedemiyoruz .
Zaten günümüzde herkesin teknoloji sayesinde birbirine ' fazlaca ' ulaştığı çağda bunu birisinin kısıtlamalarıyla vermek imkansız sanırım .
David ve Jade aşkı ne dillere destan olacak bir aşk barındırıyor ne de dünyaya meydan okuyorlar .
Hele de Amerika gibi bir yerde insanları bu kadar baskılayabiliyorsunuz işte .
Babadan gizlice eve alınan sevgiliyle salonun ortasında sevişmek gibi !
Bu benim açımdan ahlaki bir yargı oluşturmuyor elbette ama filmin ahlaki yargısında pek havada kalıyor açıkçası .
Gençler genelde odalarında takılırlar , salonun ortasında değil ! 
Filmde David ve Jade arasındaki sınıf farkı vurgusu daha çok mekanlarla vurgulanıyor .
Aile devasa mekanlarda oğularının ölümüyle daha da kopuk hale gelen hayatlarını sorgulamaya çalışıyor ama seyircideki etkisi nafile ! 
Baba baskısı denen şey babanın her seferinde yumuşamaları ve süreci kabul etmesiyle yıkılırken David'in geçmişini deşmek ve kötülemek için yapılan çabalar da sakil kaçıyor .
Hadi Jade'i babası baskılıyor diyelim erkek kardeşinin kız arkadaşıyla evin her köşesinde karşımıza çıkmasına ne demeli ?
Burada kız çocuğuna uygulanan baskıdan bahsetmek daha doğru olacak sanırım ki aslında film kavuşturamama hikayesini nereye bağlayacağını bilememiş .
Yani ilk filmdeki karmaşa burada da devam ediyor . 
Endless Love / Sonsuz Aşk gençlerin sahici bulmayıp yine de etkilenecekleri bir film değil .
Alex Pettyfer yakışıklı , Gabriella Wilde güzel olmasına rağmen kimyaları uyuşmamış gibi duruyor .
Filmdeki duygusallığın ortaya çıkmama sebeplerinden biri de bu !
David'in eski sevgilisi kötü gibi gösteriliyor ama ilişkiyi ketleyecek kadar değil , buradan da bir dram çıkaramıyor hikaye .
Annenin Jade ve David arasındaki ilişkiden etkilenip kocasıyla ' ikinci bahar ' yaşama sevdası da tatmin edici değil .
Belki de iddiasız bir iddia taşıyor demek daha doğru film için .
Aşkların teknoloji odaklı geliştiği günümüzde duygusal bir şey yakalatmak ve yaşatmak istemiş yönetmen ama filmin odakları ve etkilenmeleri arka planda kalmış gibi duruyor .
Ama 14 Şubat haftasında değer kazanabilir ! 
twitter . com / BanuBozdemir
