Adalet Peşinde'nin senaryosu baştan sona gülünesi saçmalıklarla , mantık sınırlarını zorlamakla kalmayıp mantık kelimesini sözlüklerden silmeyi amaçlayan konu elementleriyle dolu .
Fakat Kurt Wimmer'ın senaryosuna ne derseniz deyin , " tembel " ve " yaratıcılıktan yoksun " terimlerinin kafanızda fazla dolaşacağını sanmıyorum .
Bir yargıcın günümüzün popüler bir iletişim aracı ile beyninin duvarlara saçıldığı sahneyi ele alalım mesela .
Gülünesi mi ?
Haliyle .
Mantık sınırlarını aşıyor mu ( Özellikle o iletişim aracının yargıcın eline nasıl geldiğini düşünürseniz ) ?
Kesinlikle .
Yaratıcı mı ?
Evet .
Bir sürü macera ve komplo filminde patlayan arabalarla ölen sürüyle yargıç gördükten sonra yargıç süikastinde yeni bir çığır açılmasının zamanı gelmişti artık .
Adalet Peşinde , klasik bir intikam filmi olarak başlıyor .
Bilirsiniz , " Halen yapıyorlar mı bu filmlerden ? " dedirten türden .
İyi aile adamı Clyde Shelton'ın ( Gerard Butler ) eşi ve küçük kızı aşağılık katiller tarafından öldürülür .
Bu noktada tabii katiller ne kadar acımasız ve psikopat olursa , o kadar iyi .
Bu tür sahnelerde yönetmen genelde katilin bahtsız kocanın önünde eşe hem tecavüz etmesini , sonradan acımasızca öldürmesini gösterir .
Böylece sonradan adamımızın aldığı intikam ne kadar sosyopatik olursa olsun , onun tarafını tutarız .
Bu film ile yönetmen F. Gary Gray bir ilke imza atıyor ve sıraları biraz değiştiriyor .
Aman , daha fazla bilgi de vermeyelim ve " İntikam filmi nasıl çekilir ? " dersine bir ara verip filmin konusuna geri gönelim .
Bozuk adalet sistemi yüzünden katillerden birinin kısa bir hapis cezası almasına tepesi atan Clyde , on sene boyunca intikamını planlar ve katili acımasız bir biçimde öldürür .
Bu noktadan sonra Clyde'ın gizli kimliği ve yer yer insanüstü yetenekleri sayesinde klasik intikam filmi şablonundan çıkıyoruz ve yaratıcı saçmalıklar diyarına balıklama atlıyoruz .
Meğerse Clyde'ın asıl amacı sadece katilleri öldürmek değil , bütün adalet sistemine bir ders öğretmekmiş .
Derste ne ders ama .
Kumandayla kontrol edilen , T - 800'e taş çıkaracak kadar cephaneye sahip bir robot , yerin dibine gömülü bir avukatın belli bir saatte nefesini kesecek bir bilgisayar sistemi , ve enfes bir biftekten kalma bir kemik parçası ölümcül silahlar arasında .
Evet , kemikle ilgili bölümü yanlış okumadınız !
Tabii bu arada hapisteyken Clyde'ın Joker'e şapkasını çıkartacak derecede sofistike bu cinayetleri nasıl işlediğini açıklamaz bana düşmez .
Söyleyebileceğim tek bir şey varsa , o da bu sorunun cevabını öğrendikten sonra mantık bakımından kemikle adam öldürüldüğü günleri mumla aradığım .
F. Gary Gray'in yönetimi gayet kinetik bir tempo yaratarak seyirciyi koltuklarına yapıştırmayı biliyor .
Gerard Butler ve Jamie Foxx , aslına bakarsanız aşırıcılığa kaçmadan düzeyli birer performans sunuyor .
Senaryo yeterince aşırı zaten , bunun üzerine olası bir melodramatik oyunculukla daha fazla başımız ağrımıyor .
Peki sonuç nedir ?
Adalet Peşinde , hiç bir kategoride kesinlikle iyi bir film değil .
Fakat en azından benzeri filmlerde bulunan tembelliğe ve bayatlığa da sahip değil .
Ne olursa olsun , sıkılmayacağınız kesin .
