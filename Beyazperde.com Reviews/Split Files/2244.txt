Bourne serisinden tanıdığımız yönetmen Paul Greengass ve favori aktörü Matt Damon’un son işbirliği olan , sinema yaparak günah çıkarma çabası olarak da nitelendirebileceğimiz politik aksiyon ' Yeşil Bölge ' ( Green Zone ) sinemalarımızda .
Film , başından beri tüm dünyanın bildiği , aslında olmayan ' kitle imha silahları ' bahanesinin kasıtlı olarak çıkarılması ekseninde gelişiyor ve oraya özgürlük götürmeye gittiklerini sanan W .
A. S. P vatandaşların kafasına bir şeyler çakmaya çalışıyor .
Elbette bir avuç iyi adamın ve kalabalık kötülerin hepsinin Amerika’lı olduğu , Irak’lıların kendi savaşlarında figürasyondan öteye geçemedikleri bir öykü bu .
Paul Greengass’ın Bourne serisi için hayranlarının merakla beklediği 4. filmi çekmek yerine bu filmi yapmasının sebebi olarak , demokrat parti iktidarının eski döneme getirdiği eleştirilerin zamanlamasına uygun olması ve ' Başka şahane şeyler de çekebilirim ama Matt olmadan asla ! ' fikri olduğunu düşünüyorum Aslına bakarsanız , hala kaosun egemen olduğu yakın coğrafyamızda yaşanan bir savaşa , böyle eleştirel bir bakış açısıyla yaklaşmanın anlamlı bir çaba olduğu ortada .
Bütün dünya haykırırken inatla kulaklarını tıkayan ABD ulusunun kendi özeleştirisini yapma gayreti takdir edilse de , ince görmeye başladığımızda ortaya ' Hollywood bunu hep yapıyor . ' fikri çıkıyor .
Haylaz Amerikalılar dünyanın bir yerinde olmadık işler yapıp ya kendileri savaşarak , ya da iç savaş çıkararak binlerce , milyonlarca cana kıyıyor , ardından iyi Amerikalıların kötü olanları ile mücadele ettiği eleştirilerle dolu filmler geliyor .
Bunun aslında bir tür sinemasal mastürbasyon olduğunu ve Amerikalıların kendilerini eleştirirken bile yüceltme huyundan vazgeçemediklerini görünce ister istemez huylanıyorum .
Ayrıca günahlardan film çekerek arınmak mümkün mü ?
Politik doğruluk adına , Oscar’larla kutsanan ' Ölümcül Tuzak ' ( Hurt Locker ) dan çok daha üstün bir film Yeşil Bölge , ama filmin çatısının hala aksiyon üzerine kurulmuş olması onun gerektiği kadar ciddiye alınmasını zorlaştıracak .
Elbette genç seyircinin ilgisini çekebilmek ve bilet satabilmek için bu da gerekli .
Filmin zanaat kısmının özellikle mekan gerçekliğini sağlama konusunda müthiş başarılı olduğunu belirtmeliyim . kısa süre önce izlediğimiz ' Sevgili John ' ( Dear John ) da 2 deve , 1 arap’la verilmeye çalışılan çakma hissin çok ötesinde bir iş var ortada .
Yapımcıların çok sevdiği doğal plato olan Fas , İspanya ve İngiltere’de yapılan çekimlere eklenen dozunda ve yapaylığı anlaşılamayan CGI efektlerle savaşın Bağdat’ı muhteşem bir şekilde tasvir edilmiş .
Oyunculuklardan da bahsedecek olursak ; Usta oyuncu Matt Damon aksiyon sinemasına yakışan bir isim .
Seyirciye geçen bir karizmaya ve stereotip oluşturmaya çok müsait bir fiziğe sahip .
Bütüne baktığımızda , dozunda ve gerçekçilikten ödün vermeyen oyunculuklar filmi izleme zevkini arttırıyor ama ' kötü adam ' Clark Poundstone karakterini canlandıran b>Greg Kinnear’ın oyunculuğunun biraz sırıttığını ve karakterin karikatürize edildiğini düşünüyorum .
Bilinçli bir çaba olduğunu düşünmedim de değil .
Yeşil Bölge , haftanın en önemli filmi .
Temposu hiç düşmeden akıp giden , politik sinemadan ya da aksiyon filmlerinden hoşlanan herkesin hoşuna gidebilecek türden sıkı bir film .
Sinematografisi o kadar başarılı ki mutlaka beyazperdede izlemek gerek .
Ama tüm o acıların yaşandığı toprakların çok yakınımızda olduğunu unutmadan ve iyi Amerikalılardan medet ummaya ihtiyacımız olmaması için de dua ederek .
