Türk sinemasının en büyük sac ayaklarından biri olan Yeşilçam her ne kadar geleneğini günümüze kadar taşıyamamış olsa da , ülkemizdeki bazı örnekler bu akımın sakil örneklerini yaşatmaya devam ediyor .
Artık her bir sinemaseverin zihnine kazınmış olan klişeler dostlar arasında geçen sohbetlerde birer espri konusu olsa da , görünen o ki bazıları bu akımı devam ettirmek için elinden geleni ardına koymuyor .
Bunlardan bir tanesi de bu hafta ülke genelinde vizyona girmiş olan Şipşak Anadolu filmi .
İsmi ile müstesna bir şekilde akan hikayesi , olanı biteni yüzünüze patlayan kamera flaşı misali adeta atağa geçiyor .
Karadeniz'in müstesna bir kasabasında geçen hikayemizde , filme de adını veren Şipşak Anadolu adlı fotoğraf dükkanının sahibi olan kahramanımız filmin temel taşı olarak karşımıza çıkıyor .
Televizyon serilerinden hatırlayacağınız Gökçe Özyol'un canlandırdığı Şipşakçı , hatır işlerine dahi evet diyen , kendisini at üstünde , dağların tepesinde huysuz ihtiyarları fotoğraflarken bulan iyi niyetli bir adam .
Bir de hayali var !
Yıllardır denediği ancak bir türlü başarıya ulaşamadığı üniversite sınavını kazanarak İstanbul'a gitmek , eğitim görmüş bir fotoğrafçı olmak .
Hikayenin diğer ağır basan karakteri ise Camcı Halil .
Yılların eskitemediği kadrolu komedi oyuncusu Cengiz Küçükayvaz'ın başarıyla altından kalktığı karakterimiz ise Şipşakçı'nın çocukluk arkadaşı .
Ancak yıllar öncesinden başlayan bir husumet yüzünden araları bozuk olan ikili tahmin edeceğiniz gibi birbirlerine de düşman .
Halil'in fantezi dünyası geniş , libidosu yüksek karısı , sinir bozucu genç terzimiz ile kasabanın en güzeli olarak lanse edilen eşi ve koltuk sevdalısı belediye başkanı ile dallanıp budaklanan , daha doğrusu bunu deneyen hikaye akışı bir süre sonra izleyicisine " dur " dedirtiyor .
Bir dakikayı dahi bulmayan sekansların arasında kendini bir oraya , bir buraya sürüklenmiş olarak bulunan izleyici ne kendini karakterlere yakın hissedebiliyor , ne de tek boyutlu bezden bebek olmaktan öteye gidemeyen kahramanların sakil espirileri ile bunaltıcı bir serüvene ( ! ) adım atıyor .
Şipşak Anadolu filminin en büyük sorunu ise neredeyse her bir öğenin ucuz bir müsamere örneğinden öteye gidememesi .
Sürekli tekrarlanan ve altı bomboş espiriler , karakterlere ısınmamızı hedefleyen ancak tam aksine izleyiciyi yabancılaştıran senaryo ve yönetmen Şenel Aldı'nın pek de parlak diyemeyeceğimiz oyuncu yönetimi ile bir süre sonra kendinizi sıradan bir Yeşilçam filmini izlerken buluyorsunuz .
İşin üzücü yanı ise Şipşak Anadolu filmi yüzünüzü güldüren , içinizi ısıtan bir Yeşilçam örneği olmaya çalışırken , alabildiğine yapmacık , temelsiz , kendini tekrarlayan bir " potpuri " ye dönüşüyor .
Bundan 50 küsür yıl öncesinden ezberlediğimiz Türk usulü formülleri hiç sektirmeden filmin her bir köşesine serpiştiren yönetmen Aldı , mutlu kasaba halkı , idealist başrol ve aklından çıkaramadığı eski dostu , olmadık bir anda karşısına çıkan güzel ( liği tartışılır ) bir genç kadın , hayalleri gerçekleştirmek için yapılan fedakarlıklar ( kasabayı terk etmekten ibaret ! ) gibi kemikleşmiş " olmazsa olmazlar " sayesinde bunaltıcı bir seyir tecrübesi sunuyor izleyicisine .
Filmin olumlu tek yanı ise magazin dünyasında Cicişler olarak tanınan Esra ve Ceyda Kardeşler'in hikayenin sadece küçücük bir kısmını işgal etmesi .
Gerisini siz hesaplayın .
Burçin Aygünburcinaygun@gmail.com
