Bilgisayar destekli animasyon teknolojisinin günden güne gelişip , ucuzlayıp daha kolay ulaşılabilirhale gelmesinin bir sonucu olarak muhtelif animasyon filmleri sayıca artarak , sinema salonlarımızı ardı ardına ziyaret etmeye devam ediyorlar .
Yapımcıların cepteki bir gişe garantisi olarak gördükleri çocuk izleyicilerin de neredeyse hiç boş geçmeden aileleri tarafından bu filmlere götürülmeleri , animasyoncuların cesaretini bileyen türden .
Bu nedenle ucuza animasyon yapıp , ki bu ucuzluk hem teknik hem de öyküsel anlamda , hiç kaybolmayan alıcı kitlesine satmak son derece mantıklı ve kârlı .
Son dönem sinemaseverler olarak gayri - ihtiyari kapıldığımız ‘ucuz animasyonlar ' silsilesine eklenen yeni üye ise ‘Sevimli Balık Pupi ( SeeFood ) ' . 
‘Sevimli Balık Pupi'nin sadece çocukları hedefleyen birçok animasyon gibi oldukça basit ve düz bir öyküsü var .
Öyle ki sevimliliği kesinlikle bir tartışma konusu olan Pupi , acımazsız insanlar tarafındanbir kaçırılan müstakbel ailesinin peşine düşüyor .
Elbette ki civarda da ona bu yolda yardım edecekolan birçok arkadaşı var .
Özensiz birçok yan karaktere özensiz yan öyküler üzerinden eğilen film , genel çerçevede canlılığa dair güzel mesajlar vermeye çalışıyor . 
Gelin görün ki ‘Sevimli Balık Pupi ' de iyi niyetle kalkışılan fakat vizyonsuz birçok proje gibi sonderece amatör sularda yüzüyor .
Film sanki sahnelerin bilgisayardan çıktığı ilk haliyle , birkaç saattekurgulanarak film takibini pek önemsemeyen çocuk seyircinin beğenisine sunulmuş .
Hedef kitle belli olduğundan çok orijinal bir hikaye beklediğimiz de yok ; lakin günümüzde çocuklar bundan çok daha yaratıcı fikirleri seyretmeye alıştılar artık .
Bu nedenle ‘Sevimli Balık Pupi'nin 0-6 yaş kitlesinin dışındaki bir seyircinin kişisel gelişimine olumlu bir şekilde etkiyeceğini söylemek bile fazlasıyla iyimserlik olacaktır . 
Gücünü bilgisayardan ve hayal gücünden alan ; ayrıca gerçekliğin çizdiği sınırların çok daha ötesineadım atabilme kuvveti olan animasyon türünün doğasına ters bir tasarım dünyası var Sevimli BalıkPupi'nin .
Karakteristiklerine hiçbir özen gösterilmemiş yan karakterler bir yana , ülkemizde ‘sevimli ' sıfatıyla birlikte gelen Pupi karakterinin görüntüsü bile oldukça itici .
Diğer elden ilginç bir şekilde , filmin kötücüllük dünyası ise sadece küçük yaştaki çocukları hedefleyen bir animasyon için uç noktalarda .
Denizin altındaki son derece korkunç , canavarımsı yaratıklar filmin çocuklara sunmaya çabaladığı masumiyete oldukça ters .
Hele bir noktadan sonra devreye giren gereksiz ve ayarsız şiddet ; bir gerilim filmi için bile abartılı olan bunalım müzikler ve filmin üzerinde gizliden gizliye hakimiyet kuran karanlık fazlasıyla aşırı geliyor izleyene . 
Bütün bir animasyondan ziyade parçalara ayrılmış ve bir türlü birleştirilememiş bir amatörlük izlediğimizi de söylememiz gerek .
Birbirinden son derece kopuk bir akışa sahip olan ayrıksı sahneler , rezalet bir kurgunun refakatinde filmden uzaklaştırıyorlar .
Pixar ve Dreamworks animasyonları başta olmak üzere son yıllarda birbirinden yaratıcı işlere sahip olan çocuk sinema seyircisi de artık filmin bu tarz gözle görülür sıkıntılarını rahatça tespit edebilecek nitelikte .
Bu nedenle filmin çocuklar için teknik ve önemsiz görünen ; ancak aslında düpedüz her anında kendini belli eden hataları büyük bir sorun teşkil ediyorlar . 
Lafı fazla uzatmaya gerek yok .
Sevimli Balık Pupi , özensiz , amatör ve ucuz bir iş .
Hiçbir anında gizlemediği tek hedefi de sinemanın kemikleşmiş izleyicisi olan çocuk seyirciyi tavlamak ve para kazanmak .
Eğer bir sabah uyandığınızda bütün televizyon kanalları el ele verip çizgi film vermeyeceklerini açıklarlarsa , çocuğunuzu bu filme götürmek için elle tutulur bir sebebiniz olacaktır .  Aksi takdirde , televizyonda izlediğimiz herhangi bir iş , bu filmden daha özenli . 
kaankarsan@gmail.comtwitter.com / kkarsan
