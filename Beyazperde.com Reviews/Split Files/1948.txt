14 Haziran 1816'da , Lord Byron'un ev sahipliğinde Cenevre , Leman Gölü'nün kıyısındaki villada toplanan yazarlar , en etkili korku romanını kimin yazacağı konusunda bir iddiaya girerler .
19. yüzyıldaki bu iddiadan bugüne , 21.yüzyıla uzanan ve çağdaş edebiyat ile sinemadaki etkilerini sürdüren korku kahramanlarının olduğu iki yapıt çıkar sadece .
Byron'un sekreteri John William Polidori ilk vampir hikayesi " The Vampyre " i ,   Mary Wollstonecraft Godwin ( Mary Shelley ) ise , henüz 19 yaşında , edebiyat tarihinin kilometre taşlarından , korku türünü olası gelecek hayalleriyle ( bilim kurgu ) birleştirdiği gotik romanı " Frankenstein ; or The Modern Prometheus " u yazar .
İşte , " Frankenstein : Ölümsüzlerin Savaşı "
( I , Frankenstein ) ' nın prologunda , yazarın kitabına çok büyük ölçüde sadık kalınmış : Victor Frankenstein , tıp öğrencisiyken mezarlardan çaldığı ceset parçalarından yeni bir ' şey ' , bir canavar insan yaratıp daha sonra onun karşısında dehşete kapılıp kaçar ( filmde canavarı nehre atmaktadır ) .
Bir süre sonra canavar , yaratıcısıyla karşılaşıp dramatik yalnızlığından bahsederek bir eş ister ( filmde bu ayrıntı tam olarak yok ) .
Doktor ikinci bir canavarın karşısında paniğe kapılarak sözünü tutmaz ; yarattığı canavar ise bir süre sonra karısını öldürür .
Doktor onun peşine düşer ve kutuplarda soğuktan donarak ölür .
Victor , romanda , kutupta rastladığı yabancı adam Robert Walton'un , filmde ise canavarın kollarında ölür .
Bu noktadan sonra ise , Frankenstein'ın yarattığı ' ruhsuz ' ( ? ) canavarın kaderinin götüreceği yolu , hikayeyi stilistik çizgi roman karelerinde yepyeni fantastik damarlarla besleyen , yazar - oyuncu Kevin Grevioux ile yazar - yönetmen Stuart Beattie devralıyor .
Aslında Kevin Grevioux , yönetmen Len Wiseman ve Danny McBride ile birlikte , korku karakterlerinin günümüz kentlerinde , insanların yanı başında süre giden serüvenlerini , on yıl önce " Karanlık Ülkesi "
( Underworld ) ' nde , vampirler ile kurt adamlar ( ' lycan'lar ) arasındaki savaşla başlatmıştı .
Daha sonra üç film daha çekildi ve iki tür arasındaki sorunun kaynağına ( 12.yüzyıl ) kadar inildi .
Şimdi ise , yine muazzam gotik yapılara sahip , muhtemelen bir Orta Avrupa kentinde , karanlıkla ışığın savaşının ortasında kalan canavarın 200 yıl sonraki distopik dönem aksiyonuna tanık oluyoruz .
Türkçeye " çörten " olarak çevrilen ve mitolojik canlılar olan kanatlı gargoylelerin heykellerinden yola çıkılarak oluşturulmuş tarikat mensupları , ışığı temsil ediyor .
Diledikleri zaman insan , diledikleri zaman gargoyle , diledikleri zaman da hareketsiz heykel formuna ( bu heykeller yağmur sularını ana binadan uzak tutarak tahliye ederler ) dönüşebilen bu savaşçıların bağlı olduğu tarikat , cehennemdeki iblislerin dünyadaki ruhsuz bedenlere girerek tüm insan ırkını ele geçirme planlarına karşı savaşıyor .
Kilidi açacak olan anahtar Victor Frankenstein'ın canavarı nasıl yarattığına dair sırları yazdığı defterde saklı .
Böylece sırrın ele geçirilme mücadelesinde , Boris Karloff kreasyonunun tam tersi olan atletik , Uzakdoğu dövüş sanatlarına aşina canavar ( Aaron Eckhart ) , gargoylelerin kraliçesi Leonore ( Miranda Otto ) ile iblislerin lideri Naberius'un ( Kevin Grevioux eserlerinin gözdesi Bill Nighy ) yönettiği ölümcül karşılaşmaların ortasında iki taraf arasında savrulup duruyor .
Zaten bir genç ve güzel bilim kadınının ' renk kattığı ' bu korkunç ' maçlar ' , filmin aksiyondaki ana arter trafiğini oluşturuyor ( bu arada " insanlar nerede " diye sormayın ) .
Film , dramatik yapısı orijinal eserin ışık yılı uzağında olsa da bunun bir grafik roman uyarlaması olduğunun bilicinde , seyirciye de gösterinin tadını çıkarmak kalıyor .
Öncelikle , aynen Peter Jackson'ın Yeni Zelanda'daki platolarda ve dijital ortamda New York'u yaratması gibi , Melbourne'daki Docklands Stüdyoları'nda - doğaldır ki - yeşil ekran temelli ve fakat 3 boyutun avantajını da kullanarak , derinliği etkileyici sofistike bir kent yaratmışlar .
Özellikle gargoylelerin katedral görkemindeki yapısı çok çarpıcı .
Ayrıntılı ve sert ses tasarımının desteklediği karmaşık aksiyonla zaten yaklaşık 1,5 saat uzunluğundaki filmden tatmin olmuş şekilde çıkmanız kesin gibi .
Yani gördüklerinizin ve işittikleriniz , sinemada eğlenmenin tam karşılığı .
