Bir şey kesinlikle başladığı gibi bitmiyor , bunu Akılalmaz ( Unthinkable ) filmini izledikten sonra bir kez daha idrak ettim .
Yönetmenin ikinci filmi Akılalmaz , inanılmaz derecede başarılı ve sarsıcı bir film .
Filmin başında herkesi bir yerlerde toparlama derdine düşen yapım , asker , terörist , ajan ve özel sorgu yargıcı çatışmasından öyle bir psikolojik gerilime uzanıyor ki anında elleri kaldırıp teslim oluyorsunuz filme .
Film elbette bu dört insanı tesadüfen bir araya getirmiyor , 11 Eylül sonrasında gelişen Amerikalı ve Müslüman gerilimini farklı bir şekilde sorguya alıyor ! 

Yönetmen 2003 yılında çektiği Acemi Askerler ( Buffalo soldiers ) ile ilk filmini sinemanın serin sularına salmış ve ‘hiç derdim değil ' edasını takınmıştı .
Filmin askerlikle ilgili ciddi bir söylemi yoktu , beylik laflar etme derdinde de değildi .
Hatta bu yüzden adını ciddi sinema filmlerinin yanında anmak yerine , ' Hot Shots ' olarak bildirmek bize daha kolay gelmişti . 

Ama bu filmle yönetmeni koyduğumuz düzlükten kendi ellerimizle ve gönül rahatlığıyla kaçırıyoruz .
Ve ‘en iyi psikolojik gerilimi sen çektin ' dememek için kendimizi zor tutuyoruz .
Tabii bu kadar iddialı bir söylem hepimize fazla gelecek ama son zamanlarda izlediğim sıkı gerilimlerden biri olduğunu söylemeliyim . 

Olay şöyle başlıyor .
Bir Amerikalı asker , Amerika'nın doğuda giriştiği sindirme ve yok etme politikalarına karşı diş biliyor .
Müslümanlığa geçerek adını Yusuf olarak değiştiriyor ve Amerika'ya bir terörist olarak haddini bildirme derdine düşüyor .
Talepleri var , o yüzden yakalanmak da ve sorguya çekilmekte de sakınca görmüyor .
Özünde Amerikalı olmasının getirdiği bir rahatlık da olsa gerek ! 
 
Bir sorgu sürecinde herkes konumuna , kişiliğine , vicdanına ve deneyimlerine göre sorguya katılıyor .
Zamana karşı yarışılan sorguda , biz de bu işin içine çekiliyoruz bilinçli olarak .
Yönetmen iyi bir iş çıkartmanın rahatlığıyla her şeyi o kadar rahat sıralıyor ki önümüzde bizim sinir sistemimizle dalga geçiyor adeta .
Filmin baş kişisi özel yargı sorgucunu canlandıran Henry , yani Samuel L. Jackson .
Kurbanı Yusuf'a işkenceyle dalıyor , parmaklarını söküyor ve durdurulmazsa onu lime lime edebilir .
Karşısındakinin Müslüman söylemli bir Amerikalı olmasının hiçbir önemi yok !
Filmin vicdan ve kırılma noktası bir kadına bahşedilmiş .
Özel ajan Helen , yani Carrie - Anne Moss şaşkınlık ve vicdanla birleştirdiği sorgu sürecinde sık sık ortamı terk etme zorunda kalıyor .
Askeri komutan ise yetkileri devredip bu işkence krizini görmeden de olsa çözme derdinde .
Yani herkes bir anlamda emir komuta zincirinin bir ucunda ! 

Filmin arasına sıkıştırılan ‘normal ' insanlar ve onların soğukkanlı söylemleri kim daha masum ya da kim daha suçlu sorgulaması konusunda kafamızı kesinlikle karıştırma derdinde .
Tam olarak birebir ilgi kurulamasa da Beş Parmak ( Five Fingers ) filmi geldi aklıma sorgulama tekniklerini izlerken .
Tabii Yargısız İnfaz ( Rendition ) da tutturulabilir bu filme bir yerlerinden .
Ama buradaki amaç teknik göstermekten ziyade vicdan kavramının habire kişiler arasında dolaşmasında ve suç kavramının kime ait olduğu konusunda bir yanıt bulunamamasında ! 

‘Böyle bir durum karşısında ben ne yapardım ' tavrı bir düğüm gibi asılıyor boynunuza ve çoğu zaman cevapsız kalıyorsunuz .
Herkesin kendince haklı olduğu duygusu zaten bu düğümleri atan bir bir boğazınıza .
Neredeyse tek mekanda , değişen duygu ve insanlarla dolup dolup taşan bu atmosferde herkesin kırılma noktasının çocuklar olduğu gerçeği bir kez daha vurgulanıyor !
Sonuna kadar başarıyla sürüklenen film sonunda ters köşe bir final yapıyor ama bundan pek hoşlandığımız söylenemez !
Zira oraya kadar taşıdığı hız ve masumiyeti farklı bir popüler çizgiye taşıma isteği olarak kalıyor aklımızda ! 
banubozdemir@gmail.com
