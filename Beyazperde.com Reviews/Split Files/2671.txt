Yani bitip tükenmek bilmeyen bir fragman mı desem , jenerik mi , öyle garabet bi hali var bu filmin .
Gerçi buna film derken içim sızlıyor .
Yani film olması sadece filme basılmış olmasından kaynaklanıyor .
Yoksa öyle bi durum kesinlikle yok .
Daha çok bi oyun demosuna benzettim ben .
Yok yok ona da benzemiyor .
Oyun demolarına da haksızlık etmek istemem .
Detaylara giremeyeceğim , zira filmde detay yok .
( Yine film dedim ) Olaylar hep genel olarak ele alınmış .
Misal aşağıda Tokyo yazıyor , Tokyo şöyle genel olarak görünüyor .
Sonra esas oğlan olduğu tahmin edilen genç insan hafif bi klabing olaylarına gark oluyor .
Sonra hop bi gaz pedalı görünüyor .
Genel bi araba yarışı oluyor on dakika .
Sonra hop aşağıda bakıyoruz Almanya yazıyor .
Kısa bir sosis satan bavyeralı kızlar sahnesinden sonra hop bi gaz pedalı ya da buji filan görülüyor .
Anlıyoruz ki yarış hadisesi var .
Senaryo demek istemediğim o şey bu şekilde sürüp gidiyor .
Arada Rocky insanı Stallone var ama ne yaptığı belli değil .
Genelde pepsi mepsi ya da bilmeme dot kom tişörtüyle ağır çekim yürüyerek önemli yerlere filan gidiyor .
Arada kahramanların konuştukları da oluyor ama çok ender .
Daha çok , dediğim gibi , reklam reklam kostümlerle ağır çekim yürümek suretiyle olaya bi anti seattle ruhu katıyorlar .
Sağa sola hava filan atıyorlar .
( Bizim arabalarımız var , arkadaşlarla dünyayı dolaşarak yarışıyoruz . Kızlar filan hasta bize . Şeklimiz bu . ) Yarışan arabalar , su balesi yapan kadınlar , kaza yapan arabalar , su balesi yapmayan kadınlar , motorola reklamları , kola reklamları , hugo boss reklamları ve böyle dünyada ne kadar dikkat dağıtıcı şey varsa hepsi mevcut bu şeyde .
Yani popüler kültür bombardımanı söz konusu .
Ama kültür derken malesef yine yüreğim sızladı .
Marketing insanları daha iyi bilir ama bana kalırsa bu film araba yarışı açlığı çeken üçüncü dünya ülkesi insanları için çekilmiş .
Yani yoksa niye böyle olsun ?
Böyle derken içim sızlıyor .
Filmle ilgili diğer eleştiriler için yazar adlarına tıklayın : Murat Mıhçıoğlu Burak Hatipoğlu
