Filmin basın gösterimine bir iki dakika geç kaldım ve salona dalar dalmaz neredeyse tüm salonun kahkahalarla güldüğünü duydum .
Uzun zamandır basın gösterimlerinde bu kadar fazla gülme sesi duymamıştım .
Keyifle bir koltuğa iliştim ve Madagaskar 3 : Avrupa'nın En Çok Arananları ( Madagascar 3 : Europe's Most Wanted ) filminin içine sızdım !
Hayvanat bahçesinden sıkılan ve kendisini özgürlüğün kollarına atmak isteyen hayvanların önce vahşi doğada sonra da kendileri gibi hayvan dostlarla karşılaşmaları anlatılmıştı ilk iki bölümde . 
Bu kez dozu , karakterleri , çılgınlığı biraz daha abartmışlar .
Yaşadıkları onca maceradan sonra Aslan Alex , Zebra Marty , Zürafa Melma ve su aygırı Gloria polise yakalanmadan evleri New York'a dönmenin yolunu bu kez gezici sirke katılmakla buluyor .
Ondan sonra gelsin gırgır , şamata ve gülmece . 
Türkçe seslendirmeli , üç boyutlu olarak izlediğimiz filmde genizden konuşulan Fransızca ve ‘yore ' eklenmiş İtalyan aksanına pek bayılamadık doğrusu .
Aslında filmin içinde komedi unsuru olarak çok güzel kullanılmış ama orijinal seslendirmedeki isimleri görünce içimiz cız etmedi değil ! 
Madagaskar 3 : Avrupa'nın En Çok Arananları serinin en kalabalık filmlerinden .
İlkinde özgür olmanın , hatta Aslan Alex'in doz aşımıyla biraz da yırtıcı olmanın ayırtına varan kafadarlar bu kez ‘hayvan ' olmanın ve bu avantajı kullanmanın hevesine düşüyor ! 
Sirk hayvanlarına kendilerini başka bir sirkin hayvanları olarak tanıtan ve aralarına sızan kafadarlar orada aidiyet ve başarma duygusuyla tanışıyorlar .
Peşlerindeki Fransız aksanlı kadın polis memuru ve adamları bizim kaçakların her dakika ensesinde bitseler de talihleri yaver gidiyor ! 
Animasyonun en keyifli taraflarından birisi de hayvanların ölçütsüz kurlaşmaları .
Mutsuz ayıcığa gönlünü kaptıran Lemur'la ayı arasındaki umutsuz ve çılgın aşk görülmeye değer .
Ayıyı o kadar seviyor ki , onun tarafından yenmeye bile razı küçük hayvancık !
Zürafa Melma ve su aygırı Gloria arasındaki dansa dayalı aşk da görülmeye değer tabii . 
Film Dreamworks'ün işi , şirketin diğer serisi Shrek kadar başarılı ve göz alıcı olmasa da sanki bu bölümde hedef kitlesini genişletmek , büyükleri de daha fazla işin işine katmak ister gibi bir halleri var .
Ve başarıyorlar da .
Espri düzeyi neredeyse boş geçmiyor , eklenen her karakterin kendine has belirgin ve komik bir özelliği var !
Sirkin küçük köpeklerine giydirdikleri şirin kıyafetlerle uyuşmayan sertlikleri , hayvanları her ülkeden seçmeleri ( örneğin ; Rus benekli kedisi ve Moskof olarak nitelenen kaplan ) ve onlara şive yaptırmaları gerçekten de komik . 
Olayın merkezi gezici bir sirk olunca tren yolculuğu da ayrı bir anlam katıyor filme .
Renk dozu sonlara doğru iyice artıyor .
2005'te hayvanat bahçesinden kaçan , sonra vahşi doğanın onlara uygun olmadığını düşünerek evlerine dönmenin yolunu araştıran dört kafadarın hikayesi iyice oturuyor , şekilleniyor ve seyirciye giderek daha keyif verici hale dönüşüyor . 
Hayvan dünyasının bu şenlikli halini Emir Kusturica'nın filmlerine benzettim .
Sorgulanmadan , belli bir rahatlıkla , durum komiklikleri yaratarak ve buna seyirciyi de dahil ederek yapılan animasyonları seviyorum .
Çoluk çocuk herkese tavsiye ediyorum .
Üç boyuta gelince alışmışız artık ! 
banubozdemir@gmail
