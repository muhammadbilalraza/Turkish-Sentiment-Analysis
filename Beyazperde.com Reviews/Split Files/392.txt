Yılmaz Erdoğan'ın yeni filmi Organize İşler ile ilgili eleştirimizin merkezinde bir konu var .
Türk sinemasında yazar - yönetmenlik deyince günümüzde Yavuz Turgul , Zeki Demirkubuz , Nuri Bilge Ceylan gibi isimler akla geliyor .
Bu isimler , kendi öykülerini anlatmakla kalmıyor , her filmde kendi sinema dillerine sadık kalmaya da çalışıyor .  Henüz üçüncü filmini çekmiş birinin kendine özgü bir gramer oluşturabilmesi beklenemez belki .
Ama filmin girişinde yazar - yönetmen diye yazıp kendinizi de " auteur " zannederseniz seyirciye soru sorma hakkı doğar .
Yılmaz Erdoğan'ın Vizontele Tuuba'sıyla ilgili yazımda eleştirdiğimiz noktaların hemen hepsi Organize İşler'de de mevcut .
Bir sinema filmi için aşırı sayıda konuşmalı rol yazmak örneğin .
Eğer herhangi bir Robert Altman filmindeki gibi bu roller ana öyküye dahil olmuyorsa , homojen biçimde filmden süreler almıyorsa , bir yönetmen için bu büyük bir sorun .
Ama gereksiz yere başını derde sokan Yılmaz Erdoğan , filme zarar verebilir düşüncesini bir tarafa bırakıp yine bütün BKM oyuncularına yer vermeye çalışmış .
Üstelik Demet Akbağ ve Altan Erkekli gibi isimler , düşük önemde rolleri oynamalarına rağmen , bir saygı gösterisi olarak aşırı uzun süreler almışlar .
Kızları Umut ne güzel işleri halledip , Süpermen Samet ile daha fazla sahnede buluşabilecekken , yersiz ve gıdıklamayan esprileriyle Nuran Ocak ve toplumunu hiç tanımayan toplumcu yazar Yusuf Ziya ile vakit kaybedilmiş .
Erdoğan'ın içine düştüğü sıkıntı çok sayıda rol yazmasından değil , bu rollerin çoğunun bir karakter olamamasından kaynaklanıyor .
Sadece " o da görünsün , o da ekmeğini kazansın bu filmden " denivermiş gibi .
Bu denli gereksiz karakterin birbiriyle etkileşime girmeye çalışması filmi , bir çok yerde tiyatroya yaklaştırıyor .
Karakterlere ayrılan aşırı süreler nedeniyle filmin asıl cümlesi olan " ya araklayacaksın ya da araklanacaksın " fazla deşilemiyor .
Rakı sofrasında söylenmiş bir sözden öteye gidemiyor .
Erdoğan gibi asıl kendisi toplumcu olan bir yazar , böylesine iyi bildiği bir konuyu , gereksiz yerlere harcadığı dakikalar yüzünden yeterince zengin biçimde ele alamıyor .
Karakter enflasyonunun yanında bir de bol kepçe görüntü yönetmenliği var filmde .
Erdoğan'ın bizzat söylediği " İstanbul da bu filmin başrol oyuncusu " ifadesini hatırlarsak , kentin bu rolde başarılı olduğunu söylemek zor .
Helikopterin önüne bağlanan özel kamerayla çekim yapmak hoşuna gitmiş olabilir yönetmenin .
Eğer bir belgesel çekmiyorsan ve sert açılı kaydırmaları kurgu masasında birbirine düzgün biçimde bağlayamıyorsan , ancak " mış gibi yapmış oluyorsun " .
Zira bu görüntüleri hikayeye hizmet edecek şekilde kullanamıyor , sadece " bakın helikopter kaldırdık havadan çekim yaptık " diyebiliyorsun .
Bu tercih başarılı kullanılabilse , yönetmenin seyirciye İstanbul'u seyrettirmek değil , seyirciyle İstanbul'u konuşabildiği özel anlar yaratılabilirdi .
Oysa Erdoğan helikopter çekimlerinde seyirciyle konuşsa bile , seyirci onu o kadar yukarıdan duyamıyor .
Oyunculuklara gelince .
Özgü Namal'ın , kamera önünde hayranlık uyandıran bir rahatlıkla rolünün altından kalktığını vurgulayalım .
Kendisi gibi oyunculuğu da minyon ama kendisi gibi oyunculuğu da zarif .
Dahası Erdoğan'ın çok güvendiği Tolga Çevik de , " düşük kaşlı "
Supermen rolünde izleyeni kendisine hayran bırakıyor .
Filmde en çok güldüğümüz anların , bu bezgin adamın sahneleri olması dikkat çekici .
Bir de tabii , Cem Yılmaz gerçeğini unutmamalı .
Lanet suratlı mafya babasını kendisine yakışan bir olgunlukta , hiç gülmeden oynuyor ve izleyeni şaşırtmayı başarıyor .
Yılmaz Erdoğan'ı bir yazar olarak çok beğenirim .
Diyalog yazmada üstüne yok .
Kendisini yetiştirmesi , sürekli geliştirmesi ve yeniliklere açık olması bir sinemacı için iyi özellikler .
Ama bu işten herkes para kazansın düşüncesinden kurtulup , çok kuvvetli olduğuna inandığım " kısaltma " silahını çıkartmasını , senaryosunu yazarken kalemine biraz daha gem vurmasını bekliyorum .
Daha az rolle de çok şey söylenebilir çünkü .
