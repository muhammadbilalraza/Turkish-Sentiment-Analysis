' Ardında bıraktığı yıkımın umurunda olmayan sıkı bir adam , ağır çekimle alevlere ve toz bulutuna eşlik ediyor . '
Uzun yıllara yayılmış bir Hollywood ve klişesi .
Yönetmen Antoine Fuqua’nın amacı daha fazlası değil .
Denzel Washington da 2001'de İlk Gün ( Training Day ) filmiyle En İyi Erkek Oyuncu Oscar'ı almasına yardımcı olan arkadaşına gönül borcunu ödüyor belli ki : 
 
–  Seninle birlikte klişelerden bir yumak oluşturalım mı Denzel ? 
–  Neden olmasın ? 
 
80'lerin ikinci yarısında yayınlanan TV dizisi The Equalizer'ın mümkün mertebe serbest bir şekilde uzun metraja çevirildiğini söyleyebiliriz .
Şahsen izleme fırsatı bulamamama rağmen o ünlü trençkottan da siyah Jaguar'dan da karanlık New York caddelerinden de haberim var .
2014'ün adalet dağıtıcısı ise mavi yakalı bir işçi .
Robert , Boston'da bir yapı markette çalışıyor .
Tabii ki geçmişinde başka işler yapmış ve tabii ki normal bir insan olmanın , sıradan bir hayat sürmenin peşinde .
Rutinleri arasında her akşam gittiği arka sokak restoranında dünya klasikleri okumak , adını bile bilmediği karşı masa müdavimi eskort kızla sohbet etmek var . 
 
Tahminen onu böyle yaşamaya sürükleyen travmalarından sonra baş gösteren obsesif kompulsif bozuklukları Robert'i zamana ve düzene karşı sorumlu kılıyor .
Günün birinde sohbet ettiği ender insanlardan olan eskort kızın dövülüp hastanelik edilmesi ve sonrasında yaşanan uluslararası kadın ticareti farkındalığı , kayıp gibi yaşadığı dünyada o'na yapılacak bir görev yüklüyor : Güçsüz olanların yanında durmak , adalet dağıtmak . 
 
Richard Wenk’in yazdığı senaryoda da Fuqua'nın yönetiminde de mevzuya alegori ve alt metin eklemlemek gibi bir dert yok .
Yanlış giden şeyleri düzeltmek aslında süper kahraman olmayan bir süper kahramanın elinde .
Adalet ( The Equalizer ) ' in artıları da eksileri de burada .
Temel olarak tek bir vigilantenin koca Rus mafyasını çökertmesi üzerine kurulu olan filmin dramatik olarak elle tutulacak hiç bir yanı yok .
Planlı olarak tekrarlanan klişelerin akıllıca önümüze servis edilmesini izliyoruz . 
 
Devam filmleri yaratabilme potansiyelini göz önüne aldığımızda cepte bulunması gereken tüm ilk bölüm gerekliliklerini barındırıyor film .
Sevebileceğimiz ve bir daha görebilmeyi isteyebileceğimiz bir iki karakter , devam etmeye açık kapı bırakan bir son .
Gerçi Robert'e bile karakter demenin zor olduğu yerde yardımcılara eğilmeye çalışmak biraz abesle iştigal .
Yine de adam indirirken tek başına olsa da sosyal hayatında yapayalnız olmayacağını hissedebiliyoruz artık . 
 
Aksiyon damarını artık iyice bunaldığımız kansız PG - 13'ten kurtarıp olabildiğine şiddetli bir kıvama bürüyen Antoine Fuqua , yaptığı yönetmenlik hamlelerinde normal şartlarda itici ama bu film özelinde eğlenceli gelen kanallara giriyor .
Robert'in her şiddet gösterisinden önce kafasında yaptığı öngörüyü izlemek hem video klip estetiğine yakınlaşıyor hem de bunu nispeten de olsa sevdirebilmeyi başarıyor . Washington'un hem sert hem naif olan adamları oynamaktaki ustalığını büyük bir avantaja çeviren yönetmenin , gerilim yaratmak konusunda ise çuvalladığını söyleyebiliriz .
Bunun en büyük nedeni tabi ki Richard için çizilen ' zarar verilemez süper güç ' imajı . 
 
Ana karakteriniz , önüne geleni - kişi sayısı kaç olursa olsun - saniyeler içerisinde etkisiz hale getirebilme yeteneğine sahipse , ne son perdedeki bol alet edavatlı kapışma ne de Rusların gönderdiği çok yetenekli sağ kolların önemi kalıyor .
Dolayısıyla The Equalizer , kötü adamların gündelik hayatta kullandığımız ev aletleriyle olabildiğince acımasız şekilde cezalandırıldığı bir fantezi olarak kalıyor . 
firatatac . com
