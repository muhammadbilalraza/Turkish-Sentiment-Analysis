Başrollerinde Şükrü Özyıldız ve Başak Parlak’ın yer aldığı ‘Neva’ , Ilgın Olut’un üniversite yıllarında yaşadığı aşkı konu alan aynı adlı çok satan kitabından uyarlama bir film .
Birkan Uz ile birlikte yönetmenliğini üstelenen Can Arca , senaryoyu da Olut ile birlikte kaleme almış .
Roman , genç yönetmenler , ekrana yakışan yeni yüzlerden oluşan kadrosuyla gelen ‘aşk hikayesi’ , Yeşilçam sinemasını özleyenler mutlu edebilir - di .
Önce Ilgın’la tanıştırıyor bizi film .
Kadınlarla arası iyi belli ki .
Açık görüşlü , girişken ve ‘modern’ karakterimiz , aynı üniversitede öğrenci Neva’ya ilk görüşte gönlünü kaptırıyor .
İki sevgilinin , uzun süren tanışma ve kaynaşma sürecinin ardından başlayan dönem , filmin asıl ilgi alanı aynı zamanda !
Ancak yöresi bir türlü zenginleşemeyen hikaye ' o an'a kadar öyle çok vakit harcıyor ki , onları ve aşklarını kaosa sürükleyen süreç ıskalanıyor ne yazık ki !
Bir travma ya da tatsız bir gönül ilişkisi belki .
Çocukluklarına inip aileleri tanımak istiyoruz hemen .
Ama buradan da elimiz boş dönüyoruz .
Neva , sevgisini belli etmeyen baba figüründen dertli .
Sadece bir noktaya kadar , sevilme açlığının ve otoriter erkek figürünün kişiliğini şekillendirdiği de belli .
Öte yandan , Ilgın’ın kendini tekrar eden öfke nöbetlerinin ve Neva’nın buna katlanma nedenini kestirebilmek zor .
İyi eğitimli iki genç doktorun dolu dizgin başlayan aşklarının ve sonrasındaki sorunlarının altı doldurulamadığı gibi , Ilgın’ın tavırları karşısında ikna edici duruş sergileyemeyen Neva’nın suskunluğu da izleyeni rahatsız ediyor .
Neva’nın eski sevgilisi ya da Ilgın’ın kadınlara duyduğu saygıyı anlamamıza hizmet etmek için kurgulanmış hayli karikatürize yardımcı karakterlerin durumu da pek iç açıcı değil .
Tam anlamıyla ‘aşk hastalığı’na tutulan ikiliyi canlandıran Şükrü Özyıldız ve Başak Parlak , hissetmemiz ya da görmemiz gerekenlerin söze dökülmesine ve tekrara kurban gidiyorlar .
Örneğin , ‘sana olan ilgim seni rahatsız ediyor mu ? ’ sorusuna kadar Neva’nın öylesi bir sevgi beslediğini düşünmüyoruz bile .
Ne kadar kullanılırsa kullanılsın , ‘yakın plan’ çekimler , karakterleri tanımamız için yeterli olamıyor ne yazık ki .
Asıl sorun ise , ‘modern ya da muhafazakar fark etmeksizin’ algısını ortaya koymak istemesine rağmen o noktaya ulaşamıyor olmasında .
Babasından çekinen genç kadının , muhafazakâr bir aileye sahip olduğunu düşündürtüyor önce , hemen ardından da bunu yerle bir ediyor .
Sevdiği kadını yerli yersiz kıskanan Ilgın’ın , aslında sadece geçmişte yaşanan ‘şuursuz’ ilişkilere kızdığına tanıklık ediyoruz öte yandan .
Tarafların kabahatinin ya da masumiyetinin her daim tartışıldığı aşk hikayelerinde bu kez masum olmayan biraz da ‘aşk’ diyen Neva’nın , sürpriz finali ise filmi ayakta tutmaya yeterli olmuyor .
Açılış sahnesinde darmadağın halde gördüğümüz Ilgın’ın ,   aynı sahneye varıncaya dek geçen süreci arasındaki melodram , romanı okuyanların ,  Şükrü Özyiğit ve Başak Parlak hayranlarının ve belki " çok " genç sevgililerin ilgisini çekebilir .
Ancak , yaşanılana saygımız sonsuz da olsa , ‘tek derdiniz bu olsun’ sözünü her defasında yineleme ihtiyacı hissedecek belli bir yaşın üstündeki kitleyi tatmin etmesi zor !
Twitter . com / hilalcetinder
