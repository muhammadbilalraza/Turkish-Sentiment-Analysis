Dog Soldiers ile sükse yapan ama ( bana göre ) peşini getiremeyen Neil Marshall’ın çektiği Hellboy reboot’u karşımızda .
Evet , biliyorum The Descent iyiydi ama o kadar .
Bütçesi yok o yüzden böyle oluyor diye diye Doomsday gibi hatalı işlerini bile bağrıma bastım ama artık yeter . 
  Açıkçası film gösterime girdiği hiçbir yerde övgüyle karşılanmadı .
Benim duygularım daha da karışık .
Filmde , Guillermo del Toro’nun stüdyo baskısıyla olsa gerek başaramadığı birkaç yenilik olsa da onun Hellboy’u sevdiren donanımına , her şeyden önemlisi kendini izletecek sıkı bir hikayeye sahip değil .
Buna yol açan başlıca sebep , filmin hikayesinin dayandığı üç çizgi roman macerasından en önemlisi olan Hellboy : The Wild Hunt’taki Kral Arthur temasının tahrif edilerek giriş - sonuç kısmına yayılmış olması . 
 
Evet , sevaplarını , günahlarını ve nihayetinde kendi fikrimi yazmak istiyorum .
Başlıyoruz . 
 
Öncelikle Hellboy , şimdiye kadar izlediğimiz en kanlı çizgi roman uyarlamalarından biri olabilir .
Bu Marvel – DC üretimi PG13 mamalarından sıkılan seyirciye ilaç gibi gelecektir ancak bu kanlı dokunuşun sadece görsel tasarımla kaldığını görmek sıkıntı verici .
Bir süper kahraman filminde Silent Hill ya da Evil Dead referansları görmek çok keyif verici .
Hellboy , bu kısımda günümüz konsol oyunlarının sinematiklerinde rastladığımız türden fantastik bir dünya yaratmayı başarıyor ve sonra bunu yapan adamlar gidip Marvel sululuklarından medet umacak halde espriler döşüyorlar filme .
Bunu anlamak pek mümkün değil ! 
 
Evet , del Toro’nun Hellboy’u da kendini ciddiye alan bir kahraman değildir ve Ron Pearlman yorumu müthişti ancak David Harbour aksiyon sahnelerinde afilli bir Hellboy olmayı başarırken , iş mizah üretmeye gelince yeteneksiz bir bar komedyenine dönüşüyor .
Onun da günahı bir yere kadar .
Hellboy karakterine ne düzgün bir aşk hikayesi ne de ciddiye alınacak bir aksiyon mazereti yaratmışlar .
50 milyon dolar bütçeli filmde ne yazık ki çalışan bir aşk hikayesi olmadığı gibi önceki filmlerde karşımıza çıkan o harika kanat adamları da yok .
İçinizden Abe Sapien dediğinizi duyar gibiyim .
Evet , aynen öyle !
Üzgünüm ancak Alice ya da Daimio , ikisi de faydasız ve sıkıcı tipler ve Zagor’un Çiko’su kadar bile işlevsel değiller .  
Alice’in medyumluk sekanslarındaki ektoplazma ve Daimio’nun dönüşüm sekansındaki CGI’lar da ucuza halledilmiş gibi duruyor .
Aslına bakarsanız filmde görsel anlamda da bir uyumsuzluk söz konusu .
Hellboy maceraları Avengers misali %100 CGI’dan ibaret değildir .
Daha önceki filmlerde pratik efekt ve makyaj sanatçılarının yoğun ve başarılı uygulamaları mevcuttu .
Bu mirasa sahip çıkılmadığını söylemek güç , Hellboy başta olmak üzere karakter makyajlarını beğendim .
Özellikle Baba Yaga sekansına bayıldım ancak iş CGI’dan görsellik yaratmaya gelince para yetmemiş gibi duruyor ki gerçekten de 50 milyon dolar sıkı bir CGI macerası için düşük bir bütçe . 
 
CGI efektler için paranız yok , elinizde üç adet Hellboy macerasından , İngilizleştirmek adına saçma dokunuşlarla devşirdiğiniz ki en affedilemezi de iyice yağmalanmış Kral Arthur efsanesini ve Excalibur’u hikayeye karıştırmak .
Düşünsenize Hellboy , Arthur’la akraba çıkıyor !
Yok daha neler . 
 
Film bir de akıllara zarar bir cast zafiyeti içeriyor .
Resident Evil filmlerinin yüzü ve başka bir maceranın Alice’i olarak tanıdığımız Milla Jovovich’in filmdeki varlığı beni rahatsız etti .
Bütçesini ne kadar eleştirsem de Hellboy başka bir proje tasarımı .
Kan Kraliçesi Nimue’yi izlerken hikayenin görmemizi istediği karakteri değil yine her filme koşan B kraliçesi Milla’yı izliyor gibiydim .
Bu kez Ian McShane’in yorumladığı , evlatlığına mesafeli ve aşırı devletçi Profesör Broom karakteri de seyirciyi soğutan başka bir şey .
Hepimiz majestelerinin emrindeyiz ! 
 
Uzun lafın kısası Hellboy , süresine yetmeyen hikayesi ve parasının yettiği kadar yapılan CGI efektleri yüzünden başarısız bir reboot olarak karşımızda duruyor .
Bu senaryonun nasıl ve niye onaylandığını anlayabilmiş değilim .
Hikayenin yine bu gereksiz İngilizlik yüzünden sıkıcı bir ajan filmi izler gibi bizi dolaştırıp durmasından sıkılmazsanız bazı anlarından keyif alabilirsiniz .
Aslında tek başına Baba Yaga sekansı bile filmi izlemem için bir sebep ancak alıştığımız , sevdiğimiz Hellboy bu değil .
Prodüksiyon tasarımının tamamen farklı bir amaçla yola çıkıp en sonunda Marvel numaralarından medet umar hale gelmesi de kafaların karışık olduğunun göstergesi .
Ron Pearlman , del Toro’suz bir Hellboy’da olmam derken ne kadar haklıymış , onu görmüş olduk .
İyi seyirler . 
 
murattolga@gmail.com
