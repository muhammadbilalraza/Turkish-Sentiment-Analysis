Bu yılki Cannes Film Festivali'nin sürpriz filmiydi Amcam Önceki Hayatlarını Hatırlıyor ( Loong Boonmee Raleuk Chat ) .
Tim Burton liderliğindeki jürinin bu tercihini sorgulamak bize düşmez , ama içinde birkaç ' fantastik ' öge barındırıyor diye Burton'ın ilgisine mazhar olmuş gibi sanki bu film .
Uzak Doğu sinemasının bir miktar kenarda kalmış ülkelerinden biri olan Tayland'dan gelen yapım , 1970 doğumlu yönetmeni Apichatpong Weerasethakul'a bir daha karşısına çıkması mümkün görünmeyen bir ' fırsat ' yaratmış durumda .
Belli mi olur , Tim Burton onu alıp Hollywood'a transfer etmeyi bile düşünebilir !
Filme ve anlattıklarına gelirsek .
Evet , hikâyede bir ' amca ' var , adı da Boonmee .
Hasta ve ölümü bekliyor .
Çevresindekiler , onu sona doğru giden hayatında ' rahat ' ettirmek için ellerinden geleni yapıyorlar .
Ve o , geçmişinden gelen ' hayaletler'le ( karısı ve oğlu ) yaklaşan ölüme karşı ' antrenmanlı ' olmanın hesaplarını yapıyor .
Uzak Doğu geleneklerinin vazgeçilmez parçalarından biri olan hayaletler , daha önce defalarca karşımıza çıktılar ; baba , anne , çocuk , gelin , arkadaş gibi suretlerde . Weerasethakul'un filmi , bu geleneği bir ' korku unsuru ' olarak kullanmaktan uzak bir anlayışla ele alıyor ve ' çıkılacak yol'un rehberi haline getiriyor .
Yönetmenin gelenekseli günlük yaşamın sıradanlığıyla buluşturması , " Amcam Önceki Hayatlarını Hatırlıyor " a ayakları yer basan bir tavır da kazandırıyor .
Ancak bu tavrın giderek ' yavanlık ' sınırlarına yaklaştığını ve hikâyeyi ritim duygusundan uzaklaştırdığını söyleyebiliriz .
Özellikle ' amca'nın hikâyesine balıklama dalan ' prenses ' bölümü , ' kopuş'un net biçimde kendini hissettirmesine vesile oluyor .
Bu bölüm , belli bir mesafeden baktığımızda hikâyeye hizmet eder gibi görünse de , nihayetinde ' yama'dan öte bir anlam taşımıyor . '
Önceki hayatlar'ı hatırlamanın ' masalsı ' ayağını temsil ettiği iddia edilebilir bu ' hikâyecik'in , ama seyirciyi ' gelenek koması'na sokmanın da alemi yok !
" Amcam Önceki Hayatlarını Hatırlıyor " için ' kötü film ' demek haksızlık olur , ama fazlasıyla dağınık ve kendini toparlama adına pek bir şey yapmadığı da apaçık ortada .
İyi başlayan , ' amca'nın kaderi üzerine etkili bir rota çizen , yaşamla ölüm arasındaki duvarı bir anlamda yerle bir eden , kelimelerin hükümranlığına başkaldıran , sezgisel bir yaklaşımın itkisine kapı açan film , başlardaki ' olgunluk'unu kaybediyor zamanla ve çeke çeke sündürülen bir yapıya mahkûm ediyor kendini .
Yönetmen Apichatpong Weerasethakul , ' amca'nın çevresinde kümelenen insanların , onun yazgısıyla kurdukları ilişkiyi açma konusunda da temkinli bir tavır takınıyor .
Hâl böyle olunca , karakterler ' ayak bağı'na dönüşüyor gözümüzde , hikâyeden koparıyor bizleri .
İyi başlayıp kötü devam eden filmin , ' iyilik ' standardına finalde yeniden kavuştuğunuysa kabul etmek gerek .
Onca zaman bizi ' uyutan ' Weerasethakul , son anda yaptığı hamleyle işleri toparlar gibi oluyor , ama kaybolan zamanı kazanmak gibi bir durum söz konusu değil tabii .
Hayatın ve ölümün ' göreceli ' kavramlar olduğunu hissettiren final sahnesi , yönetmenin ' masal ' anlatma isteğinin en çarpıcı yansımalarını da beraberinde getiriyor .
Ölümün kapıyı çaldığı sıralarda hayatın bitmediğini , aksine her iki kavramın da iç içe bir ' düzen ' kurduğunu anlatıyor yönetmen , ya da biz öyle anlıyoruz , anlamak istiyoruz .
