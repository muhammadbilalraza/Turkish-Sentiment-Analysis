Bu hafta aslında sinemalarda bir değil iki tane korku filmi var .
İlki " Testere " dizisinin ilk sezon 6. bölümü ; bir kez daha konusuz seks filmlerinin yatakta başlayıp yatakta biten " hardcore " tekniğini örnek alıyor ve daha ilk dakikalarda kol göbek kesme , biçip tartma bölümleriyle başlayarak yaşamnın anlamı üzerine bir kez daha " düşünmememizi " sağlıyor .
Öteki ise Bir Aşk Hikayesi altbaşlığını taşıyan ama daha çok " insan insanı sever mi " türünden bir aşka sahip olan Yeni Michael Moore filmi .
Testere serisini , nereye bağlanacağını merak ederek izleyen ve sertliğinden değil zeka pırıltısı içermeyen senaryosundan rahatsız olan biri olarak , söz konusu 6. film olduğunda iki noktayı övmek istiyorum .
Birincisi , anlıyoruz ki yeni filmler artık sadece serinin fanatik takipçileri için üretiliyor .
Seriyi parçalı bulutlu takip eden izleyicileri oyalayacak özerk bir hikaye yok burada .
Seriyi eksiksiz takip etmiyorsanız ( veya benim gibi hemen unutuyorsanız ) diziyi ortadan izlemeye başlamış gibi hissedebilirsiniz kendinizi .
Halbuki bağımsız bir " Testere " hikayesi anlatmak , seriyle ilişkisi gevşek olan bazı korku izleyicilerini yeniden bağlayabilir .
Ama böyle bir çaba yok ve yeni izleyicilere dönük komik flashback'ler bulunuyor sadece .
Cesur bir tavır .
Filmin ikinci güzelliği ise , kısa olması ; konulu bölümlerin azlığı , şiddet sahnelerinin sertliği lafı veya şiddeti uzatmayı gereksiz kılıyor .
Aslında Testere 6 üzerine söylenebilecek çok da fazla birşey yok .
Bu defa sağlık sigorta dünyasının gaddar temsilcileri kanlı bir sınavdan geçiriliyor .
Belli ki yapımcılar filmin anlamsızca ahlaksız " hayatın değeri " felsefesine Michael Moore'ca bir anlam kazandırmaya çalışmışlar .
Siz bizim hayatımızla oynarsanız öyle mi ?
Öyleyse size hayatın değerini hatırlatalım .
Filme yapılan bu mesaj dopingini sistem karşıtlığı olarak görenler filmin serinin en iyilerinden biri olduğu sonucuna varıyorlar .
Hatta ilk filmden sonra ilk defa aklı başında bir film çıktığını iddia edenler de var .
Bu filmi ilk filmin yanına koymak , normal bir karşılaştırma yapmak doğru olmaz .
Filmin en ilgi çekici , en sürükleyici yanı ; karanlık ambient - endüstriyel müzik türleri arasında gidip gelen tedirgin edici müzikleri .
Eski Nine Inch Nails üyesi Charlie Clouser bir kez daha karanlık işitsel atmosferler yaratmak konusunda ne kadar becerikli olduğunu ispat ediyor .
Meraklısı mutlaka izleyecektir , hatta gösterime girdiği ilk gün izlemiştir bile ; ama korku filmi yokluğunda yolu Testere'ye düşeceklere , hikayenin çok önce başladığını hatırlatalım .
Belki de haftanın korkunç aşk hikayesi " Kapitalizm " makul bir gerilim arayanlar için daha doğru bir tercih olabilir .
Sağlık sistemiyle esaslı bir şekilde önceki filminde hesaplaşan Moore şimdi daha soyut bir düşmana sallıyor kılıcını , kapitalizme .
Ama karşısında , politikacılar ve büyük şirketlerin sessiz yöneticileri gibi somut düşmanlar var ve onları cinayetle suçlamaktan hiç çekinmiyor .
Ölümcül hasta olan çalışanları üzerinden sigortadan para alan şirketlere karşı , belki de ilk defa izleyicilerden yardım istiyor .
Son sahnede yardıma ihtiyacı olduğunu , bu işlerin yalnız yapılamayacağını çaresizce itiraf ediyor .
