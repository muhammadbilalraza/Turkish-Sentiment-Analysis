Arirang ile ara verdiği sinemaya dönüşünü muştulayan , Acı ( Pieta ) ile daha çok ebeveyn ve çocuk arasında yaşanan sancılı ilişkilere dair fazlaca laf eden Kim Ki - duk , son filmi Moebius da sessiz ama etkili bir filmle karşımıza çıkıyor .
Seyirciler üzerindeki beklentiyi her daim ' umursamayan ' bir yönetmen karşımızdaki .
Arirang ile kendi iç dünyasının kapılarını seyirciye açmış bir anlamda ağıtlar eşliğinde uzak durduğu sinemaya tekrar döneceğini bize anlatmaya çalışmıştı .
Bazı seyircilerin tepkisi , bu kadar özel bir dünyanın kapısından adım atma açısındn çekingence olmuştu ama eminim ki Kim Ki - duk için bu bir anlamda arınma , ilişkilerin karmaşık dünyasına tekrar dalmak için iyi bir başlangıç olmalıydı .
Pieta'da verdiği acıyı kapatmanın yolunu ise Moebius'la bulmuş gibi .
Filmin konusu yönetmen için delilik çanlarının çaldığını söylüyor bazılarına göre .
Bana göreyse ne yaptığının farkında , cinsellik ve şiddetle kaba bir yüzleşme .
Yönetmen tüm bu yaşananlarının suçunu aldatma mevzusuna atmaya çalışırken bir yandan da kadın ve erkeğin en takıntılı duygusu haline getirdiği seks üzerine alternatif yöntemler sunuyor .
Filmde ilişkiler açılımı birçok birey üzerinde dolanırken , aslında sabitlemek istediği şeyin Oidipus ve Electra kompleksleri etrafında evrilmeler ve hatta tersine çevirmeler olduğunu görüyoruz .
Mitolojide şişmiş ayak olarak geçen Oidipus kompleksinin Moebius'da farklı bir boyutuna tanıklık ediyoruz .
Zira annesinin aslında babasına yönlendirmek istediği öfkesinin gazabına uğrayan ve erkeklik organını kaybeden oğluna yardımcı olmak için çabalayan babanın bu kompleksi acı ve zevk noktalarında kullandığını görüyoruz .
Ayaklarına taş sürten , omzuna sapladığı bıçağın kanırtmalarında acının zevke dönüşümünü yaşayan oğulun özelinde cinselliğin bir anlamda bu kadar takıntılı bir şekilde hayatımıza taşındığının farkına varıyoruz .
( Sanki insanoğlu boşalamazsa ölür misali . ) Çünkü karısını aldatan koca kendi suç aleti olan penisini karısının hışmından korumasına rağmen , ergen oğlunun penisini koruyamıyor .
Bu durumda penis ameliyatlarından medet umma noktasına gelen baba , bunu ilk aşamada başaramayınca acılı zevkin yollarını aramaya başlıyor .
Yönetmen sadece cinsellikle bezeli bir hayatın yolunda ilerliyor .
Bu kadar takıntılı ve kaba bir biçimde anlattığından dolayı da eleştiri alıyor .
Aslında insanın tüm sosyal dengelerinin temelinde bu duygunun yattığını göstermek istiyor ki bir anlamda da doğru !
Film erkekleri organlarına bağımlı ve onun izinde gidenler olarak gösterirken , kadınları aldatılmanın acısıyla bir nevi kurban konumuna sokuyor ama bundan da çabuk vazgeçiyor .
Kadını da erkek organına takıntılı , hatta onun yokluğuna ve varlığına takıntılı bir hale getiriyor o yüzden hem kadından hem de erkekten almak istediği intikamı alıyor .
Oğulun cinselikle ilişkisi daha normal gibi gözükse de ebeveyn dengesizlikleriyle onun da dengesi bozuluyor .
Karşımıza cinsellik takıntısı hastalıktır gibi bir önerme çıkıyor ki yönetmen bunu gayet açık ve kaba bir biçimde yaptığı için sinir bozucu oluyor .
Film bir şekilde Boş Ev misali duygusallığa özlemden midir bilinmez burada da öyle bir plan kuruyor .
Belki de o sahneyi yıkmaya kalkışma hali , sevginin boyut değiştirip cinselliğe yönelme haline gönderme yapıyor .
Aşk geçen yüzyılda kaldı , her şeyin yerini cinsellik aldı demeye getiriyor belki de .
Cinsel organın kesilmesi , yerlerde sürünmesi , hatta kendi bedenine geçirmek için yutulmaya çalışılması bile filmin birtakım şeylerden vazgeçtiğinin göstergesi .
İnsanların takıntısını abartılı bir biçimde gösterek bir nevi ayna tutuyor sanki yönetmen .
Bundan rahatsız olmak da mümkün .
Filmde hiç konuşma olmaması ise sinemanın görsel bir sanat olmasına bir hatırlatma gibi adeta .
Ya da sözün bittiği noktaya dikkat çekmeye çalışıyor .
Kim Ki - duk aşka inancını yitirmiş bir kuşağa kaba bir cinsellikle seslenmeye çalışıyor , sanırım olan biten bu !
Twitter . com / BanuBozdemir
