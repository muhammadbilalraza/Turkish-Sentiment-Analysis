Yıldız Tozu , mükemmel bir randevu filmi .
Başrolerinde Hugh Grant , Matthew McConaughey , Drew Barrymore ve Julia Roberts gibi isimler barındıran , genellikle hafif romantik komedilere ithaf edilen , Amerikan ingilizcesinde Date Movie olarak bilinen kendine ait bir sinema türüdür randevu filmleri .
Yeni çıkmaya başladığınız veya ilk kez çıkacağınız kız arkadaşınızı götürmenizin beklendiği hafif , romantik , yer yer komik , yer yer melodramatik yumuşak yapımlardır .
Randevu filmleri erkek tarafı için her zaman birer işkencedir , çünkü o anda sinema salonunda bulunmalarının tek sebebi çıktıkları kız arkadaşlarını memnun etmektir .
Erkek grubu olarak şu gerçeği itiraf edelim : Bizim için randevu filmleri , bitmesine dua ettiğimiz sıkıcı , boğucu , baştan sona parıltılı östrojenle kaplanmış boş deneyimlerdir .
Ve ne yazık ki Aşk Engel Tanımaz ve İyi Bir Yıl gibi seyirciyi hileci bir romantizme boğmayan , sıkı işlenmiş , akıllı espri anlayışına sahip filmler bile binlerce içi boş fabrika çıkartması romantik " komedi " ler arasında kayboluyor .
Yıldız Tozu ise sinema salonlarında erkek - kadın eşitliğine ulaşmak bakımından Notting Hill ve İyi Bir Yıl'ın ötesine gidiyor ve neredeyse eşit oranda her iki cinsiyeti tatmin edecek bir fantastik yapım ortaya koyuyor .
Film , sert ve iğneleyici bir espri anlayışı ve bol özel efekt ve patlama dolu aksiyon sahneleri ile erkek seyirciyi eğlendirdiği kadar , eski usül saf romantizmi ve muazzam incelikle işlenmiş aşk hikayesi ile kadın seyirciyi büyülüyor .
Yıldız Tozu , bir aksiyon / komedi filmi için şaşırtıcı derecede romantik , bir romantik / fantezi filmi için ise şaşırtıcı derecede heyecanlı ve komik .
Yani bir bakıma espritüel bir beyaz atlı prens hikayesi ile karşı karşıyayız .
Birbirinden ayrı iki türü bir araya getirmesine bir ikilem olarak bakılabilir .
Başka sinemacıların elinde bu materyal dengesiz bir hal alabilirdi , ama orjinal kitabın neredeyse bütün edebiyat türlerini bir araya getirmekte usta ünlü fantezi yazarı Neil Gaiman'ın kaleminden çıktığını göz önünde bulundurursak , filmin fantezi sinemasına getirdiği bu taze ve ferahlatıcı bakış açısı Gaiman'ın kitaplarına aşikar olan seyirciyi çok da şaşırtmamalı .
Filmin sonlarına doğru peş peşe gelen iki sahneyi örnek verelim : İlk sahnede , gökyüzünden düşen bir yıldız olan Yvaine'in ( Claire Danes ) kalbini yiyip bir kez daha genç olmayı amaçlayan üç yaşlı kötü cadı kardeşin başı Lamia ( Michelle Pfeiffer ) , gayet kallavi bir büyü yapar .
Fakat Lamia'nın her yaptığı büyü , kısa süreliğine ödünç aldığı gençliğini parça parça yaşlandırmaktadır .
Son yaptığı büyü yüzünden ise genç ve diri göğüsleri birden süzülür ve sarkar .
Bir sonraki sahnede ise gökyüzünde süzülen bir korsan gemisinde gizlice birbirlerine aşık olan Tristan ( Charlie Cox ) ve Yvaine ay ışığı altında dans ederler .
Yvaine bir yıldız olduğu için duygularını saklayamaz ve mutluluktan parıldar .
Gördüğünüz gibi ilk sahne 40 Yılık Bekar'da ve Superbad'de bulunabilecek , erkekleri güldürmeye programlanmış bir cinsel espri , ikinci sahne ise akla romantizm geldiğinde kullanılabilecek bütün görüntüleri ( Gökyüzü , ay ışığı , 17. yüzyıl korsan gemisi , romantik dans ) kullanan , beyinden çok kalbe ve ruha .
Yine de itiraf etmeliyim Cox ve Daines'in içten performansları ve seyircinin zihni kapasitesini aşağılamadan zarif bir incelikle elden geçirilmiş duygusal sahneleri bir erkek olarak beni de etkilemedi değil .
Yıldız Tozu , efsanevi oyuncuları ve yeni yetenekleri muazzam bir incelikle bir araya getiriyor .
Filmin kadrosu baştan sona harika , fakat en akılda kalan performanslar sinsi ve acımasız cadı rolünde Michelle Pfeiffer , kainatın belki de tek iğneleyici espri anlayışına sahip yıldızı Claire Danes ve bir - iki dakika görünmesine rağmen filmin en komik sahnelerine imza atan Office ve Extras dizilerinin yaratıcısı Ricky Gervais'e ait .
Fakat Yıldız Tozu'nun oyunculuk ve karakterizasyon bakımından tek bir kahramanı varsa o da eşcinsel olduğunu tayfasınden saklamaya debelenen korsan Kaptan Shakespeare rolündeki Robert De Niro'dur .
Şerefli kariyerinin taksi sürücüsü Travis Bickle'dan beri belki de en riskli rolüne imza atan De Niro , fazla aşırıya kaçmadan yerine göre hafif , yerine göre sert , mükemmel bir denge yakalıyor ve seyircinin yıllardır kafasına yerleşmiş " cool " ve sert De Niro imajını yerle bir ediyor .
Yıldız Tozu'ndan önce Ateşten Kalbe Akıldan Dumana ve Kapışma gibi şiddetli İngiliz soygun komedilerinin prodüktörlüğünü yapmış yönetmen Matthew Vaughn , ilk bakışta bu tür bir geniş fantezi filmi için ilginç bir seçim gibi görülebilir .
Fakat Vaughn , umarsız kara komedi deneyimini saf ve alçakgönüllü romantizm ile ustaca birleştirerek son yılların en orjinal fantastik filmlerinden birine imza atıyor .
