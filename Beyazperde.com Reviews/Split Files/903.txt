Son birkaç yılda vizyona giren ve özellikle de korku filmleri festivallerinin gözdesi olan bazı yapımlar , türün geleceğini de etkiler oldular .
Örneğin geçtiğimiz aylarda izlediğimiz ve korkunun gerçek köklerine inen Ayin ya da dramatik bir örküyü rahatsız edici atmosferle sunup ürküten Karabasan ( The Babadook ) bunlardan sadece birkaçı .
Yıllar boyu izlediğimiz , keza az ya da çok izlemeye devam edeceğimiz standart Hollywood korkularını düşünecek olursak ( ki aralarında çok iyi olanlar da var ) bahsini ettiklerimiz karanlığın içinde yıldız gibi parlıyor .
Gerçi türü düşünecek olursak , hafif aydınlık bir ortama gerçek karanlığı dağıtan projeler olarak akıllara kazınıyor .
İşin üzücü yanı , günümüz sinema izleyicisinin büyük bir kısmı kendini bildi bileli , ses efektleri birkaç özel efektle korkutmaya çalışan filmlere alıştığı için , içerisinde karakter gelişimine de yer veren , adam akıllı bir hikayeyi anlatan ve biraz olsun ağır ilerleyen çalışmaların değerini bilmez oldu .
İki anlayışın ortasında ilerleyen Peşimdeki Şeytan örneğinde olduğu gibi . 
Bu haftanın korku filmi Dışarıda ise saf korku – gerilim hayranlarının ağzını tatlandıracak yapımlardan biri maalesef ki değil .
Taze yönetmen Quinn Lasher , biraz da senaryo yazarı Mike Scannell’in kurbanı olarak , sık rastladığımız ani çıkışlar , kan ve sürprizi saklama gayreti bile göstermeyen klişelerle dolu bir projenin başına geçmiş .
Tekinsiz bir mekan , insanlardan izole kalarak kafa dinlemek isteyen karakterler , birlikteliğinde sorunlar yaşadığı az çok belli bir ebeveyn ve çocukları .
Günlük yaşamın sıkıntılarından kaçmak için geldikleri ‘nefes aralığı’ , boğazlarını sonuna kadar sıkacak bir düşmana dönüşüyor .
Ya bir katil ya da doğaüstü bir güç bu ailenin birliğini bozmak için uğraşıyor . 
Eşinin kafa dinlemek için aldığı , hiçliğin ortasındaki tatil evine giden anne Laura ( Yvonne Strahovski ) , kızları Maddie ( Abigail Pniowsky ) ve Kayla ( Anna Pniowsky ) daha ilk dakikadan Owen ( Julian Bailey ) adlı bir komşuyla karşılaşır .
Owen , bu bölgenin kötü bir geçmişi olduğunu , oturacakları evde acı dolu olaylar yaşandığını ve belki de izleyici için en önemlisi , kilometreler boyunca kendisinden başka yaşayan olmadığını söyler .
Tabii bir de ekleme yapar ; zihinsel engelli olduğu söylenen bir çocuk , anne babasının haberi olmadan ormana gider ve bir daha geri dönmez .
Aile ise ümidi tamamen kesince acı içinde evi sonsuza kadar terk eder .
Kısacası üç kişi , başlarına bir haller geleceği belli bir tatile başlamıştır .
Ailenin babasının son dakikada önemli bir işi çıktığını ve mekana sonra geleceğini de not düşelim . 
Dışarıda filmi aslında bir bakıma iki ayrı parçadan oluşuyor .
Bir kısmı gerilimin tırmandığı , kahramanlarımızı tanımaya çalıştığımız , etrafta da vakit geçirebildiğimiz ilk yarı ve katilin dur durak bilmeden ölüm saçtığı ( en azından hedef bu ) , iki ufaklık ve annesinin de kaçıp durduğu , kovalamacanın devam ettiği evleri .
Hepimizin çok iyi bildiği öğeler ardı ardına sıralanmış , kim olduğunu tahmin ettiğimiz maskeli bir katil , savunmasız çocuklar , yaralı ama evlatları için kaplana dönüşen anne , kimseden yardım gelmeyeceği gerçeği ve bu seferki sürpriz ne olabilir sorusu .
Bunların hepsi Dışarıda’nın senaryosunda yerini bulmuş .
Asıl tatsız olansa hikayenin başlarındayken gördüğümüz ürkütücü resimler , oyuncak bebek ve dağıtılmış , adeta ölmüş bir çevreyle sunulan gizemler .
Yani filmin gizemlerini tahmin etmek ya da çözmek için uğraşmadan , paket hizmet olarak size sunuluyor . 
Dürüst olalım , hikayenin geçtiği mekan , evin çevresinin gün ışığı altında seyirciye verdiği sahte güven , katilmizin görüntüsü , yer yer yükselen merak duygusu ve ikinci yarıda heyecan yaşatan koşuşturmaca .
Hepsi üzerinde dikkatlice düşünülmüş , yükseliş hiç de fena olmayacak şekilde ayarlanmış .
Olanları izlerken sıkılma şansınız pek fazla değil , anne Laura rolündeki Yvonne Strahovski’nin performansı da fazlasıyla tatmin edici .
Lakin tüm bu artılar , yazının başında adı geçen sağlam filmlerin yanında gölgede kalıyor , hem de kaliteli bir senaryonun eksikliği , hikayenin bilindikliği yüzünden değerinden kaybediyor . 
Dışarıda , arkadaşlarınız ya da türü seven eşinizle birlikte izleyeceğiniz , eğlenip biraz da olsa ürkeceğiniz vakit öldürmelik korkulardan bir tanesi .
Ne çok kötü bir örnek , ne de taptaze bir karanlık . 
burcinaygun@gmail.com
