Yıl 1998 , yönetmen Bill Condon .
Genç neslin daha çok Gandalf ve Magneto karakterleri ile tanıdığı ancak ciddi bir tiyatro kariyeri de olan , Oscar adayı Ian McKellen’ın da yer aldığı ortak bir proje .
Meşhur klasik , Frankenstein filminin yönetmeni James Whale’in son günlerini anlatan Gods and Monsters .
Muazzam bir anlatı , McKellen ağızları açık bırakacak kadar iyi bir performans sergiliyor , Condon ise yapım sayesinde Oscar Ödülü ile buluşuyor .
Ian McKellen , bir Stephen King hikayesi olan Apt Pupil filminde kimliğini gizleyen , Amerika’ya kaçmış bir Nazi’ye can veriyor , yine seyirci , aktör sayesinde mest oluyor .
Daha sonra meşhur Yüzüklerin Efendisi üçlemesi , X - Men filmleri derken Ian McKellen yeni nesil tarafından da el üstünde tutulur oluyor .
Usta yönetmen Bill Condon ile Oscar adayı McKellen yeni bir yapım olan Mr .
Holmes ile tekrar bir arada !
Ülkemizde Mr .
Holmes ve Muthiş Sırrı adıyla vizyona giren film adından da anlaşılacağı üzere efsanevi dedektif Sherlock Holmes üzerine kurulu .
Artık 90’larına gelmiş olan Holmes elini ayağını serüvenlerden çoktan çekmiş , Sussex’te adeta emekli hayatı sürmektedir .
Artık yavaş yavaş gerçek ile hayali de karıştırmaya başlayan geçmişin ünlü gizem savaşçısı , dedektif Holmes en açık tabir ile bunamaktadır .
Hayatının son zamanlarını arılarla ve komşuları olan Bayan Munro ( Laura Linney ) ve küçük oğlu Roger ( Milo Parker ) ile geçiren yaşlı kült bir yandan da geçmişiyle yüzleşir .
Yaşadığı bölgeyi de terk etmesine sebep olan olayı bir yandan “hala” çözmeye gayret eden Mr .
Holmes hem bu gizemle seyircisini merak içerisinde bırakıyor , hem de 1947’deki son zamanlarına ışık tutarak ( pek tabii bir kurgu ) gerçek bir tatmin duygusu yaşanıyor .
Mitch Cullins’in beğeni toplayan “aykırı Sherlock Holmes” romanı olan “A Slight Trick of The Mind” üzerinden uyarlanan Mr .
Holmes açık konuşmak gerekirse bu yılın yıldızı parlak filmlerinden biri .
Sadece geçmişe giderek büyük bir davanın içine girmekle kalmıyorsunuz , aynı zamanda 1940’lara gelerek çökmüş bir efsaneye tanık oluyorsunuz .
Eski ortağı Dr . Watson tarafından yazılan kurgu hikayelerle de dünya genelinde “farklı tanınan” bu kişinin aslında gerçekte kim olduğunu “gerçek olmayan” bir hikayeden öğreniyorsunuz .
Her şeyden önce Mr .
Homes filmi bir yönetmenlik , senaryo ve oyunculuk harikası olarak yükseliyor .
Yönetmen Bill Condon muazzam bir iş çıkartmakla kalmıyor , kamerasını inanılmaz bir ustalıkla kullanarak gözleri bayram ettirecek bir hayat sahnesi kuruyor .
McKellen’ın kesinlikle Oscar’a layık olan oyunculuğuna ise ev sahibini oynayan Laure Linney ile oğlu olarak karşımıza çıkan Milo Parker’ın derinlikli karakterizasyon sunumu eşlik ediyor , siz de muhteşem bir karakterin alternatif serüvenini beyazperde aracıyla bire bir yaşayabiliyorsunuz .
Pek tabii Jeffrey Hatcher’ın başarıyla uyarladığı senaryonun da katkısı çok büyük !
Mr .
Holmes ve Müthiş Sırrı tek kelimeyle “harika” bir çalışma .
Hem güçlü bir gizem , hem harika bir dram , diğer yandan yürek ısıtan ve bolca güldüren bir serüven .
Şayet Sherlock Holmes karakteri ile Robert Downey Jr . destekli 2010 yapımı projeyle tanışmadıysanız , delicesine bir aksiyon beklemiyorsanız karşınızda çok kıymetli , bambaşka bir yolculuk var .
Sakın kaçırmayın ! 
burcinaygun@gmail.com
