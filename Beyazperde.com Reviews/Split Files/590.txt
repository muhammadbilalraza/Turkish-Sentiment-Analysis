Dünyanın Merkezine Yolculuk ,
3 - D , yani üç boyut sistemi için yaratılmış 90 dakikalık bir eğlence parkı atraksiyonu .
Filme bu tanımın ötesinde bir anlam oturtmak boş ve gereksiz bir heves .
Çünkü Dünyanın Merkezine Yolculuk , Indiana Jones gibi daha sofistike arkeolojik macera sineması formülünden bile daha geriye giderek , bize direkt 50'li yılların B filmlerini hatırlatan , tek amacı seyirciyi bir tehlikeli maceradan diğerine zıplatmak olan bir eğlencelik .
Bu bakımdan gayet başarılı oluyor .
Modern ironik aksiyon sineması yaklaşımı edinen , sağlam ve katmanlı bir senaryo , A - sınıfı oyunculuk beklenmediği sürece seyircisini baştan sona tatmin edecektir .
Film , Jules Verne'in bilim kurgu / fantezi klasiğinin genel konseptini ele alarak yer yer kitaba göndermelerde bulunsa da kendi aile macerasını oluşturuyor .
Hikayenin bu versiyonunda günümüz dünyasındayız .
On yıl önce kaybolan kardeşi Max'in volkanik araştırmalarını devam ettiren , mesleğine pek de tipik olmayan fizikaliteye sahip bilim adamı Trevor Anderson ( Branden Fraser ) , yeğeni Sean ile İzlanda'da bir volkanı araştırmak için yola koyulur .
Trevor , volkanın dunyanın merkezine inen bir tüp olduğuna inanmaktadır .
Bu teoriye varmasının sebebi Max'in Jules Verne'in kitabına yazdığı notlardır .
Evet , filmin yegane " postmodern " yönü Jules Verne'in kitabına yapılan referanslar .
Trevor , seksi dağ rehberi Anita'nin ( Hannah Asgiersson ) yardımıyla dağa ulaşır ve bu noktadan sonra eğlence parkı tam gaz yola koyulur .
Açıkcası filmin bilimsel açıklamalarla dolu ilk perdesi , eğlence parklarında asıl maceraya girmeden önce gosterilen tanıtım videolarını hatırlattı .
Mesela Universal Stüdyoları'nda Geleceğe Dönüş atraksiyonuna girmeden once Biff'in DeLorean'ı çaldığı kısa bir video gösterilirdi .
Asıl macera başlamadan bir çeşit ısınma gibi .
Filmin otuz dakikalık " tanıtım videosu " ndan sonra tabii ki uzun düşüşler , roller coaster tarzı madenler , fantastik yaratıklar ve hatta bir dinozorla bitmek bilmeyen heyecenlar yaşıyor seyirci .
Bu bakımdan Dünyanın Merkezine Yolculuk'u 50'li yılların B filmlerine ve hatta bilgisayar oyunlarına benzetmek uçuk bir teori degil .
Çünkü Trevor , Sean ve Anita , dünyanın merkezine indiği anda tek amaçları uzun bir yol katedip yüzeye geri çıkmak .
Trevor'un kardeşi Max ile ilgili küçük bir alt konu haricinde karakterlerin bu basit amaç dışında pek bir motivasyonları ve karakter gelişimleri yok .
Bu tür bir filmde amaç , bir engelden diğerine atlamak ve bu sürede seyirciyi koltuğunda zıplatmak .
Filmin aksiyon sahnelerinin epizodik yapısı , özellikle level bazlı eski usül bilgisayar oyunlarını hatırlatıyor .
Sean'in manyetik taşlar arasında zıpladığı sekans , doksanların başında PClere musallat olan platform oyunlarını hatırlatmadı değil .
Filmin sayısız " bölüm " leri arasında en başarılısı , devasa balıkların kahramanlarımıza saldırdığı nehir yolculuğu .
Özellikle üç boyutlu izlendiğinde balıkların sivri dişleriyle aniden kameraya zıplamaları beni de koltuğumdan zıplatmadı degil .
Ayrıca su ve yağmur gibi elementler görsel bakımdan üç boyut numarasının gerçekçiliğini destekliyor .
Dunyanın Merkezine Yolculuk , Indiana Jones gibi bir blockbuster'a kıyasla orta bütçeli , çizgi filmsi efektlere sahip , kolayca unutulabilir bir macera .
Açıkcası iki boyutlu izlenimde , ve özellikle DVD gibi küçük ekran formatlarında ne uzunlukta bir yaşama sahip olur bilmiyorum .
Devasa böceklerin iğrenç dokunaçlarının , vahşi dev balıkların ve hatta bildiğimiz metre şeritlerinin bile gözümüze sokuldugu kamera açıları , filmin baştan üç boyutlu gosterim için çekildiğini kanıtlıyor .
Bu bakımdan Dünyanın Merkezine Yolculuk'u iki boyutla izlemek , eğlence parkına gidip hızlı trenin normalden üç kat daha yavaş gideceğini öğrenmek gibi .
Fakat tabii ki izlenmesi gereken , üç boyutlu gösterimi ile yazın en boş ama eğlenceli sinema deneyimlerinden biri .
