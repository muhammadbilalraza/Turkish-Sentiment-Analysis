Yüzük Kardeşliği'nde parçalanan ve dağılan orta dünya insanları , Sauron ordularına karşı verilen korkunç bir savaşta yine biraraya geliyorlar .
İki Kule , orta dünya halklarının savaşına kadar da kahramanlarımızın farklı diyarlarda geçen hikayeleriyle sürüyor .
Gollum'un peşinden giderken de perde kararıyor İki Kule'de .
İki Kule ilk ve son film arasında bir köprü ve bir savaş hazırlığı aslında .
Dağılan Hobbitler , farklı gruplarla kendi kişisel yolculuklarını yaşıyorlar .
Döndükleri zaman anlatınca kimsenin inanmayacağı deneyimler bunlar .
Frodo ve Sam , filmin ilgi çekici dijital karakteri Gollum'un kılavuzluğunda Mordor'a doğru ilerliyorlar .
Yeni bir hesaplaşma da bu yolculukta kendisini belli etmeye başlıyor .
Güven veren , kararlı ve güçlü Frodo yüzüğün etkisiyle değişmeye başlıyor .
Taşıdığı emanetin gücünü iliklerine kadar hissetmeye başlayan sevimli Hobbit , yoldaşı Sam'i bile düşündürmeye başlıyor .
Kendi içindeki iyi ve kötü arasında gidip gelen tuhaf Gollum'a duyduğu bağlılık , Sam'i sık sık kontrolü alma noktasına getirip geri döndürüyor .
İki Kule'nin en şaşırtıcı karakterlerinden biri de kesinlikle Gollum .
Acılarla dolu eski Hobbit , orta dünyanın üzerinde sallandığı hassas iyi - kötü dengesini içinde hisseden bir karakter .
Sam , Frodo ve Gollum'un yolculuğu uçsuz bucaksız bataklıklara geldiğinde Peter Jackson'ın vahşi şiirsel anlatımı doruk noktalarından birini buluyor .
Suyun altına gömülü ölüler , Frodo'nun bir binanın tepesinden kendisini bırakır gibi suya düşmesiyle kendi yüzlerini gösteriyorlar kafası karışık Hobbit'e .
Paralelde gerçekleşen diğer ilgi çekici bir yolculuk ise , Merry ve Pippin'in Fangorn ormanlarına girmesiyle başlıyor .
Akıllı ağaçların ormanında , Ağaçsakal'ın dallarında gerçekleştirdikleri yolculuk , filmin karanlık havasına masalsılık katan öğelerden biri .
Sauron'un kalabalık ordularına karşı verilen savaş başladığında , ikili Ağaçsakal'ın önderliğinde yeni yandaşlar buluyorlar .
İki Kule'nin esas kahramanı ise Aragorn .
Savaşın katalizörü , umudun kaynağı yakışıklı savaşçı , Kralın kızı Eown'in bakışlarına rağmen Arwen'i anımsamaktan kendini alıkoyamıyor .
İki Kule eğer bir ara film olarak büyük savaşların filmiyse , Aragorn'da orta dünya halklarını kamçılayan büyük savaşçı .
Peter Jackson'un film için yaratılmış bir program aracılığı ile tasarladığı dehşet savaş , Sauron'un ordularının yenilgisine dönüştüğü anda çok çabuk bir zafer sarhoşluğuna girer gibi olsa da , savaşın düşündüğünden daha uzun süreceğini biliyor .
İki Kule pek çok yönüyle , oldukça başarılı olan ilk filmi bile aşıyor .
Sonlara doğru patlak veren uzun savaşın epik anlatımıyla birlikte daha şiirsel bir filme imza atmış Jackson .
Filmi bir savaş filmi olmaktan çıkarıp daha ötelere taşıyan da bu !
Yüzüklerin Efendisi gerçekten de yönetmenin sineması açısından üzerine uzun bir süre yeni bir şey ekleyemeyeceği son nokta , bir sentez .
Braindead ve Bad Taste gibi filmlerinden aldığı korkunç zevk'le birlikte , Cennetlik Yaratıklar ile ulaştığı şiirsel zevkleri de son projesine fazlasıyla taşıyor yönetmen .
Üstelik sinemasını zenginleştirdiği gibi tür'e de estetik ve derinlik kazandırıyor .
İki Kule her anlamda karanlık bir film .
Orta dünyanın güzel diyarlarının uzağında , tehlikeli bölgelerde geçiyor .
Yüzüklerin Efendisi'nin yaşadığımız dünyayla alakası olmayan bir başka - orta - dünyada geçtiği gerçeği , ilk filme göre daha fazla belli ediyor kendisini .
Karakterlerin yüzüğün etkisiyle yaşadıkları hesaplaşmadan kaynaklanan psikolojik derinliğin dışında , Peter Jackson'un yüzümüze üflediği dumanın etkisiyle sisler arasında kaybolup gitmek de çok güzel , o bile yeter aslında !
