Türk filminden geçilmeyen bu dönemde , vizyonda Maskeli Beşler serisinin yönetmeni Murat Aslan'ın , Maskeli Beşler ekibinin çoğunu peşine katarak çektiği iddialı bir yapım var : Türkler Çıldırmış Olmalı !
İddialı bir yapım dedim çünkü film 450 kopya ile Türkiye'nin yanı sıra 10 ülkede daha gösterime girdi .
Türkiye'nin ilk " yerli " filmi gibi bir komik sloganla çıkış yapan film , afişinde Maskeli Beşler ekibinden oyuncuları sunarak aslında bir çok önyargıyı beraberinde getiriyor .
Türkiye'de komedi filmi yapmanın ve bu filmi kabullendirmenin , beğendirmenin zor olduğuna karar verdim nicedir .
Evet , seyirci çok acımasız , bunun nedeni acaba zamanında çok başarılı komedyenlerimiz ve kaliteli yapımlarımız olduğu için mi ( Zeki&Metin , rahmetli Kemal Sunal , Şener Şen , Adile Naşit ) , yoksa kendimizi küçümsemek gibi bir geleneği sürdürdüğümüzden midir nedir , Türkiye'de çekilen çoğu komedi filmi , kalitesizlik damgasıyla çok kolay alaşağı ediliyor .
Bazı oyuncu isimleri mimlenmiş durumda , bazı yönetmenler ve bazı konular , filmlerde küfür kullanımı gibi öğeler , bir filme kalitesiz demek için yeterli doneler oluyor elimizde .
Türkler Çıldırmış Olmalı adlı filmde Somalili bir grup korsanın kaçırıp fidye istediği zengin ve ünlü Türk işadamını kurtarmak için şartlı tahliye edilen 6 beceriksiz , bir ayda özel bir birlik olarak yetiştirilmeye çalışılıyor ama beceriksizliklerinden hiçbirşey kaybetmeyen bu altı salağın , beklenildiği üzere , başlarına gelmedik kalmıyor .
Filmde bu altı salağın yaşadıklarının saçmalığı ve komikliği , ekibi eğiten albay rolündeki Burhan Öçal'ın sahnelerinde vatan sevgisi ve görev aşkıyla ilgili repliklerinin aşırı ciddi oluşu ve sanki mesaj vermek istermiş niteliğiyle dengelenmeye çalışılmışsa da buna hiç gerek yokmuş bana kalırsa , adeta bu iki doku filmde bütünleşememiş .
Filmin Türkiye'de çekildiği sahneler için Kenya'dan mimarlar getirtilmiş ve Bahçeköy'de gayet kapsamlı bir yerli köyü kurulmuş .
Filmde 10 adet Afrikalı yerli , figüran olarak yer alıyor .
Ayrıca hayvanlarla gerçekleştirilen sahnelerin çekimi için Terminatör 3 , Ghost , Godzilla , Stargate gibi önemli Hollywood filmlerinde çalışan Anatomorphex şirketinden robot hayvanlar getirten Avşar Film hayvanlar için film ekibinden daha fazla ücret ödemiş .
Afrika ormanlarından bakıcıları ile birlikte getirilen yılanlar da mevcut .
Filmin toplam bütçesi 4 milyon doları bulmuş .
Filmde Maskeli Beşler ekibinden birkaç ismin dışında Durul Bazan , Ruhi Sarı , Burhan Öçal , Zeynep Beşerler , Levent Özdilek gibi sürpriz isimler de var .
Filmin bir iddası da küfür içermemesi , bu anlamda belki kaliteli bir yapım olma özenini gösteren bir tavrı var diyebiliriz .
Film , iddia ettiği gibi bazı açılardan bir ilk olsa da , birçok klişeye yer vermiş ama gene de güldürüyor ve iyi vakit geçirtiyor .
Bu bütçenin , sinema adına daha ciddi işler yapma sevdasında olan birinin elinde olmasını hayal etmek ise içimizden gelen bir temenni sadece .
