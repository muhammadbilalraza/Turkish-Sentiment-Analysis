“Bilinmeyenden korkmak” başlığı altında köpekbalığı geriliminden beslenen filmlerinin köklerine inecek olursak , Samuel Fuller’in 1969’da çektiği “Shark ! ” iyi bir başlangıç olabilir .
Köpekbalıklarının bir tehdit olarak gösterildiği ilk filmlerden biriydi .
Köpekbalığı korkusunu bir alt - tür olarak konvansiyonel sinemanın parçası haline getiren ise Spielberg’in 1975 tarihli " Jaws " ı oldu .
Jaws’ın perdede yarattığı etki öyle büyüktü ki , 8 yıl sonra - o zamanın 3 boyut teknolojisiyle - kotarılan versiyonu , bazı seyircilerin koltuklarında fenalık geçirmelerine yol açmıştı .
Spielberg’in “Jaws”ta bir köpekbalığı geriliminden çok daha fazlasını sembolik açıdan anlatmaya çalıştığını bugün biliyoruz ama bu başka bir yazının konusu . “Büyük beyaz” köpekbalığının perdede yarattığı etkiye dönecek olursak Hollywood’un o tarihten bu yana Jaws’ın çok sayıda “vasat” akrabasını önümüze getirdiğini söyleyebiliriz .
19 tarihli “Deep Blue Sea” ve 2003 tarihli “Open Water”ı belki vasatın bir parça üstünde tutabiliriz .
Bugün karşımıza çıkan Bait 3D ise , herşeyi adıyla ele veren filmlerden biri .
En başta , orijinal isminde 3D ibaresi olan filmlere mesafeli davranmamız gerektiğini öğreneli epey oldu .
Sunacak malzemesi sınırlı olan kimi filmlerin 3D furyasının sefil birer parçası olduğu dönemi geride bıraktığımızı sanıyorduk ki Avustralya yapımı bu 93 dakikalık yapım 1 yıl gecikmeyle de olsa karşımıza çıkıverdi .
Ülkesinden çok Çin ve Singapur’da gişe yapan filmimizin konusu kısaca şöyle : Deprem ve hemen ardından tsunami , Avustralya’nın sahil bölgesini vurur .
Bir süper market sular altında kalır ve yaşam savaşı veren içeridekilerin başına 2 “büyük beyaz” musallat oluverir .
Acaba nasıl kurtulacaklardır ?
Bu sayfalarda olumsuzladığımız kimi filmlerde sürekli dikkat çektiğimiz bir konunun altını yeniden çizmemiz gerekiyor : “karakter gelişimi” .
Umurunuzda bile olmayan insanların başına nelerin geldiğini önemsemezsiniz .
Dramatik yapıda asıl olay / çatışma öncesi bu işi halletmeniz gerekir .
Aksi halde seyircinin filminizi umursamasını sağlayamazsınız . “Bait”teki temel sorun da bu .
Doğru dürüst bir hikaye bile anlatmadan kahramanlarınızı çatışmanın ortasına bırakırsanız hepsi sudan çıkmış balığa dönüverir .
İki soyguncu , bir mağaza müdürü , bir polis , polisin problemli kızı , iki eski sevgili , bir çift yeni sevgili ve bir Singapurlu , sizi 5 dakika bile oyalamayacak .
Çünkü hikayeleri yok .
Bir takım dramatik etki yaratma girişimleri de sizi ikna edebilecek türden değil .
Yönetmen Kimble Rendall , filmini daha yukarı taşıma konusunda istekli olacağı yerde , tasarımı tamamen tartışmalı bir süper markette , sizi klostrofobik duygularla başbaşa bırakmaya çalışıyor .
Ancak kapana kısılan karakter veya izleyiciden çok , her defasında senaryo oluyor .
Neredeyse bütün sahneler kesme ( cut ) ile birbirine bağlanmış , herhangi bir plan / sekans denemesine girişilmemiş bile .
Köpekbalıklarıyla kahramanlarımızın etkileşimi de yok denecek kadar az .
Bir yerlerde gözünüze popüler tv dizisi “Nip / Tuck”tan Julian McMahon ilişecek ama onu da boş bakışlarla bu filmde ne aradığını çözmeye çalışırken bulacaksınız .
Hal böyle olunca , böyle bir film hakkında yazmanın da konuşmanın da sınırı çiziliyor .
Bait 3D , yukarıda vasat üstü diye andığımız “Deep Blue Sea” gibi kuzenlerinin yanına bile yaklaşamıyor .   Ters rüzgarın etkisiyle kıyıya vurmuş bir enkaz parçası gibi . twitter : orkansanci
