1. Şövalye , önceden üzerimize serptiği parçacıklarıyla kısa ömürlü bir önyargı yaratmıştı bende .
Setini ortaçağın bir yerlerine kurmuş bir kahramanlık hikayesi .
Hangi filmlerin referans alınacağını , nelerin pas geçileceğini tahmin etmek güç değil ( diye düşünüyorsunuz ) .
Afişin başka ne çağrışımları olabilirdi ki !
2. Tüm önyargısını fragmana ve afişlere dayandırarak izlemeye giden " sıkıntılı " bir izleyicinin filmi oldukça iyi bulmasının özel bir adı var mıdır acaba .
Biliyorsanız aşağıdaki maddeyi siz doldurun , diğer maddelerin başlığı o çünkü !
3. .
4. Şövalye güzelliğini iki şeye borçlu : Birincisi , benzer tarihi kahramanlık hikayelerinde olduğu gibi kendini ciddiye alıp tüyleri diken diken olmayan izleyicileri sıkıntılara ve acılara boğan bir tavrı yok ; tam tersi , kendisiyle ufak ufak eğleniyor , tadını çıkarıyor : Sakız çiğneyerek dolaşıyor ortaçağ sokaklarında .
5. "
- Çağdaş anlatı için iki seçenek olduğunu düşünüyorum : Ya çok bilinmedik bir hikayeyi sıradan bir tarzda anlatacaksınız , ya da çok duyulmuş gibi görünen bir hikayeyi sıra dışı bir tarzda anlatacaksınız .
" 6. Yukarıdaki alıntının kaynağı Sabri Kaliç . 90'lar sineması açısından da oldukça geçerli bir tespit bu . Şövalye'nin ikinci güzelliği de bu tespite güzel bir örnek oluşturuyor . Sıradan bir şövalye hikayesinden Queen videosuna , müzik ve kostümde serbest dalda güreşen bir film bu . 7. Sıradan bir köylü , çocukluğundan beri " yıldızlara ulaşma " düşleri kurduğu için sadece asillerin katılabildiği turnuvaya yamalı bir şövalye kostümüyle fakat bir " asil " gibi katılmaya karar verir . Bir tarzı olmaması , hayatın uçlarında büyüdüğü için risk alabilmesi , yukarılara tırmanmasına yardımcı olur . İşler sarpa sardığında ise önceden yapılmış " asil " bir davranışın karşılığı olarak senaryo ve işler " yoluna " girecektir . The show must go on ! 8. ( Bu maddede yer alan açıklama , düzey , tekrar , otosansür vb. nedenlerden dolayı bizzat yazar tarafından kaldırılmış olabilir ) . 9. Tarihi filmler de tıpkı belgeseller gibi tarihe ve " gerçeğe " sadık kalma adına sinemasal gerçek denilen yaratıcılıktan uzaklaşıyorlar . Son derece ciddi bir hikayeyi zaman - mekan birliğini ortadan kaldırarak anlatmanın keyfi bir başka oluyor . 10. Yaratıcılığın ciddi bir şey olduğu her zaman için doğru değildir ( Bu madde yazıya bir manifesto havası kazandırabilir , göze alınmıştır ) . 11. Tarihin aynı dilimi , aynı tadı ve tuzu üzerine , ortak hikayeye sahip iki filmle karşı karşıya olduğumuzu düşünelim . Biri tarihe sadık kalınarak , kitapların ışığında , danışmanların gözetiminde yazılıp çizilmiş ve sevenlerine kazandırılmış . Diğeri ise oldukça " free " bir uyarlama . Kol saatleri , uçaklar , hamburgerler , tenis raketleri , playboy sayıları yağmur gibi yağıyor . İlki " kurtarırken " ikincisi ciddiyetsiz ve değersiz bir şeye mi dönüşmektedir . 12. Tarih öğrenmek isteyenler , uzmanlara , kitaplara , cd romlara başvurabilir . Sinema bir şey anlatmak için yaratıcılığını özgürce ve çılgınca kullanma hakkına sahiptir . 14. Queen müziği eşliğinde yıldızlara ulaşan köylü şövalyenin öyküsü bana rock yıldızlarının hikayesini anımsattı . Ulrich de yıldızlara ulaşmayı hedefleyen , ama ulaştığında da mutlu olmayan müzisyenlerin hikayesini anımsatıyor . Kazanmak , kazanmak denilen şey çok kolay , belki en zoru bir kadının sevgisini kazanmak . Bir kadın için neleri gözden çıkarabilirdiniz ? 15. 16. Şövalye filminde başka hangi parçalar çalabilirdi , fikriniz var mı ? Varsa yukarıya yazabilirsiniz . Son olarak baktığımda ; sanki bazı sahnelerde Morphine'in cool müziği iyi gidebilirmiş diye düşünüyorum . 17. İzleyiciler sinemada izlemek ve filmdeki boşlukları doldurmak için vardır . İzlenmemiş bir film bitmemiş sayılabilir . ( Son madde ) "
Eğer bir konu hakkında kafanız karışıksa , tüm çabanıza rağmen kafanızı toparlayamıyorsanız ve düşüncelerinizi bir yazıya , makaleye dökme zorunluluğunuz varsa , onları numaralandırmayı deneyin .
Karışıklığa anlam kazandırmanın en pratik yoludur .
"
- Henry Maxwell
