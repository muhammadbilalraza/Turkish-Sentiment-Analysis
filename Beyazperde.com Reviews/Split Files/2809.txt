Ünlü İngiliz komedi yazarı Richard Curtis'in ilk yönetmenlik denemesi olan Aşk Heryerde , bir sürü değişik romantik komedi stilini bir araya getiriyor ve bir bakıma bir " süper romantik komedi " yaratıyor .
İçinde Emma Thompson , Liam Neeson , Hugh Grant ve Keıra Knightley gibi isimleri barındıran film , başarılı bir romantik komedi arayan seyirci için .
Kusura bakmayın Sevgililer Günü yerine yanlışlıkla 2003 yapımı modern romantik komedi klasiği Aşk Heryerde'nin eleştirisini yazmışım .
Neyse ki son anda kendimi durdurdum , Sevgililer Günü eleştirisiyle devam edebiliriz .
Bahane olsun diye söylemiyorum ama beni suçlayabilirmisiniz bu tür bir karmaşa yüzünden ?
Sonuçta Sevgililer Günü , adımı adımına Aşk Heryerde'nin başarısını yakalamak için havada takla atan , her saniyesi pazarlama şirketleri ve focus grupları tarafından oluşturulmuş , cansız , ruhsuz bir ürün .
Filmi fikir aşamasında ortaya atan yapımcılar arasındaki diyaloğu kafamda canlandırabiliyorum : Yapımcı 1 : " Abi bir kaç sene once vardı ya hani Aşk Heryerde diye bir film ? Bir sürü yetenekli oyuncuyu bir araya getirip eğlenceli olduğu kadar akıllı ve tutukulu bir romantik komedi . Diyorum ki onun aynısının Amerikan versiyonunu yapsak , bir sürü film yıldızıyla doluştursak , adını da Sevgililer Günü koyup sevgililer gününde vizyona soksak ? "
Yapımcı 2 : " Harika fikir . Kimler oynayacak ? "
Yapımcı 1 : " Kaç tane yıldız bulursak . Julia Roberts , Jessica Biel , Jamie Foxx , Jennifer Garner , Anne Hathaway . Hepsi de kabul eder büyük ihtimalle , çünkü iki günlük iş için on günlük para öderiz . Ayrıca karakterlerin her biri başka romantik komedilerden kalıp alınmış klişelerden oluşacağı için prova falan yapmalarına , aylarca rollerine hazırlanmalarına gerek te yok . "
Yapımcı 2 : " Aşk Heryerde gibi aşık olmuş bir küçük çocuk olucak değil mi ? O çocuk çok popüler olmuştu o filmde . Kopyalamak , şirin çocuk seven seyirciden bilet parası koparmamız lazım . "
Yapımcı 1 : " Var tabii , olmaz mı ? Yanlız çocuğu canlandıracak genç oyuncu son yılların en kötü çocuk oyuncularından biri . "
Yapımcı 2 : " Ne fark eder ? Şirin olsun yeter . Şirin velet oldukça seyirci her şeyi yutar . Yönetmen kim olacak ? "
Yapımcı 1 : " O konuda en küçük bir risk bile almanın alemi yok . Sonuçta bir filmden çok bir üründen bahsediyoruz . Bu filmden önce aynı romantik komediyi en az yirmi defa çekmiş Gary Marshall'a ne dersin ? "
Yapımcı 2 : " Harika fikir . Peki filmdeki hikayeler nasıl ? "
Yapımcı 1 : " Mükemmel . Hepsi daha önce yüzlerce defa denenmiş , test edilmiş romantik komedi şablonları . Emin olun ki efendim , benim kontrolüm altında gerçek ilişkileri uzaktan bile andıran bir tek konu elementi bile giremez filme . "
Yapımcı 2 : " Valla bilmem . Bir test edelim seni . Filmde Ashton Kutcher , Jennifer Garner'in peşinden havaalanında koşuyor mu ? "
Yapımcı 1 : " Koşmaz mı ? "
Yapımcı 2 : " Gerçek hayatta iki saniyede kendileriyle çıkacak birini bulacak güzellikte film yıldızları sevgililer gününde aşk bulamadıklarından yakınıp sonra birbirlerini buluyorlar mı ? "
Yapımcı 1 : " Bulmazlar mı ? "
Yapımcı 2 : " Durup dururken ortaya gereksiz fiziksel komedi atalım diye kız arkadaşının evinde soyunup kızın annesi tarafından basılan bir çocuk var mı ? "
Yapımcı 1 : " Olmaz mı ? "
Yapımcı 2 : " Harika . Hemen yapıma sok filmi . "
Yapımcı 1 : " Yanlız küçük bir problem var . Aşkını 11 ayda bir görebilen asker Julia Roberts ile Bradley Cooper arasında geçen uçak sahneleri filmin geri kalanının yavanlığına uymayan , nasıl diyeyim , belli bir yetenek ve içtenliğe sahip . "
Yapımcı 2 : " Napalım artık olucak o kadar . Bu arada filme olabildiğince bariz pop şarkıları sokuştur . Hatta şarkılar yer yer izlediğimiz görüntülere yorum yapsın . Mesela liseli çocuk kız arkadaşıyla ilk defa sevişmeye giderken şarkının sözleri "
İlk seferki gibi , ilk seferki gibi " desin . "
Yapımcı 1 : " Yaparız . "
Yapımcı 2 : " Aferim koçum benim . "
Sonuç nedir ?
Bu sevgililer gününde siz siz olun , sevgilinizle evde kalın .
Koltukta sırnaşıp DVD playerınıza Aşk Heryerde'yi koyun , keyfinize bakın .
