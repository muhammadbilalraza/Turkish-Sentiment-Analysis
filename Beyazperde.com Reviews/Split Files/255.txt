Cem Yılmaz’ın aylardır vizyona girmesi beklenen Karakomik Filmler serisinin ilk ikisi nihayet sinemalarda .
Geçtiğimiz yıl sonunda alevlenen ve başta Cem Yılmaz olmak üzere , Yılmaz Erdoğan , Şahan Gökbakar ,  Mahsun Kırmızıgül gibi , gişenin en büyük isimlerinin tepki gösterdikleri mısır ve bilet krizi sonucunda Cem Yılmaz filmlerini vizyondan geri çekmiş ve beklemeye almıştı .
Ekim ve Kasım ayında protestoya katılan sinemacıların filmleri birer birer vizyona girecek .
Onlardan ilki de Karakomik Filmler – 2 Arada ve Kaçamak . 
 
Cem Yılmaz sineması , her zaman sinemanın kendisine saygı ve geçmişe özlem barındıran detaylar ile doludur .
GORA , AROG , Pek Yakında ,  Hokkabaz ve diğer filmlerinde yaptığı göndermelerle Yeşilçam’a saygı sunmayı , Hollywood bilim kurgularına selam çakmayı atlamaz .
Karakomik Filmler’in izlediğimiz ilk iki filminde de bu duruş devam ediyor .
Ancak yavaş yavaş bir sinema sever olarak bu benzer duruşun durumu kurtarmaya yetmediğine kanaat getirmeye başladım .
Tek bilete iki film sloganıyla yola çıkan ve zamanının “iki film birden” akımını bir nevi geri getirmeye çalışan Karakomik Filmler , birer saatlik orta metrajlı iki filmden oluşuyor , dolayısıyla evet iki hikaye , ancak süre açısından baktığımızda değişen bir şey yok . 
İlk film 2 Arada , arabalı vapurda çalışan ve hatta orada yatıp kalkan gariban Metin nam - ı diğer Ayzek’in ( Isaac ,  Aşk Gemisi dizisinden bir karakter ) hikayesini anlatıyor .
Cem Yılmaz ilk filmde , güldürmek yerine tek istediği kırık olan ön dişlerini yaptırıp , her gün o vapurla yolculuk yapan Songül’le birlikte olabilmek olan bir adamın hikayesini anlatıyor .
Ayzek bir zaman sonra hırslarına yenik düşüyor ve el değiştiren şirketin insan kaynakları ile yaptığı görüşmeleri geçip işine devam edebilmek için , birer birer gemideki arkadaşlarını satmaya başlıyor .
2 Arada’nın ana fikri , aynı gemideyiz .
Şimdiye kadarki Cem Yılmaz filmlerine de pek benzemiyor , hatta yer yer geriyor bile .
Belki biraz Hokkabaz ama yine de Cem Yılmaz adına yeni bir deneme .
Hatta keşke 2 Arada bir saat değil de , tam bir uzun metraj olsaydı da , Ayzek karakterini daha uzun izleme şansımız olsaydı . 
 
2. film Kaçamak , Cem Yılmaz’ın bitmek tükenmek bilmeyen bilim kurgu sevdasının bir ürünü . ( şikayetçi değilim , bilim kurgu komedisini severim . ) Bir hafta sonu kaçamağı yapmak için , eşlerine sevgililerine yalan söyleyerek bir spa oteline gelen , bir grup arkadaşın başına gelmedik kalmaz , evet uzaylılar bile gelir .
Yer yer Arrival ve Armageddon’a yaptığı göndermelerle gülümseten Kaçamak’ın geneline baktığımızda bir olmamışlık seziyoruz .
Efektlerin ve oyunculukların başarısı , hikayenin ve diyalogların eksiklerini kapatamıyor .
Kaçamak’ta işin komedi ve bel altı dozu artıyor .
Ancak burada şöyle bir handikap görüyorum ki , ilk filmin yaş sınırlaması ile ikinci filminki tamamen farklı bence .
Büyük olasılıkla değerlendirmeler Kaçamak üzerinden yapıldı ( 13 + ) , ilk yarıya aldıkları çocukları , ikinci yarıda çıkaramayacaklarına göre . 
Oyunculuklardan söz edecek olursak , kemik kadronun yanı sıra Cemre Ebüzziya , Uraz Kaygılaroğlu , Nilperi Şahinkaya gibi yeni yüzler görüyoruz Karakomik Filmler'de .
Genel olarak dozunda bir oyunculukla karşı karşıyayız .
Başrollerde hep aynı yüzleri görmek konusunda da yavaş yavaş sıkıntılar çıkmaya başlıyorken , İki Arada'nın geniş bir oyuncu kadrosu olduğundan bu durum çok da göze batmıyor , ancak Kaçamak için aynı şeyi söyleyemeyeceğim . 
Ezcümle , 2019 başında belki de öyle sessiz sedasız vizyona girmesi planlanan bir deneme serisi , mısır / bilet krizinin ardından aylarca vizyon bekleyince beklentiler de büyüdü .
Son olarak Arif v .
216’dan çok büyük keyif almış biri olarak , Karakomik Filmler’in ilk filmine geçer not verebiliyorum , ancak Kaçamak ortalamayı düşürüyor .
Elbette her zaman güldürmek zorunda değil , biz onun duygusal hikayelerini de seviyoruz ama umarım 2020’de izleyeceğimiz serinin bir sonraki filmi , Türkiye’nin en iyi komedyenlerinden biri olan Cem Yılmaz’ı geri getirir .
