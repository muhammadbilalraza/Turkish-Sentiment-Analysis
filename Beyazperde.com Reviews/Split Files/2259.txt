Korku Sokağı 3. Kısım : 16

Hepimiz evde film izlemeyi seviyoruz ama korku türünün ev sineması mefhumu içinde ayrı bir yeri var , 80’ler video çılgınlığından beri bu böyle …
O yıllarda , ucuza çıktığı için salonlarda gösteril / e / meyen bir sürü korku filmi video kulüplerin raflarını işgal etmişti .
Bu kiralama dükkanlarının arşivlerinin neredeyse yarısını korku filmleri oluştururdu .
O şahane zamanları hatırlıyorum ; hafta sonu geldiğinde arkadaşlarımla şehirdeki bütün video kulüplerini dolaşır , listelerindeki en sağlam ( görünen ) korku filmlerini kiralar ve Cuma akşamından Pazar gece yarısına kadar devam eden bir korku filmi maratonu gerçekleştirirdik , üstelik bunu neredeyse her hafta sonu yapardık !  

Artık başka zamanlarda yaşıyoruz .
Netflix , artık bunu evden çıkmadan yapmamıza imkân sağlıyor ama eski tadı kaldı mı bilinmez .
Netflix kütüphanesinde yerini alan Korku Sokağı Üçlemesi , her bölümde farklı alt türlere öykünen filmlerden oluşuyor .
Yapımcılığını Chernin Entertainment'ın üstlendiği Korku Sokağı serisi film uyarlaması 2015 yılında geliştirilmeye başlandı ve yönetmen koltuğuna Leigh Janiak oturdu .
Orijinal hikâyede Kyle Killen imzası var ama senaryo Phil Graziadei ve Leigh Janiak tarafından yazılmış .
Seriyi , pandemi ve yayın hakları sıkıntıları yüzünden 2019’da tamamlanmış olmasına rağmen henüz izleyebiliyoruz . 

Korku Sokağı ( Fear Street ) markasını , korku yazarı RL Stine'nın yaklaşık 50 kitaptan oluşan eserleri oluşturuyor ancak filmler bu eserlerden birebir uyarlama değil .
Daha çok , isim hakkını ve serbest esinleri içeren bir çalışma …  Pek bir numarası olmayan ilk bölüm ve şahane bir ikinci bölümden sonra her şeyi mahveden bir final bölümü ile Korku Sokağı’ndaki gezimizi sonlandırıyor , meraklısının ağzına bir parmak bal çalarken bambaşka hassasiyetleri kovalayan olan yeni bir Netflix tür çorbasında daha buluşmak üzere diyoruz . 

Üçlemedeki filmler için yazdığım yazılardaki en ağır cümleleri bu bölüm için kuracağım .
Olay şu , bu bölüm sırf Korku Sokağı bir “üçleme” olsun diye yazılıp çekilmiş gibi duruyor .
Yolunda gitmeyen bir sürü şey var ama serinin en kötü iki oyuncusunu 1994’ten alıp 328 yıl öncesine , 16’ya yollamışlar ve korkunç aksanlarıyla rol kesen bu ikiliyi izlemek azap verici .  
Korku Sokağı 3. Kısım : 16
16 , türün zirvesinde duran The Witch’in tariflerini alan ve yanlış uygulayan bir film / bölüm olmuş .
Sarah Fier Cadısının lanetinin kökenini öğrenmek için seyretmeye devam ettim ama 1994 bölümünde 10 dakikalık bir flashback sekansla halledilebilecek orijin hikayesini alıp tam bir film çekmek üçlemeyi yavanlaştırıyor .
İlk bölüm ve bu bölüm tek bir film olarak çekilebilir , serinin en iyi bölümü olan 1978 ise yan hikâye olarak sunulabilirdi .
Zaten , 16’nın hikayesi tükenince film yine 1994 yılından devam ediyor her şey daha da sıkıcılaşıyor . 

Korku Sokağı 16 , bir sürü twistle dolu .
Bunların bazıları kolayca tahmin edilebilir şeyler ama cadının hikayesinin / trajedisinin işlenişi enteresan .
Burada A Nightmare On Elm Street ( Elm Sokağında Kâbus – 1984 ) filmindekine benzer bir durum var .
O filmin manyağı Freddy Krueger en az 20 çocuğu öldürmüş bir katildir .
Öfkeli ebeveynler tarafından yakılarak cezalandırılmış ama intikam için geri dönmüştür .
İlk iki film , Korku Sokağı’nın cadısı Sarah Fier’ın da benzer bir motivasyonla geri dönerek , gençlere cinayet işleten bir laneti yaydığını düşündürüyor ancak 16 , dönülmez yazan yerden dönerek hikâyeyi başka bir yere sürüklüyor .
Tam da Netflix patronlarının istediği yere …  

Seyircinin , Sarah Fier’ın kim olduğunu ve kötülüğün asıl kaynağını öğrendikten sonra hala seyredecek bir 40 dakikası var ve bu süreyi sıkılmadan tamamlamak imkânsız .
Finalde Shadyside ve Sunnyvale arasındaki sınıfsal çatışmanın kaynağını göstererek , fakir ABD eyaletlerinin zengin eyaletlere olan nefretini işaretlemeden duramamışlar .
Hala bunun iyi bir fikir olduğunu düşünmüyorum .
Shadyside laneti hikâyeyi yürütmeye tek başına yeterdi .  

Korku Sokağı Üçlemesi , Netflix’in yapım zaaflarını her dakikasında taşıyan ama sıcak yaz günlerinde kolayca tüketilebilecek bir filmler serisi .
Eğer , yeni nesil seyirciyi referans aldığı işlere yönlendirirse mutluluk kaynağı ancak o işlerin hiçbirindeki etkileyiciliğe sahip değil .
Çok bir şey beklemeden izleyin , iyi seyirler . 

Murat Tolga Şen
