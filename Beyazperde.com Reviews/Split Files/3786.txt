Herkül : Efsane Başlıyor’un ardından Skiptrace / Tozol filmiyle karşımıza çıkan Renny Harlin artık 62 yaşına gelmiş Jackie Chan’i yine aksiyonun en çetrefilli haliyle karşımıza çıkarıyor .
Karşımızda zıtlıklar komedisinden ve Orta Asya’nın doğasından fazlaca beslenen bir film var .
En son izlediğimiz Ejder Kılıcı ile kıyaslarsak prodüksiyon olarak daraltılmış gibi görünse de mekânsal olarak genişlemiş bir film Tozol .
Bu tarz filmler bütün kalıplarını aksiyona yasladıkları için konu genelde ikinci hatta üçüncü plandan seyirciye el sallamakla yetinir ki , bu da az şey değildir .
Genelde tek kişilik şovuna yandaş ya da karşıt bir kahraman katan usta oyuncunun bu filmdeki partneri Johnny Knoxville .
Chan filmde yine bir dedektif olarak uzak diyarlardaki kumarbaz Connor Watts’ı bulup , bozkırlarda , at sırtında , bazen yürüyerek onu adalete teslim etmenin yollarını arıyor .
Yani film Bitirim İkili ve Şangay Şövalyeleri ( Kovboyu ) arası bir çizgide sürekli ortalığı birbirine katıp , geçtikleri yerlerdeki pazarları dağıtarak ilerledikleri için bu olmazsa olmaz aksiyon ritüelini bekler hale geldiğinizi fark ediyorsunuz !
Bu anlamda filmden beklentiniz yeni bir aksiyon , dövüş stili vb. yönünde olmasın ; daha ziyade kısmen diğer filmlerde görmeye alıştığımız sahnelerin rehaveti var .
Ama Jackie Chan’in pazar payı halen devam ediyor gibi zira kendisi bir nevi süper kahraman muamelesi görüyor .
Filmin aksiyon dozu kaçma - kovalamaca seviyesinde ilerlerken espriler de , replikler de aynı paralelde seyrediyor .
Öte yandan filmin havası biraz eski Chan filmlerinin havasından çıkıp , biraz daha modernize edilmiş .
Belki de bunda Konoxwille etkisi var demek lazım .
Yine de kafamızı çevirip çoğunlukla Uzakdoğu’nun havası ve doğasıyla göz göze geldiğimiz için yerel havasından da ödün vermiyor diyebiliriz .
Özellikle de Moğollar’a konuk oldukları sahneler filmin en renkli kısımları .
Zaten yönetmen genel geçer aksiyon havasını kırmak için görüntülere ağırlık vermiş ; genel görüntülere giren detaylar filme canlılık açısından çok şey katmış .
Filmi izlerken de en fazla bu görüntülerden keyif aldım .
Gerisini de Chan ustanın yavaşlasa da hala tadı olan aksiyonu halletti diyebiliriz .
Film yine dostluk , fedakarlık , arkadaşlık , aşk , iyilik olgularının altını çizmeye kendisini adıyor .
Filmde genel akışa belki tek bir müdahale var ; o da filme son vurucu darbeyi koymak için yazılmış ve bu bahsettiğim kavramların anlamını kuvvetlendirmeyi amaçlamış .
Sonuçta yıllara yayılan taktiğiyle Chan usta bir kez daha karşımızda .
Yeni macerasını bekleyenler için sinemada seyredilmesi tavsiye edilir . twitter . com / BanuBozdemir
