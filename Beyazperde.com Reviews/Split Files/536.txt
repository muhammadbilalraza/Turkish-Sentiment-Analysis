Halka , Japonya'nın Stephen King'i olarak gösterilen Kôji Suzuki'nin romanından uyarlanan , Japon yapımı Hideo Nakata'nın yönettiği Ringu'nun Amerikan versiyonu .
Ringu , ilk çıktığı dönemde Blair Cadı'sı sonrası korku filmleri içinde , önemli ve bir o kadar da etkili olmayı başarabilmiş bir yapım olarak değerlendirildi .
1998 yılında Japonlar seriye Ringu 2 ile devam ettiler .
Daha sonra bir televizyon dizisi yapıldı ve Manga olarak da piyasaya sunuldu .
Japon sinemasının tarihinde en büyük başarılardan biri olarak sayılan Ringu , Güneydoğu Asya'da büyük bir hayran kitlesi yarattı .
J - Horror tanımlamasının ortaya çıkmasında önemli bir payı olan film , dünyanın batı kanadında da ilgi görmeye başlayınca , Hollywood'un dikkatini çekmekte gecikmedi .
Ringu'da kullanılan teknik ve klişeler hemen hemen gördüğümüz tüm korku filmlerindeki ortak paydada birleşse de ; farklılık , bir çekim ve yeni bir korku etkisi ile ortaya çıktı .
Benim tercihim ilk Ringu olsa da ; Halka'da , Amerikan korku film tarzına uyarlanmış , al benisi yüksek olan bir mainstream yapım .
Hollywood sinemasının , senaryo ve anlatım anlamında belirli bir kısırlık içinde olduğu uzun zamandan beri aşikar .
Bu kısırlığı başta Avrupa ve Uzak Doğu sineması ile dölleme calışmaları , bazı zamanlar iyi sonuçlar vermekte , fakat kötü örnekleri de yok değil . ( bknz : Solaris ) DreamWorks Stüdyoları tarafindan gerçekleştirilen Halka'nın yönetmenliğini Gore Verbinski üstlenmiş .
Daha önce de DreamWorks ile çalışan Verbinski Zor Hedef Fare ve Meksikalı ile kendini göstermişti .
Reklam yönetmenligi yaparken çeşitli ödüller de almış bir yönetmen kendisi .
Ön ismi ise korku filmi için biçilmis kaftan ( Gore ) .
Görüntü yönetimi ise ; bir çok ödüle sahip olan , film , reklam ve müzik videoları üzerine çalışan Bajan Bazelli'ye ait .
Filmin görüntü efektlerini yapan Charles Gibson da Oscar ödüllü .
Özel makyaj uygulamalarının önemli ismi Rick Baker'ın da adını anmak gerekiyor : Altı kez makyaj uygulama dalında Oscar ödülü almış biri ne de olsa .
Filmin genel yapısının korunmasında ve estetik anlamda ortaya koydukları başarı , hayli takdir edilesi .
Ringu'daki popüler gençlik film tarzı , başka filmleri anımsatan çeşitliliği , içinde bulundurduğu karakterlerin karışık duygu yapısı , gizemi ve insanın iç güdülerinden biri olan merak kavramını kaynak alması , hem izleyenler tarafından , hem de Hollywood yapımcıları tarafından dikkate değer bulunmuştu .
Bunların hepsi Halka'da da bulunmakta .
Sinematografik anlamda belirli yönlerden Ringu'dan farklı olsa da ; biraz yumuşatılmış , azar azar verilen bir korku teması gözden kaçmamakta .
Bu Amerikan izleyicisine göre şekillendirilmiş , katı kurallar ile sınırları çizilmiş , pek değişmez bir korku estetiğini yeniden üretme çabası olarak görülüyor ki , burada beklenilenden iyi sonuç vermekte .
Filmin öyküsü ise halk efsanesi haline gelmiş bir VHS kaset üzerine .
Bu kaseti izleyenler yedi gün içinde ölmekteler .
Ölüm nedenleri kalp krizi olarak sonuçlanıyor .
Kaseti izleyip bu aksiyonun yedi gün sonrasında ölen genç bir kızın teyzesi tarafından da olay araştırılmaya başlanıyor .
Kendisi gazeteci olan bu teyze ise Naomi Watts tarafından canlandırılıyor : Mulholland Çıkmazı'ndan da hatırlayabilirsiniz kendisini .
Araştırmaları sonucu kendisini de o kaseti izlerken bulan Rachel , kaseti eski kocasına da izletiyor .
Kaşla göz arasında , hayli soğukkanlı oğlu da bu kaseti izeyenler kervanına katılıyor .
Hikaye dallanıp budaklanırken de , bu kasetin kaynağını bulma calışmalarını izlemekteyiz .
Ölüme her gün daha çok yaklaşırken , sorumlu olduğu iki kişinin yaşamlarını da kurtarmaya çalışıyor kahramanımız .
Güçlü bir karakter ortaya koyan Watts , bizi de bilinmeyene doğru sürüklüyor .
Halka güzel görünen cesetler vaad etmiyor .
Korkudan deforme olmuş , kasları kasılmış , gözleri siyaha çalan kurbanları görmekteyiz .
Açıkcası Ringu'daki bu sahnelerin korkutuculuğunu uzunluğu sağlamakta iken , Amerikan versiyonu olan Halka'da bu sahnelerin oldukça kısa tutulduğunu , bazı zamanlar saniyenin yarısında bir sürede sunulduğunu görmekteyiz .
Kasedin içinde görülen birbiri ile anlamlandırılması güç görüntüler , Ringu'da daha gerçeküstü ve korkutucu olarak sunulmasına karşın , yenisinde , daha çok ipucu sunan görüntülere dönüşmüş .
Bunun nedenleri tartışılır ki , en büyük neden Amerikan seyircisinin pek zeki olmayışına bağlanabilir .
Aynı zamanda , kolaya kaçan anlatımlara alışık bir seyirciye box office talebi ile sunulan bir filmin karmaşık olabilme olasılığı pek fazla değil .
Bu durumda diyebiliriz ki ; Halka , seyircisini korkutmaya çalışırken , film de kendi seyircisinden korkmakta .
Dikkatli izlenmesi gereken film , geri sayım mantığında ölüme gidenlerin hikayesi üzerine kurulu .
Öldüklerinde neye benzeyecekleri seyirciye ve filmin bazi karakterlerine önceden gösterdiğinden dolayı , ürkütücülüğünü her an koruyabiliyor .
Filmin öyküye bağlı pek durağan olmayan ritmi bundan kaynaklanmakta .
Genel anlamda , çoğu evde bulunan markasız boş VHS kasetlerin ürkütücü bir şekilde seyirciye sunumunu görmekteyiz .
Telefonun çalmasını korku malzemesi haline getirirken , kullanılan elektronik aygıtlardan gelen ölümü sunmakta film .
" İzleme " nin bir ölüm nedeni olarak sunulması da ilgi çekici .
Seyirciye film içinde gösterilen bu kaseti izleyenler öldükçe , seyirci de kendini pek rahat hissedemiyor .
Çeşitli video estetiği ile ortaya konulan Halka , özel efektleriyle Ringu'dan ayrılmasını biliyor .
Ringu'da bulunan çoğu efekt kamera ve lens efektleri üzerine kuruluyken , Halka , daha dijital efektlere ağırlık veriyor , fakat bazı bölümlerde Ringu'daki korkutucu etkiyi yakalayamadığını da belirtmeden geçemeyeceğim .
Korku sinemasında , Post - Ringu olarak düşünülen bu dönem içinde Fear Dot Com'da hemen hemen aynı mantık ile ortaya çıkarak , bu sefer interneti paranoyak korkularımızın öznesi haline getiriyor .
Halka , kendine özgü bir estetikle ortaya çıkmasa da , beslendiği kaynağı yeterince incelemiş , korkutucu ve başarılı bir film .
