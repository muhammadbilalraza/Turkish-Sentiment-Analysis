Sinemaya aşık çoğu Türk seyircisinin hatırlayacağı , Türk sineması adına çok önemli bir iş olan Karpuz Kabuğundan Gemiler Yapmak filmi , sinema denen “şey”in özünde ne olduğunu olanca samimiyetiyle anlatmış sıcak , sakin ama güçlü bir çalışmaydı .
Yönetmeni Ahmet Uluçay ’ın hayatını kaybetmeden önce bizlere hediye ettiği aşkla yoğrulmuş , gerçek bir sinema filmi olan proje kısa süre içerisinde tabiri caiz ise kült mertebesine erişmeyi başarmış , nadide bir işti Karpuz Kabuğundan Gemiler Yapmak .
Filmin üzerinden yaklaşık olarak 10 yıl geçti ve hem merhum Uluçay’ı , hem de bu kıymetli çalışmasını anacak , onunla aynı yolda koşmaya çabalayacak bir yapım çıktı karşımıza ; Üç , İki , Bir .
Kestik !
Daha önce Süper İncir gibi “olabildiğine yöresel” bir projeyle bizlere merhaba diyen Kerem Sarı’nın ikinci uzun metrajlısı bahsini ettiğimiz gibi bir bakıma sinemaya yapılan bir güzelleme niteliği taşıyor .
Köy yerinde babası ile yaşayan sinema aşığı genç Süleyman’ın bir filme hayat vermek için attığı kırk takla , yakın arkadaşı Galip’in var ile yok arasındaki desteği , şansın yaver giderek elde edilen kamera derken kendimizi az çok alıştığımız bir hikayenin ortasında buluyoruz ; film çekmek isteyen ancak hiçbir fikri olmayan bir garip ekip !
Yakup Yavru ve Recep Yener gibi iki emektarın da oyunculuklarıyla desteklenen Üç , İki , Bir .
Kestik ! açık konuşmak gerekirse iyi niyetli , samimi ancak bir türlü olmamış , oldurulamamış bir film .
Ahmet Uluçay’ın küçük çocuklarla gerçekleştirdiği anlatıyı , olabildiğine alışıldık bir üslupla , aynı fikir üzerinden , biraz da yöresel komedi ekseninde aktaran proje aynen hikayesindeki “etliye sütlüye dokunmayın ha ! ” göndermesindeki gibi çok istese de hiçbir köşeye dokunamıyor .
Sinemanın sadece para kazanmak isteyen atkılı yapımcıların tekelinde , samimiyetten uzak , sahte bir yüze büründüğünü anlatmak isteyen Üç , İki , Bir .
Kestik ! o kadar çok mesaj verme kaygısı güdüyor ki , sinemaseverlerin hemen anlayabileceği şık göndermeler bir süre sonra “rabarba” olarak kalakalıyor .
Her bir noktaya nüfuz edeyim derken , kendini tekrara düşen , seyircisini de bir süre sonra elinden kaçırıveren senaryo bir süre sonra komediden drama kayıyor , kaymaya çalışıyor , hatta anlamsız bir gerilim ek hikayesi ile suyu iyice bulandırıyor .
Amaçsız finali ile sizi perdeye bakakalırken veda eden film , en başta da söylediğim gibi iyi niyetli ancak samimiyetini bir süre sonra kaybeden , bir türlü olmamış bir komedi denemesi .
Tüm eksikliklerine rağmen başarılı oyunculukları , ufak tefek ama zekice siyasi göndermeleri ve enteresan atmosferiyle ufak da olsa bir şans verilmesi gereken Üç , İki , Bir .
Kestik ! , en azından yüzünüzdeki tebessümü garanti ediyor . burcinaygun@gmail.com
