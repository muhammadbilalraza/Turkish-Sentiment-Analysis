Chris Kyle ile ilgili haberleri daha önce okumamışsanız , bu yazı ' sürpriz bozanlar ' içerebilir .
" Keskin Nişancı " yı ( American Sniper ) seyrederken içimde giderek yükselen bir kızgınlık hissettim .
Bir kaç nedenle .
Öncelikle , yaşayan tartışmasız en büyük yönetmenlerden , ilham verici sinema adamı , duyarlı yüreklerin bestecisi , neredeyse her filmini gözyaşları içinde seyrettiğim Clint Eastwood'un , başlarda Steven Spielberg , David O. Russell isimleri etrafında dönen bu projeyi kabul etmesiydi .
O Eastwood ki , 2.Dünya Savaşı'nın Pasifik cephesindeki bir adada yaşanan muharebeye , savaşan iki taraftan da bakan iki film çekerek bir ilki gerçekleştirmişti .
" Atalarımızın Bayrakları "
( Flags of Our Fathers ) ve " Iwo Jima'dan Mektuplar "
( Letters from Iwo Jima ) şu sözlerinin izini sürüyordu : “İzleyerek büyüdüğüm savaş filmlerinin çoğunda , iyi adamlar ve kötü adamlar vardı .
Hayat böyle değil , savaş böyle değil .
Bu filmler kazanmak ya da kaybetmekle ilgili değil .
Savaşın insanlar üzerindeki etkileri ve erken yaşta hayatlarını kaybedenlerle ilgili . ” ABD savaş tarihinin en ölümcül keskin nişancısı olan , sadece nokta atışla , arkadaşları için tehlike oluşturan en az 160 erkeği , kadını , çocuğu öldüren , bol madalyalı Chris Kyle'ın ( 1974-2013 ) otobiyografik kitabından uyarlanan film de , onun savaşta görevini nasıl ifa ettiğini , sonrasındaki ruhsal sarsıntılarını , ailesiyle olan çalkantılı ilişkilerini ve zorlu toparlanma sürecini öykülüyor .
Eastwood'un sözlerini yinelersek , " savaşın bu insan üzerindeki etkilerine ve erken yaşlarda yaşamlarını yitiren askerlere " odaklanıyor .
Ancak .
Söz konusu olan , Dünya nüfusunu % 3,17 ila % 4 arasında azalttığı hesaplanan 2. Dünya Savaşı'nı kazanıp bitirmek için çarpışanlar değil , 11 Eylül saldırıları bahane edilerek işgal edilen Irak'taki Amerikan askerleri !
Aynen Vietnam gibi .
Donanma SEAL komandosu Kyle , seçimini yapıyor .
Teksas'tan binlerce kilometre uzaktaki Irak'a gelerek arkadaşlarını koruyor .
Döndükten sonra ruh hekimine söylediği şu cümle önemli : " Sorun şu ki , kurtulamayanlar ( kurtaramadıkları ) için kötü hissediyorum ! "
Oysa , Ortadoğu gibi acılar içinde kavrulan halkların piyon olarak kullanıldığı bir oyun tahtasının yanı başındaki bir ülkede yaşayan bizler  öyle düşünmüyoruz !
" Hiç gelmemeliydiniz " diyoruz !
Bazı okurları duyar gibi oluyorum : " Filmin stiline , artistik , dramatik yapısına eğil ! "
" Keskin Nişancı " nın , örneğin Jean - Jacques Annaud'nun " Kapıdaki Düşman " a benzer ( Enemy at the Gates ) keskin nişancı rekabetinden dem vurabiliriz .
Fas'ta çekilmiş çatışma sahnelerinin gerçekliğinden bahsedebiliriz .
Eastwood'un hikaye anlatma yetkinliğinden kuşku duyan olmadığına göre , parlak cümleler kurabiliriz .
Bradley Cooper'ın karakteri ' giyinmedeki ' başarısından söz edebiliriz .
Ama sorun şu ki , biz bu filme bir ABD vatandaşının baktığı gibi bakamayız .
En azından ben öyle bakamıyorum .
Peki , böyle mi olmalı ?
Bir sinema yazarı karşısına gelen sanat yapıtını , yaşadığı coğrafyanın gerçeklerinden ve inandığı evrensel insan haklarından ayırarak eleştirebilir mi ?
Ayırırsa , bu ahlaki olur mu ?
Silahlanmayı kültürünün bir parçası haline getirmiş , ortalamaABD vatandaşının kaygısızca yaşaması ve fütursuzca tüketmesi adına , baskıcı yönetim altında zaten yeterince ezilen bir halkın topraklarını işgal eden ordunun bir keskin nişancısını ' kahraman ' olarak değerlendirebilir mi ?
En önemli nokta şu : Bu filmle karşı karşıyayız da .
Çapraz biçimde karşı karşıyayız .
" Keskin Nişancı " nın hitap ettiği kitle , Kyle'ı ulusal kahramanları olarak gören , cenazesinde yolları dolduran ABD halkı !
Benim karşımda ise Ortadoğu'nun dramatik tarihi ve gerçekleri duruyor .
Film , benimle Irak işgalini tartışmıyor .
İşgal sonrasından bir gerçek hikaye anlatıyor .
Ben ise filmin çerçevesi içine giremiyorum zaten !
Burada yazıyı keserek , muhteşem belgeselci Michael Moore'un " Benim Cici Silahım " la ( Bowling for Columbine ) kazandığı ödülü almak için çıktığı sahnede , Irak işgalinin hemen öncesinde yapılan o Oscar törenindeki ( 2003 ) tarihi protestosunu anımsatmak istiyorum .
Moore ( diğer adayları da sahneye davet ediyor ) : " Diğer belgesel adaylarını da sahneye davet ettim çünkü biz kurgudan hoşlanmayız . Kurgu olmayan eserleri severiz ama kurgulu bir devirde yaşıyoruz . Kurgulanmış seçim sonuçlarının kurgulanmış başkanı seçtiği bir devir . Kurgusal nedenler öne sürerek bizi savaşa sürükleyen bir adamın zamanında . İster koli bandı kurgusu olsun bu , ister turuncu alarmların kurgusu . Bizler bu savaşa karşıyız Bay Bush ! Utanın bay Bush , utanın ( yuhalamalar ve alkışlar birbirine karışıyor ) ! "
