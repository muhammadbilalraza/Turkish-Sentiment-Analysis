SyFy bünyesinde sürüp giden kariyerini , hiç de fena olmayan I Spit on Your Grave yeniden çevrimiyle farklı bir yöne evriltme şansı yakalayan Steven R. Monroe , filmden sonra yine aynı kanala bağlanarak iflah olmayacağının sinyallerini vermişti .
Az sayıda salonda da olsa kendisine sinema izleyicisiyle buluşma fırsatını veren Mezarına Tüküreceğim'in eleştirel ve spekülatif manada aldığı geri dönüşler , bunu içi boşaltılmış bir seri mantığına oturtmasını gerektirmiş olacak ki Mezarına Tüküreceğim 2 gibi bir filmi karşımızda bulduk . 
Bu bir devam filmi değil aslında .
İlk filmlerdeki karakterlerin hiç birini barındırmayan , yepyeni  kurban / intikamcı ve kötü adamlarla yola çıkan alternatif bir ' yeniden ele alış ' .
Tecavüzcülerine cezayı kesen intikamcı kadının artık taze ve şok edici olmayan , sadece sadistlik konusunda farklı fantezilere yer verebilen hikayesi . 
Katie ( Jemma Dallender ) ' ye üzüleceğiz bu kez .
New York'ta kendine çıkış yolu olarak fotomodelliği seçmiş ve büyük bir hata yaparak üç erkek kardeşin fotoğraf stüdyosunda almış soluğu .
Katie aptal bir kadın değil .
Poz vermesi istenirken sürekli tekrarlanan ' tenini biraz daha görelim ' isteğinden anlıyor işlerin yolunda gitmeyeceğini .
Yine de kardeşlerden yarım akıllı olanın evine gelip ona tecavüz edeceğini , komşusunu öldüreceğini , ' bu karışıklığı temizlemeye gelen ' diğer iki erkek kardeşin de yarım akıllıdan aşağı kalır yanları olmadığını nereden bilsin ?
Burada kalsa iyi .
Katie'yi bir kutunun içine koyup memleketleri olan Bulgaristan'a götüreceklerini , aşağılama ve tecavüze orada devam edeceklerini , bu Bulgaristan seyahatinin nasıl yapıldığını hiç bir zaman öğrenemeyecek olacağımızı biz nereden bilelim ? 
Meir Zarchi'nin orijinal filminin ve yeniden çevrimin belli anlarına sinen feminist alt metinden çok uzakta , kadına yönelik şiddeti fetişleştiren , erkeğin çirkinleşme katsayısını incelemeye girmek bir yana kendi gitgide çirkinleşen bir film I Spit on Your Grave 2. Anlattığı hikayenin içerisinde tecavüz ve intikam olduğu için istismar sineması kalıplarına girmiyor , olan biten herşeyin istismar etmek üzerine kurulu olmasıyla türünü belirliyor .
Bir nevi istismarın istismarını yaparken , okuma yapmaya ya da artistik değer aramaya mahal vermiyor . 
Güzel bir kadının tuzağa düşmesi , düştüğü tuzakta yaşadıkları , başarısız kaçma girişimi ve ikinci yakalanışta daha da fazlasını yaşaması bazlı ' intikam öncesi ' bölüm ile kaçış , kayıplara karışma ve yükselen intikam dalgasıyla geri dönüş bazlı ikinci bölüm arasında ciddi bir dengesizlik var .
Böyle bir filmi izlemek için salona giden seyircinin intikam anında ortaya çıkan şiddetten çok , intikamı haklı kılan şiddeti görmek isteyeceği de nereden çıktı ?
Türün başarılı sayılabilecek örneklerinde suç ve intikama ayrılan sürelerin birbirine yakın olmasıdır ilgiyi ayakta tutan .
İyi bir yönetmenseniz suç kısmına gerilim katmayı da bilirsiniz .
Peki neden Katie'nin çektiği acılara yükleniyor Steven R. Monroe ?
Onu daha iyi anlayabilmemiz ya da empati kurabilmemiz için değil .
Bu sefer ne gerilim yaratacak formu ne de intikamı süsleyecek cin gibi fikirleri var . 
I Spit on Your Grave 2 , bu haliyle ne orjinalinin ne yeniden çevriminin yakınına yaklaşabiliyor .
Suçlu zevk olarak nitelendirebileceğimiz tecavüz / intikam filmlerinin ' suçlu ' kısmını çantasına koyup yanımızdan uzaklaşıyor sadece . 
firatatac . com
