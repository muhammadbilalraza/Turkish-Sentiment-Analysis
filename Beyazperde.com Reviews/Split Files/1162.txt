Film içinde film çekme çabası hatta bunu yaparken yerli sinema / tv setlerimizin güncel sorunlarını hikâyeye yedirme teması karşımıza ilk kez çıkmıyor .
Daha önce Murat Şeker’in ilk uzun metrajlı işi olan  2 Süper Film Birden ,  Kerem Topuz imzalı Film , en son geçtiğimiz yıl karşımıza çıkan Cem Yılmaz’ın son projesi Pek Yakında ve hatta Bora Tekay projesi Böcek bu temaya örnek olarak ilk etapta sıralayabileceğimiz yerli yapımlar .
Sinemaya set işçisi olarak başlayıp görüntü yönetmeni olarak devam eden Tolga Çetin’in yönetmen olarak imza attığı ilk uzun metraj filmi olan Figüran , öncüllerinin peşi sıra ama bir o kadar da orijinal bir hikaye ile ilerliyor .
Setler figüranlık yaparak geçimini sağlamaya çalışan ve en büyük hayali yazdığı aşk senaryosunu filme çekmek olan Mutlu ( Ceyhun Fersoy ) karakterini merkezine alan öykü , biraz saftirik olan başkahramanını  eskinin seks filmi oyuncusu / yapımcısı  Şahmettin abi ve sette ışık asistanı olan kanka Cempo ile besliyor .
Yegane hayalini gerçekleştirmek için dizi setinin prensesi , başrol Pelin Şafak’a ( Serenay Aktaş ) ulaşmaya çalışan Mutlu karakteri senaryo akışında günümüze göre oldukça naif çizilmiş .  Çekingenliği sakarlığı ile de birleşince ortaya iyi işlenebilecek bir komedi malzemesi çıkmış .
Daha önce karşımıza Destere , Kutsal Damacana 3 Dracoola gibi komedi filmlerinde çıkan Ceyhun Fersoy , ilk gerçek başrolü olan Mutlu’yu sırtlarken yer yer zorlanmıyor değil .
Zenginleştirilmeye çok müsait olan yan öyküleri zayıf kalan hikaye , iyi ve kötü anlarıyla tamamen Mutlu’nun sırtına yükleniyor .
Senaryonun beklentisi yüksek olunca doğal olarak bu seyirciye de geçiyor .
Bu anlamda Fersoy’un elinden geleni yaptığını ifade etsek de , oyuncunun rol kotarması masadaki senaryo eksikliklerine derman olamıyor .
Örneğin ,   Mutlu’nun senaryosunu absürt komedi olarak çekmek isteyen paragöz yapımcı ( Ahmet Yıldırım Öcek ) ve onun şirketi filmin eleştiri getirdiği konuların en büyük sac ayağını temsil etmesine rağmen çok yüzeysel geçiliyor .
İsterdik ki Recep İvedik vb. ticaret mantığına üstü kapalı da olsa eleştiri getiren bir filmde , bu karakterlerin üzerine daha çok gidilsin .  Ama bunun yerine Yıldıray ( Cem Kılıç ) karakterinin cinsel tercihinden komedi malzemesi çıkartmaya çalışmak maalesef mizahta ucuza kaçan bir tavır olarak kalmış .
Benzer biçimde Erdal Cindoruk’un aslında başarılı bir biçimde analiz ettiği  Şahmettin karakteri , Mutlu’nun naifliği yanında fazla bileylenmiş duruyor .
Her anlamada ( yapım , senaryo ve yönetmenlik ; hatta başrol ) bir ilk film olduğunu hesaba katarsa , bazı kaybettiği noktalar dışında yakın zamanda karşımıza çıkan ortalama üstü bir film diyebiliriz Figüran için .
Zira yazının girişinde de bahsettiğimiz gibi olay örgüsü set figüranı ( yardımcı oyuncusu ) Mutlu’nun çevresinde dönse de aslında ülke dizi / sinema sektörümüzün kanayan yarası olan setler filmin bir diğer başrolü .
Özellikle Umut Oğuz’un canlandırdığı dizi yönetmeninden , setin yemek dağıtımcısına kadar her ayrıntı incelikle tasarlanmış ; filmin görüntü yönetmenliğini de üstlenen Tolga Çelik asistanları , sanat yönetmeni ve kostümcüleriyle yani tüm set arkasıyla başarılı bir işe imza atmış .
Bu anlamda Sezar’ın hakkını Sezar’a vermek gerek .
Filmin en çok beslendiği mizahi unsur olan memleketimin set halleri pek çok sahnede güldürmeyi başarsa da seyircinin muhtemelen en çok beğeneceği sahne epik bir hava verilmiş olan yemek masası planı olacaktır .
Tek çekimde halledildiğini umduğumuz sahne , karakterin sakarlığını saçmalığa dönüştürmeden naif bir komedide bıraktığı için de filmin lezzetli bir yanı olarak haneye yazılıyor .
Profesyonel futbolcu ve Survivor yarışmacısı Serenay Aktaş’ın oyunculuk performansını ise şaşırtıcı derecede iyi bulduğumu yazıyı tamamlamamdan eklemem gerek .
Henüz 22 yaşında olduğuna inanmak zor olsa da bu fiziğine iyi eğitilmiş bir oyunculuk kariyeri eklemesi an meselesi .
Uzun lafın kısası , bu Cuma vizyona giren Figüran eğlendirme potansiyeline sahip , bu amaca yürürken de içinden geldiği sektörün yaralarına limon sıkmayı ihmal etmeyen bir film .  Bu memlekette kaç figüran bir başrole denktir , bir de o açıdan bakmak için şans vermeye değer .
