" Hitler'i anlamak istiyorsanız öncelikle onun sanatçı olduğunu anlamalısınız " diyor Hitler'in biyografisini yazmış olan Ron Rosenbaum .
Filmin baştan sona her aşamasını neredeyse tek başına yaratmış olan , yönetmen ve senarist Menno Meyjes'e cesaret veren işte bu sözler .
Max'ı bir Hitler filmi olarak düşünmek sanırım çok yanlış olur .
Çünkü Hitler karşımıza o kadar farklı çıkıyor ki .
Meyjes gerçekten cesurca bir yaklaşımla hepimizin az çok tanıdığını düşündüğü , 20.yy'ın en büyük diktatörlerinden birini gencecik bir insan olarak önümüze koyuyor .
1.Dünya savaşı henüz bitmiş .
Max savaşta sağ kolunu kaybetmiş , bir zamanlar ümit vaadeden bir ressam , zengin bir Yahudi , koca , baba ve artık büyük bir resim galerisinin sahibi .
Adolf Hitler , savaştan yeni dönmüş parasız , umutsuz , kırılgan , genç bir ressam .
Çok azımız biliriz herhalde Hitler'in güzel sanatlara olan düşkünlüğünü .
İşte ' Max ' Burada başlıyor .
Eğer faşist bir diktatörün nasıl diktatörleştiğini göreceğinizi sanıyorsanız yanılıyorsunuz .
Çünkü film bununla ilgilenmiyor .
Bir tarafta savaş sonrası Avrupası'nda hümanist yaklaşımlar , diğer tarafta o savaşı yaşamış insanların umutsuzluğu .
Hitler bunlardan sadece biri .
Onun hayatının sadece birkaç haftasına dokunup geçeceksiniz filmi seyrederken .
Sıradan bir insan .
Diğer milyonlarcası gibi .
Peki bu adam nasıl oldu da 20.yy'ın canavarı oldu ?
Cevabını size bırakıyorlar .
Tercihlerimizle varız .
Hitler bu koşulları yaşamış insanlardan sadece biriydi ve hayatını kendi seçimleriyle belirledi .
Dediğim gibi cesur bir senaryo .
Hitler'in aslında hiçte tanımadığınız , belki de çok bildiğiniz , sizin benim gibi bir insandan var olduğunu görmek .
İşte en çok bunu düşündürüyor ' Max ' .
Filmi kısaca anlattıktan sonra ( başka birşeylerle karşılaştırmak isterdim ancak Meyjes fazlasıyla kendine özgü ) kameradan bahsetmek istiyorum .
Sanatı , sanatçıyı ve tüm bunlardan para kazananları anlatan bir filmde sanırım bundan daha iyi görüntü yönetmenliği yapılamazdı .
Tüm karanlığın içinde ışık oyunlarıyla yaratılan derinlik .
Birden Barok ressamları geliyor gözünüzün önüne .
Özellikle Rembrandt ve portreleri .
Her bir oyuncu bu portrelerden fırlamışçasına dolaşıyor ortalıkta .
Dar alanlarda muhteşem bir perspektif yaratılıyor .
Karanlığın bu kadar çok kullanılmış olmasına rağmen bu kadar fark edilememesi !
Bir ışık demetine takılıp kalıyorsunuz .
Karakterlerdeki tüm gerginliği üstünüze odaklıyor bu ışık .
Sanki 20. yy . tarihinde suç işlemiş bir insan gibi hissettiriyor kendinizi .
Kim olursanız olun tarihin bir noktasında varsınız dolayısıyla tarihe karşı sorumlusunuz .
İşte sıradan bir insanken bu sorumluluğun sizi nerelere getirebileceğinin anlatımı Max ya da Genç Hitler .
Marifet herkesi yaşadığı zaman diliminde değerlendirebilmektir diyorum .
İnsanları yanlışlarıyla suçlamak kolaydır .
Önemli olan yaklaşımlardır .
Max 20.yy . tarihine , Adolf Hitler'e bambaşka cesurca bir yaklaşım .
Belki en doğru düşünce ve yaklaşım değil fakat farklı olduğu gerçek .
