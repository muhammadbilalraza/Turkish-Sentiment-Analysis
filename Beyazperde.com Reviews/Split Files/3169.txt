Son zamanlarda Japon kültürünün uzakdoğudan sonra batıda da yoğun ilgi görmesiyle film , müzik ve diğer sanatlar kitlelere daha fazla ulaşmaya başladı .
Japonlar nasıl bir dünyada yaşıyorlar , nelere gülüyor , üzülüyor ve seviniyorlar , kültürleri neler üzerine kurulu , sosyal yaşam içindeki hiyerarşinin anlamı ne ?
Bunlar ilgi çeken bazı konular .
Takeshi Kitano bu kavramların bazılarına kendi tarzı ile açıklık getiriyor .
Kör masör Zatoichi küçük bir köye elinde bastonu ( ! ) ile gelir , geçmişinde yaşadıkları peşinden kovalamaktadır .
( Aynı zamanda o da geçmişindekileri ) .
Köyde çeşitli klanlar arasına sıkışmış köy halkının arasında kendine bir yer bulur .
Filmi kısaca incelersek , Kitano 19. yy içinde bize rehberlik yaparak kasabanın , köyün sokaklarında , kumarhanelerinde , evlerde konuk ediyor .
Kör kılıç ustası ve aynı zamanda ermiş Kitano’nun karakteri filmin içinde dramatik açıdan en güçlü karakter .
Cool karakterler Japon sinemasında batılı örneklerinden daha farklı bir çizgide ilerliyor .
Onur ve itibar üzerinde ilerleyen bir dünyanın öykücükleri arasında klasikleşmiş intikam kavramı filmin çatısının kurulmasında önemli yere sahip .
Belirli karakterlerin geçmiş ile sorunları var ve zamanı geldiğinde bununla yüzyüze gelinmesi gerekiyor .
Kamera , kendini ispatlamak istercesine değil , olgun bir sinema dilinin erdemi ile kendini gösteriyor .
Bu da deneyimi keyifli ve şaşırtıcı kılıyor .
Film içindeki senkronize hareketlerin tümü uzun bir çalışmanın sonucu .
Sesler ile kurulan ritm filmin seyirci ile olan en büyük bağına dönüşüyor .
Sonuna doğru yükselen bu ritm finalde büyük bir patlamaya dönüşüyor .
Kitano’nun kendi eli ile kurguladığı , yönettiği , senaryosunu yazdığı Zatoichi , auteur sinemasının başarılı örnekleri arasında gösterilebilecek kendine özgü ve erdemli bir film .
