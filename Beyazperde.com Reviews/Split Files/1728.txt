Baştan pek de yaratıcı bulmadığım Karanlıklar Ülkesi ( Underworld ) serisinin dördüncü ( resmen bir prequel olan üçüncü bölümü saymazsanız bu asıl üçüncü bölüm oluyor , evet , benim de kafam karıştı ) ürününü tükettikten sonra kendime " keşke filmden nefret etseydim " dedim .
Bu şekilde en azından bu vitesi otomatiğe takmış yavan devam filmi hakkında elle tutulur bir duyguya sahip olurdum .
Karanlıklar Ülkesi : Uyanış ( Underworld : Awakening ) ilk karesinden son karesine kadar gayet tipik ve orjinallikten yoksun bir devam filmi .
Fabrikadan çıkan son iki ürünü sevdiyseniz bu da az çok tatmin edecektir .
Son iki ürün diyorum çünkü her ne kadar aynı mantıkla çekilmiş olsa da ( prodüktörler bu serinin suyunu daha ne kadar çıkarıp para kapabiliriz diye merak ettiklerinden ) üçüncü bölüm en azından Michael Sheen ve Bill Nighy gibi usta oyuncuların ön plana geçmesiyle biraz da olsun kaliteyi yükseltip serinin kanımca en katlanılır filmini yaratmıştı .
Seksi süper vampir Selene'nin ( Kate Beckinsale ) etrafında oluşan şimdiye kadarki üç filmine odaklandığımızda tek bir yenilik sunmuyor Karanlıklar Ülkesi .
Gerekli bütün elementler yerinde : Mavi , mavi , masmavi görsel paleti , olabildiğince sahte görünen CGI kurtadamlar , 13 senelik Matrix'ten halen alıntı dövüş ve silahlı çatışma sahneleri ve tabi ki Kate Beckinsale'in deri pantolonlu muhteşem poposu .
Güneşte dışarı çıkabilen " daywalker " vampir Selene'nin bu seferki macerası insanların vampirler ve lycan adı verilen kurtadamları çoğunlukla yok ettiği bir gelecekte geçiyor .
12 yıldır dondurulmuş olduğunu öğrenen Selene , aşkı Michael'ın peşinden giderken varlığından haberdar olmadığı bir kızı olduğunu öğrenir .
Michael gibi bir vampir / lycan kırması olan Eve isimli kız ( India Eisley ) , gizli bir lycan grubunun gümüşe bağışıklık kazanması için tek şanstır .
İsveçli yönetmen takımı Måns Mårlind ve Björn Stein , hikaye ve diyalogların yaratıcılıktan yoksun olduğunun farkında olmalılar ki vampirlerin lycanları öldürdüğü sahnelerde onları olabilecek en yaratıcı ve kanlı biçimlerde paramparça etmek için ellerinden geleni yapmışlar .
Filmin dikkat dağıtıcı görsel yapısı ise diğer bölümler gibi masmavi ve üstelik salt ışıklandırmadan da bahsetmiyorum .
Bütün kostümler ve dekorlar da bu palete karışarak ekranda resmen bir mavi bulamaç yaratıyor .
İlk iki bölümde hikayeye artistik bir inandırıcılık getirsin diye Michael Sheen ve Bill Nighy gibi " saygıdeğer " oyuncuların yerini bu sefer Charles Dance ve Neil Simon'un favorisi Neil Jordan ' alıyor .
Oyuncu kadrosunun geri kalanından ise ümit beklemeyin .
Sonuç olarak Karanlıklar Ülkesi : Uyanış , ruhsuz , paragöz bir karbon kopya devam filmi .
Serinin hayranlarının beklediği her şey mevcut .
Geri kalanlar uzak dursun .
