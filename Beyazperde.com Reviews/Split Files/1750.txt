Onlar basamağına 7 rakamını konumlandıracak yaşlara doğru hızla ilerlemesine rağmen ; aksiyona doymayan Liam Neeson ; konsept açısından birbirine kritik oranda benzeyen yapımlarda yer alma geleneğini , hiç kuşkusuz çok renkli bir aktiviteye evirmeyi başarmış durumda .
Tabi bu hareketli ve hararetli döneme " Widows " ya da " The Ballad of Buster Scruggs " gibi farklı paletlere sahip yapımlar dahilinde karşımıza çıkarak da damga vurmaktan geri durmuyor kendisi .
Yine de Neeson'u " bir türlü emekliliği gelmeyen aksiyon kahramanı " imajının dışında düşünebilmek hiç de kolay değil ! 
  İlerleyen yaşına rağmen , Neeson'ın , Hollywood kalburüstü aksiyon senaryolarına otomatikman entegre edilmesinin garipsenecek en ufak bir tarafı bile yok !
Hatta içinde " dilimize ' intikam ' şeklinde çevrilebilecek her türden potansiyel kelime barındıran filmlerin lokomotifi olarak " kendisini görmemek ; patlama çatlama seven bünyelerimizde telafisi imkansız yaralar bile açabilir !
Dolayısıyla Neeson ve " şiddet kullanmaya tövbe ettiği halde , düşman köteklemekten geri duramayan vakur vigilante " güzellemeleri arasında , kopması imkansız bir bağ oluştuğunu inkâr edebilmemiz mümkün değil ! 
  İşte Soğuk İntikam , artık çok rahat bir biçimde bahis patlatabileceğimiz " Liam Neeson'lu aksiyon filmi " stereotipine dair ne varsa bünyesinde barındıran bir film !
Dikkat çekmek istediğim esas nokta ise ; yapımın bu özelliğinin " kesinlikle " olumsuz bir eleştiriyle ortalanmayacağı .
Çünkü artık herhangi bir Liam Neeson filmini izlemeyi , vazgeçmek istemediğiniz bir hafta sonu aktivitesi ile eş değer bulmamanız pek de mümkün değil !
Paketi açtığınızda içinden çıkacak olan ürünün niteliği , sayısı , kalorisi hatta paketlendikten sonra ne kadarının net ağırlık , ne kadarının hava boşluğu olduğu .
Her şey gramı gramına belli !
Bu şeffaflığa rağmen hayal kırıklığına uğrayabilmek , ciddi bir efor gerektirecektir , orası kesin ! 
  Tabi burada söz konusu , " filmin dilimize kazandırılış biçiminden " bir miktar dikkat çekici olduğu bir nokta daha var .
O da ; 2014 yılında Hans Petter Moland tarafından beyaz perdeye taşınan çizgi dışı bir intikam öyküsü olan " Kraftidioten " filminin ( In Order of Disappearance olarak da bilinir ) remake güzellemesi olması .
Yine bizzat Moland tarafından perdeye aktarılan bu Amerikan versiyonu ise ; tahmin edileceği gibi , orijinaline hakim olan soğuk ve tekinsizlik ile sarmalanmış lezzetli atmosferinin bulutlarının dağıldığı , gerilim unsurlarının ; popüler aksiyon sineması trendlerinin ateşiyle eritildiği ve daha fazla " genel izleyici dostu " haline getirildiği bir kalorili atıştırmalık örneği . 
  Aslında hikayemiz , her anlamda ; sıradan bir adamın , adım adım acımasız bir katile evrilme öyküsünden fazlasını barındırmasa da ; " beceriksiz intikamcı " parodisinin kıyısından dönerek ; sağlam bir polisiyeye evrilme potansiyeline sahip .
Dışarıdan bakıldığında mütevazi olduğu kadar özenilesi bir hayat süren Coxman'ların hayatı hiç beklenmedik - ve bir o kadar da tahmin edilebilir bir biçimde cehenneme döner .
Domino taşları birer birer düşerken ; Coxman  da , tüm şehri pençesi altına aldığı halde bir şekilde yıllarca görmezden gelebilmeyi başardığı bu çürük çarık cendere içerisinde " kese biçe " kendi yolunu ve doğrusunu bulmaya çalışır . 
  Nels'e göre , oğlunun ölümünün ardında çok daha farklı sebepler yatmaktadır ve karşısına çıkan kronolojinin , inandırıcı hiçbir yanı yoktur .
Oğlunun şaibeli ölümü üzerine tüm suç dünyasını karşısına alan Nels Coxman , aslında hiç de beklemediği bir biçimde , çamur batağının içinde , inandırıcılıktan uzak bir simülasyonun parçası olduğunu anlarken ; tüm eyaleti avucunun içine alan yapıya karşı kendi kişisel adalet savaşını vermeyi sürdürür . 
  Coxman Ailesinin dramı elbette ki pek çoğunuza tanıdık gelecektir .
Aslında 90'lı yıllar boyunca Mel Gibson'un kafasını kızdırdığında , başına neler geleceğinden habersiz , karton kötü adamların dünyasının aksine ; Moland , vigilante unsurunu kutsamaksızın , tüm çarpıcılığı ile bir karakter değişimi sunmuştu bizlere .
Orijinal öyküde Stellan Skarsgard'ın ete kemiğe büründürdüğü Nils Dickman ; Amerikan versiyonunda yerini , düşman köteklemeye dünden hazır Liam Neeson suretindeki , Nels Coxman'a bırakmış durumda .
Hal böyle olunca da " masum bir adamın , adım adım vahşetin kollarına teslim olması " klişesinin de opaklığının düştüğünü gözlemlemek işten bile değil . 
  Diğer taraftan Moland , kendi hikayesinin Hollywood versiyonuna o kadar inanmamış ki ; orijinal filmde yer alan gerilim unsurlarının hepsini hadım etmiş .
Karakterin içine düştüğü ikileme dair esamenin neredeyse okunamayacak kadar silik olması da cabası .
Dolayısıyla karşımızda , hikayenin çerçevesi açısında remake olarak kabul edilse de ; baştan sona " bir Liam Neeson'lı intikam " çeşitlemesi olduğunun fazlasıyla bilincinde bir aksiyon güzellemesi bulunuyor . 
  " The Grey " den bir kaç yıl sonra yine buz gibi bir maceranın göbeğine atlayan Liam Neeson cephesinde zaten değişen bir şey yok .
Son 10 yıl içerisinde yer aldığı bütün aksiyon filmlerinde , ilginç bir biçimde aynı heyecan dozajı eşliğinde yer almayı başarabilen Neeson ; onlarca varyetesinin altına imza attığı Coxman karakterinin suretine de aynı motivasyon eşliğinde bürünmüş .
Bu kimyadan halihazırda zevk almayı bilen izleyiciler için rutinlerini tekrar edebilecekleri , kalburüstü bir ortam hazırlanmış .
Çok büyük yenilikler bekleyenlerin bir kere daha düşünmeleri kritik bir öneme sahip !
