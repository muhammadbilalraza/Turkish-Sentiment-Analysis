İçiniz rahat olsun , bu yazı filmin sonu hakkında herhangi bir detayı açık etmemektedir ; zaten yazıyı kaleme alan yazar da filmin sonunu bilmemektedir .
Lanetli Miras , iki bölüm halinde izleyiciye sunulan filmlerden .
Böyle bir yönteme artık alıştık ama bu bilgiyi bilmeden sinemaya gidenleri kötü bir sürpriz beklediği bir gerçek .
Doğrusu filmleri yan yana koyduğumuz zaman bile izlenebilir bir uzunluk ortaya çıktığını düşünürsek , böyle bir yöntemin tamamen ticari bir formül olduğunu düşünmek zor değil .
Dolayısıyla bir filmin ilk yarısı hakkında yazılan bir yazı ne kadar filme dönük bir eleştiri yazısı olarak kabul edilebilir , bilemiyoruz .
Yine de buraya kadar neler döndüğüne bir bakalım .
Sunum ve pazarlama anlamında Hollywood yöntemlerini kullanan Lanetli Miras , estetik ve tür anlamında daha çok Avrupa Sineması'na yakın .
İngiliz Hammer stüdyosu filmlerine veya atmosfer anlamında benzersiz Jean Rollin gibi sinemacılara yakın korku hayranlarının ilgisini çekebilecek bir yapım .
Klasik ' perili ev ' hikayelerindeki gibi sırlarla dolu bir evi ele alıyor ve bu ana karakteri tüm tarihçesiyle anlatmayı deniyor .
Başlangıçta Viktorya tarzı evin vergilendirme uzmanı bir kadını ' yutmasına ' şahit oluyoruz .
Olayları araştırmaya giden dedektifin macerası ise ikinci bölümde karşımıza çıkacak gibi gözüküyor .
Dedektifin ev hakkında bilgi sahibi olmak amacıyla bir tren yolculuğunda hikayeyi dinleyişi ilk filmin özeti gibi .
Biz de böylece zamanında evde yaşanan parapsikolojik ve trajik olayları dinliyoruz .
Lanetli Miras , hikaye bütünlüğü anlamında tatmin edici olmaktan son derece uzak olsa da ikinci yarıyı ( dileriz buraya gelmekte çok gecikmez ) merak ettirmeyi başarıyor .
Filmin ilham kaynakları arasında gösterilen Lovecraft etkisini de daha çok ikinci filmde göreceğiz gibi .
Senaryo açısından zaman zaman klişelerin tozunu alsa da , yönetmenlik açısından düzgün bir film var karşımızda .
Klasik korku filmlerinden hoşlananların zevkine göre atmosfer açısından koyu bir film .
İkinci yarıyı görmeden söylemek biraz erken olacak ama Lanetli Miras'ın en ilgi çekici yanı Lovecraft bağlantıları .
Korku edebiyatının aşılamaz bir dağı andıran bu yazarının eserleri , sadece edebiyatçılara değil , sinemacılara de ilham veriyor .
Hatta ilhamın ötesinde denemeler de var .
Tamamen Lovecraft'ın yarattığı dünyada geçen filmler çekiliyor ve bunlar arasında hayranların imza attığı amatör işler de var .
Her yıl bunların gösterildiği Lovecraft festivallerinin düzenlendiğini de hatırlatalım .
Şimdilik bu kadar ; filmin ikinci yarısını da gördükten sonra manzarayı daha net görebileceğiz .
Günümüz korku sinemasındaki bitmek bilmeyen ' işkence pornosu ' eğiliminden sıkılan has korku izleyicilerine tavsiye ederim bu ' yarım ' filmi .
