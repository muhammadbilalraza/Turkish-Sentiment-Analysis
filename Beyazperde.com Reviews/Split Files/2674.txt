Türkiye'nin doğusunun , ' geri bırakılmışlık'ın yarattığı meselelerinin başında gelen ' savaş'ın batıdan ' görünmeyen yüzü'ne eğilmeyi deneyen " Min Dît " , çıkış noktası olarak ' doğru ' bir projenin izlerini taşıyor , ancak varılan noktada kendini ajitasyon tuzağından kurtarmayı başaramıyor .
JİTEM tarafından öldürülen ailelerinin yapayalnız koyduğu üç çocuğun ( biri bebek ) öyküsünü izliyoruz filmde .
Önce komşuların yardımıyla ayakta kalmaya çalışıyor çocuklar , ardından sokağa düşüyorlar .
Trajedinin hasını yaşayan , ' yokluk ' ve ' yoksunluk ' içinde büyümeyi deneyen kahramanlarımız ( özellikle de çocukların büyüğü olan Gülistan ) , bir süre sonra onları yalnızlığa sürükleyen toplumun içinde kaybolmanın eşiğine geliyorlar .
Bu arada , çocukların ailesini katleden JİTEM elemanının hayatına da göz atmayı unutmuyor film .
Karısı ve çocuğuyla ' gizli ' bir yaşam süren bu adam , ' normal ' reflekslerini sergiliyor özel hayatında .
Ancak bu iki ' düşman'ın yollarının bir şekilde kesişmesi de kaçınılmazlaşıyor giderek .
Gülistan'ın bu ' karşılaşma ' sırasında göstereceği ' tepki'yse filmin cümlesi haline dönüşüyor , pek tatmin edici olmasa da .
Miraz Bezar , Fatih Akın destekli ilk filminde Türkiye'nin , kanaması hiç durmayan yaralarından birine eğiliyor .
Doğudaki ' mesele'nin ' faili meçhul cinayetler ' boyutuna bakarken , bölgedeki ' durum'dan en çok etkilenen kitle olan çocukları merkeze yerleştiriyor .
Böylece işin ' duygu ' boyutunu büyük ölçüde sağlama alan senarist - yönetmen , bir yandan da tıpkı ' destekçisi ' Fatih Akın'ın " Yaşamın Kıyısında " da yaptığı gibi ' uzaktan bir bakış ' atıyor ve kimi klişe sloganlardan kurtaramıyor filmini .
Bir film çekerken ' taraf ' olmanın bir sakıncası yok , ama hikayedeki tarafları ' tek boyutlu ' görmenin da alemi yok .
Ötekileştirilmiş tarafı ' ezilen ' , diğerini ise ' ezen ' olarak betimlemek ve bu grupların bütün üyelerini aynı kefeye koymak gibi bir yanlışın peşine düşüyor Miraz Bezar .
Sonuçta bir topluluğun içindeki herkesi ' melek ' ya da ' şeytan ' olarak görmek gibi anlatısal bir handikap çerçeveliyor filmi .
Bunun böyle olmadığını bilmek için ' orada ' yaşamak da gerekmiyor , seziler bile yeterli olabilir bu fikre ulaşma yolunda .
Öte yandan Min Dîtin işleyen bir yapısı var , ki Miraz Bezar'ı yönetmen olarak ilk filminde etkili bir noktaya yerleştiriyor bu yapı .
Oyuncu seçiminden onları yönetme tarzına , atmosfer yaratma becerisinden ' temiz ' işçiliğine kadar " Yönetmenim ! " diyor Bezar .
Özellikle çocuk oyuncuların performansını Türkiye sinemasında pek olmadık biçimde inandırıcı kılıyor , ki filmin atardamarı oluyor bu durum .
Baş karakter Gülistan'ı canlandıran Şenay Orak , trajedisine hayat veren bir kompozisyon çalışması içine giriyor .
Bu başarıda onun kadar ( belki daha fazla ) yönetmenin de becerisi söz konusu tabii ki .
Min Dîti elimizin tersiyle bir kenara itmemiz mümkün değil sonuç olarak .
Evet , belli ajitatif hamleleri var ve bunları gözümüzün içine sokmaya çalışıyor , ama Türkiye'nin anlatmayı beceremediği ( hatta denemediği ) şeyleri dillendirmek gibi zor bir işin altına girmesiyle bile takdiri hak ediyor .
Sinemanın ' ayna ' özelliğini kullanmak adına çıkılan yolda bazı tuzaklara düşse de kendine bir ' hareket alanı ' açmayı başarıyor bu film .
En nihayetinde , devamının gelmesini ve daha ' olgun ' çalışmaların sinemamıza kazandırılmasını beklemekten başka bir şey düşmüyor bize .
