Kervan 1915 , 1. Dünya Savaşı sırasında yaşanan Ermeni tehcirine bir başka gözden bakmak isteyen bir hikayeye sahip olan bir yol filmi .
Filmin yönetmen ve senaristi İsmail Güneş , zorlu bir çekim sürecinin ardından bir senedir de filmi vizyona zokmak için uğraşıyor .
Son dönemde bu olaya odaklanan ve farklı bakış açılarını takip eden birkaç film daha sinemaseverlerin karşısına çıktı , ancak ilk defa bir Türk filmi bu olaya bambaşka bir gözden , işin insani ve sevgi içeren tarafından bakmayı deniyor . 
Filmin senarist ve yönetmeni İsmail Güneş ile yaptığımız röportajda kendisi bu hikayenin tarihsel kayıtlarda 1 cümlelik yeri olduğunu belirtirken , biz sadece “Katırcı Salim 200 kadın ve çocuktan oluşan kervanı Giresun’dan Halep’e götürmek üzere yola çıkar . ” cümlesini aldık ve böylesi bir yolculukta insanların başına neler gelebiliri göstermek istedik diyor .
Bu açıdan bakıldığında film gerçekten de olaya farklı bir bakışı getirmiyor ya da taraf tutmuyor .
Uzun ve meşakkatli bir yol hikayesini perdeye yansıtıyor sadece . 
Filmin hikayesinden biraz bahsedecek olursak , 1. Dünya Savaşı sırasında devletin açtığı ihale ile 200 Ermeni kadın ve çocuğun sorumluluğunu alarak , onları Giresun’dan Halep’e götürecek olan kervanın sahibi Katırcı Salim’in önderliğinde bir yola çıkıyoruz .
Yol boyunca yaşananlardan gördüklerimiz , tamamen iyimserlik , sevgi ve dürüstlük üzerine konuşlandırılmış .
Hikayenin gidişatında Katırcı Salim ve kervandan sorumlu diğer kişilerin “emanete hıyanet olmaz” düsturu ile ilerlediğini görüyoruz .
Film bu kervan sağ salim gideceği yere varmıştır , ancak diğerlerinin başına bir şey gelmemiştir demiyor .
Yollarda katledilen diğer kervanlardan da haberdar oluyoruz ancak filmin ana konusundan sapmıyor ve sevgi çemberinde kalmayı sürdürüyor . 
Filmin konusunu , anlattığı olayın hassasiyetini bir tarafa bırakacak ve teknik olarak filmden bahsedecek olursak , filmin perdeye yansıyan renk tonlaması beni biraz rahatsız etti .
Böylesi eziyetli ve zorlu bir yolculuğu , tarihi bir fonda anlatırken , bu kadar aydınlık ve renkli bir görüntü ile izlemek gerçekliği biraz zedeliyor .
Onun dışında filmde oyuncuların giydiği ve kullandığı tüm kıyafet ve aksesuarların yol boyunca hiç eskimemiş , yıpranmmaış ve hatta kirlenmemiş olması maalesef göza batıyor .
Bunlar bir tarafa , yüz yıldır süre gelen bir meseleye bir de başka bir gözden bakmak isterseniz , Kervan 1915 bu haftaki tercihlerinizden olabilir .
