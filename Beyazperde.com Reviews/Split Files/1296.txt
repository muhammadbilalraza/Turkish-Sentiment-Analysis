2009 yılında vizyona giren Hangover , komedinin sınırlarını zorlarken baştan sona güldüren ve eğlendiren nadir bir başarıydı modern komedi türü için .
Filmden önce akılda kalır bir komediye imza atmamış olan Todd Philips ( Old School hayranları Amerika’da çoktur ama o filmin öneminin fazla abartıldığını düşünüyorum ) , seyirciye de , eleştirmenlere de hoş bir sürpriz sunmuştu .
Tabii ki filmin fazla tanınmayan oyuncu kadrosunun da kanıtlaması gereken çok şey olduğu için olabilecek en orijinal ve enerjik performansları sergilemişti Bradley Cooper , Ed Helms ve Zach Galafianakis .
Aradan Planes , Trains and Automobiles’in zevksiz bir yeniden çekimi olan Due Date’i çıkaran Philips , Hangover 2 ile ilk filmin bayat bir Bangkok versiyonunu sunmuştu .
Şimdi ise Hangover 3 , daha orijinal bir fikir ile salonlara gelmesine rağmen rastgele popüler kültür referansları ve Philips’in bariz olarak aksiyon yönetmeni olmaya uğraşması yüzünden türe gereksiz oranda şiddet ile dolu , tatsız bir ‘son bölüm’ geliyor .
İlk Hangover’ı bağrımıza basıp bu ekipten artık başka eli yüzü düzgün bir film gelmeyeceğini kabul etmek lazımdı belki .
Philips , ikinci ve üçüncü filmin senaryosunu yazar ortağı Craig Mazin ile yazmış .
Belki orijinal Hangover’ın yazarları Jon Lucas ve Scott Moore devam filmlerini de yazsaymış seri aynı kalitede devam edebilirmiş .
Fakat Lucas ve Moore da Hangover’dan sonra başarılı olamadılar .
İlk olarak 2011 yılının belki de en kötü filmi The Change - Up’ı yazdılar , sonradan bir türlü saygı göremeyen 21 and Over’ı yönettiler .
Yani ortada zaten pek ümit yoktu gibi .
Hangover 3 , bir sürü devam filminin yaptığı hatayı yerine getirerek seyircinin en sevdiği karakterlere odaklanıp , o karakterleri olabildiğince abartıp birer karikatüre dönüştürüyor .
Üçüncü film ile artık serinin Galafianakis’in canlandırdığı saftorik Alan ve psikopat Chow’a ( Ken Jeong ) ait olduğu belli oluyor .
Seyirciye göre bu ikili abartı komedi stilleri ile serinin en popülerleri ve Philips seyirciye istediklerini vermek için elinden geleni yapıyor .
Bu yüzden " Wolfpack " in diğer iki elemanı , Cooper’ın Phil’i ve Helms’in Stu’su ekranda yer kaplamakla yetiniyor .
Özellikle Bradley Cooper , otopilot performansı ile sanki ‘ben artık Oscar’lık adamım , bu tür komediler sarmaz beni’ diyor .
Ed Helms’in bir türlü saygı görmeyen dişçisini ise filmden çıkarsanız pek bir fark edeceğini sanmıyorum .
Bir sahnede Phil , ‘sen dişçi değilsin , doktorsun’ diyerek Stu’yu gaza getirmeye uğraşıyor ama senaryoda bu karaktere gerekli bir zaman verilmediği için havada kalıyor .
Bu sefer karakterlerimizin şuurlarını kaybedip önceki geceyi hatırlamaya uğraştıkları konu tekrarlanmıyor , ama yerini alışılagelmiş bir aksiyon - komedi konusu alıyor .
John Goodman’ın canlandırdığı acımasız Marshall , Wolfpack’den Chow’u bulmalarını emrediyor , yoksa Doug’u ( Justin Bartha ) öldürecek .
Bari bu sefer en azından Doug’a bir şans verilseydi de Stu veya Phil esir alınsaydı ?
Neyse , karakterlerimiz bir kere daha Hangover usülü biraraya gelip çılgın maceralar yaşıyorlar .
İlk filmde biraz aksiyon olmasına rağmen komedinin ön planda olduğu barizdi .
Üçüncü film ile artık Philips’in bir aksiyon yönetmeni olmaya uğraştığı ortada .
Filmin ustalıkla çekilmiş araba kovalamaca sahneleri gayet başarılı ama bir komediye oturmuyor .
Esprilerin tümü ise Galafianakis ve Jeong’un omuzlarına atıldığında bu karakterler artık iyice rahatsız eden karikatürlere dönüştüğü için ağızda kötü bir tat bırakıyorlar .
İlk filmde saf olmasına rağmen iyi kalpli olan Alan , artık kendini beğenmiş , dalga geçilmesi zor , ciddi akli problemlerden yakınan bir trajediye dönüşüyor .
Kanımca Hangover’a bir tek film olarak bakıp devamındaki ‘üçleme’ adı altında kurulan pazarlama stratejisini umursamamak lazım .
Stu , Phil ve Alan’ı ilk Hangover’dan hatırlayalım artık , gerisi bizi bağlamasın .
