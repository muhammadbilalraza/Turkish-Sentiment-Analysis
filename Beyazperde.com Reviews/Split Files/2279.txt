Birkaç yıl önce ; 60’lı yaşlarında hayata yeni bir başlangıç yapmaya hazırlanan Gloria’nın hayatını anlatan Şilili yönetmen Sebastián Lelio bu kez trans kadın Marina’nın dünyasından bakmaya çalışıyor dünyaya .
Bu yıl İstanbul Film Festivali’nde karşımıza çıkan yeni filmi Disobedence ise inanç çerçevesinde iki kadının birbirlerine duydukları aşkı sorguluyor , filmde iki kadının aşkıyla birlikte Yahudi inancının muhafazakar çerçevesi dikkat çekici duruyor , o da vizyona girecektir diye düşünüyorum . 
Gelelim A Fantastic Woman / Muhteşem Kadın’a …
Trans oyuncu Daniela Vega’nın başrolde olduğu film trans bir kadının kimliğiyle var olma daha doğrusu var olmaya çalışma mücadelesini anlatıyor .
Bir kayıp sonrası oluşan baskıya karşı bir duruş !
Aslında ortada öyle doludizgin bir mücadele yok , çünkü Marina hayatı herkes gibi yaşama çabasında !
Ama buna izin verilmediği için sakin bir isyan , sakin bir mücadele hatta zaman zaman kabullenme yolunu seçiyor .
Çünkü kendisini çevreleyen toplumsal koşullar içinde o bir ‘anormal’ … 
Filmi izlerken düşündüğüm şeylerden biri de transların her ülkede değişmez bir hal yaşadıkları , yani dışlandıklarını gözlemlemek oldu , ne olursa olsun bakış açısı ve dışlama yöntemleri değişmiyor . 
Kendisinden yaşça büyük sevgilisi Orlando’yu kaybeden Marina onu neredeyse hastaneye gizlice getirip bırakıyor ve kimliği ortaya çıkmasın diye ortadan kaybolmaya çalışıyor ama sevdiği adamın şüpheli ölümünden tutun , yas tutmasına izin verilmemesi gibi bir sürü dışlanma yaşıyor .
Film zaman zaman Marina’nın içsel dünyasındaki hayal ve gerçek kavramlarını çatıştırıyor ama her zaman galip çıkan önüne set çeken gerçekler oluyor !
Tabii bir yandan da ona karşı çıkan insanların dünyaları var , o tarafı kesintisiz bir sertlik içinde sunuyor Lelio .
Acaba Orlando bir kadının yanında hayatını kaybetseydi her şey daha mı normal olurdu ?
Yani eski karısı kocasının yaşadığı bu kaçamağa daha mı anlayışlı bakardı ?
Bu sorular eşliğinde izlediğimiz filmde Marina’nın karşı taraftan yediği her darbe biraz gerçeklik algısını bozuyor , daha yumuşak geçişler bekler hale geliyoruz yönetmenden ! 
Yönetmen ‘muhteşem kadın’ temasıyla Marina’yı önyargılara karşı yıkılmaz bir duvar gibi inşa etmeye çalışıyor , bir yandan da özellikle sauna sahnesinde kadın / erkek halini yaşatarak gerçekten de şaşırtıcı bir fantastik algı vermeye çalışıyor .
Kabul görmeyen bir kadın kimliğini erkek kimliğiyle birleştirerek bu kabullenmeyişine meydan okumaya çalışıyor ya da onu kaybetmeyi göze alıyor Marina !
Lelio iyi bir karakter yaratıcısı …
Peşine düştüğü , hayat verdiği kadın karakterlerine sonuna kadar özgürlük aşılarken bir yandan da aşırılıkla onları zehirlemeyi göze alıyor .
Karakter odaklı anlattığı hikayelerinde güç ve zayıflık dengesini iyi kuruyor !
Muhteşem Kadın’da o tempolu anlatıma sahip , Gloria kadar olamasa da !
Belki de karakterine fazla yükleme yaptığı için , hikaye alttan biraz ivme bile kaybediyor ! 
Filmde müzik de Marina’nın ruh halini takip eden bir kıvamda , kimi zaman onu coşturan bir şova dönüşürken kimi zaman da iç dünyasını çevreleyen hüzünlü bir ezgiye geçiş yapabiliyor .
Rüya gibi , hatta klişe bir aşk duygusuyla başlayan film bir kimlik savaşına dönüşüyor , o değişimi de iyi yansıttığını düşünüyorum yönetmenin .
Trans oyuncu Daniela Vega gayet iyi sahip çıkıyor rolüne diyebiliriz ! 
twitter . com / banubozdemir
