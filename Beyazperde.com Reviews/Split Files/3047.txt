İnsanların maymundan evrimleştiği teorisinin en sevimli hali Maymun Prens bir Fransız yapımı olarak vizyonda yerini aldı .
Filmin başrol karakteri Eduard ile , insanlığın medeniyete ulaşmasının hızlandırılmış bir versiyonuna tanık oluyoruz . 
Eduard kralın iki oğlundan biridir .
İkiz kardeşinden önce doğduğu için ileride kral unvanını alması gereken kardeştir .
Fakat çelimsiz olduğu için kral , yardımcılarının verdiği akla uyup onu ölüme terk eder .
Şans eseri kurtulan Eduard , otistik ve ne dediği anlaşılmayan iyi kalpli albino Ian tarafından yetiştirilir .
Bir gün , yaşadıkları devasa ağaçta kralın bulunduğu alana gittiğinde fark edilince hikaye başlar .
İki ayağı üzerinde duran ilk canlı olarak Eduard türü için , ölü babasının yenmediği bir medeniyete kapıları açar . 
Tamamı hareket yakalama tekniği ile çekilen ilk Fransız filmi olan Maymun Prens ilk dakikalarda büyük vaatlerde bulunmasa da ilerledikçe etkisi altına alan bir film .
Karakterlerin özenle işlenmiş ve kendine has özellikleri olması akılda kalıcılığını sağlıyor .
Hareket yakalama tekniği kullanılması da hareket ve mimikler açısından karakterlerin elini güçlendiriyor . 
İnsanlığa eleştirel bakış açısıyla yaklaşması da bir animasyon yapımı olarak , suya sabuna dokunmayan filmlerin bir adım ötesine taşıyor kendisini .
Kaos ve yıkıcılığa olan eğilimimiz , korkutarak yönetme azmimiz , zayıfı yok etme , yardım etmeme güdümüz , bencilliğimiz hikayenin bir parçası .
Ama aynı zamanda umudumuz , özgürlüğe olan merakımız , aşka olan hevesimiz de varoluşumuzun bir parçası .
Şu da eklenmeli ki , karanlık taraflarımız rahatsız edici şekilde yansıtılmasa da film 7 yaş ve üzerine uygun olarak kategorilendirilmiş .
Nitekim yetişkinlere de tavsiye edebileceğim bir film . 
Aksiyon sahneleri filme dinamizm katan başka bir unsur .
Özellikle hortum sahnesi “pardon bu sahneyi bir geri alabilir misiniz ? ” deme isteği uyandırdı .
Fakat film , afişlerinde bahsedildiği gibi kahkaha attırıyor mu ?
Belki arada gülümsetir .
Daha çok eğlenceli , zaman zaman duygusal , aksiyonu yerinde bir film olarak tanımlayabiliriz . 
Filmin yönetmeni de yakından tanıdığımız bir oyuncu , Jamel Debbouze Amelie filminde kanımın ısındığı , Angel - A filminde hastası olduğum Debbouze , seslendirme için projeye katılıp filmin yönetmenliğine kadar ilerlemiş .
1960’lı yıllarda İngiltere’de çıkan Neden Babamı Yedim ? adlı kitabın uyarlaması olan senaryoyu da kendisi yazmış .
Üstelik dediğine göre baya değiştirmiş , izlediğime göre Eduard’ı kendinden esinlenmiş .
İlk yönetmenlik deneyimine göre başarılı bir iş çıkardığını düşünürsek , kendisini yönetmen koltuğunda daha göreceğiz gibi . 
Twitter : Fundasuo
