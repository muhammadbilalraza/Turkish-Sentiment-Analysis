Televizyon serilerine ve nerd jargonuna meraklı olanların kültleşen dizi The Big Bang Theory’den Howard Wolowitz karakteri olarak tanıdıkları oyuncu  Simon Helberg’in ilk senaristlik ve yönetmenlik deneyimi olan , We'll Never Have Paris , Aşk Vizesi adıyla vizyondaki yerini alıyor .
Helberg’in ifade ettiği üzere “maalesef yaşanmış olaylardan” esinlenen film , 10 yılı doldurmuş beraberliklerinde evliliğe yürüyen bir çiftin geçirdiği ‘yol kazasını’ esprili bir dille beyazperdeye taşıma amacında .
Filmin ortak yönetmeni olan Jocelyn Towne bu ilişkinin dişini kanadını temsil ediyor .
Filmde Heblerg kendisini oynasa da 2007’den bu yana evli olduğu Towne’yen karakteri Devon’ı yine dizilerden aşinası olduğumuz bir isim , Melanie Lynskey canlandırıyor .
Helberg ve Lynskey ikilisi özellikle filmin başlangıcı olan ve birbirine alışmış / kanıksamış çift kalıbını karşılıklı iyi oynamışlar .
Lynskey karakterini olabilecek en tutkusuz , en sıradan kadın olarak canlandırıyor .
Simon Helberg ise 10 yıl sonra başka bir kadının kendisinden etkilenebileceğini fark ettiği anda devrelerine su kaçan robotlara dönüşüp , her erkek gibi saçmalama hakkını kullanıyor .  Olay örgüsünün bu noktasında Kelsey karakteri ile karşımıza çıkan Maggie Grace , kendisinden beklenen aptal sarışın rolünü rahat sırtlıyor .  Devon ve Quinn’dense , Kelsey ve Quinn ikilisi nedense bir tık daha inandırıcı .   Velhasıl Kelsey’nin kendisine duyduğu ilgiyi kafa karışıklığı olarak ‘yorumlayan’ Quinn , yılların ilişkisi Devon’u kaybetmek üzere olduğunu fark edince de kırmızı alarmı çakıyor !
Askıya alınan her post - modern ilişkide karşımıza çıkan “Bana biraz zaman / alan tanı ; kendimi , ne istediğimi keşfetmek istiyorum , üstüme gelme” sorunsalını ikinci yarısında iyice yaşatan öykü , Devon’un da hayatına yeni bir keşif sokarak erkek cephesine karşı silahlanmasına olanak tanıyor .
Bu anlamda dramatik çatısı düzgün kurulmuş olsa da anlatım dilindeki bazı durağanlıklardan ve Lynskey’in hissedilir yorgun performansından dolayı hikaye dinamizmini kaybediyor .
Hayatının aşkını cebinde yüzükle Paris’e kadar kovalayan Quinn’in hedefine ulaşıp ulaşmayacağını , bunca aksiliğin akabinde Devon’dan hala geçer vize alıp alamayacağını zihnimizde fazla soru işareti olmadan takip ediyoruz .
Evet , kelimenin gerçek anlamıyla Helberg’in kamerası aslında bize olan biteni göstermek için orada .
Adam bir hata yapmış zamanında ; belli ki telafi de etmiş , ama şimdi filmini seyreden herkes de bu sürece gülümseyerek şahitlik etsin istiyor .
Uzun lafın kısası işin içinde cinsellik de olsa da bel altı esprileri dozunda tutulan , özellikle uzun yıllara yayılmış beraberlikler yaşayan ve monotonlaşan çiftleri düşünmeye sevk edecek bir yapım var karşımızda .
Dizilerden aşinası olduğunuz simalarla yabancılık çekmeyeceğiniz 95 dakikalık bir seyirlik .
