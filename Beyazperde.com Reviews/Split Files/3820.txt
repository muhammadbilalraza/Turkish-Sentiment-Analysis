Fransız sinemasının sade yönetmeni André Techine ; kendine has üslubu ile aktardığı " yolculuk " filmlerine bir yenisini daha eklemişe benziyor .
Techine , içsel ve fiziksel yolculukların kimi zaman kesiştiği kimi zaman birbirinden uzaklaştığı hikayeleri ele almakta son derece başarılı .
Yönetmenin asıl başarısı ise , bunu yaparken , sanatsal çizgisini bozmamak amacıyla yargılarından ve hikaye anlatımından asla taviz vermemesi .
Çağının önemli gelişmeleri hakkında fikirlerini beyan etmek amacıyla seçtiği fonlar , bu fonların merkezinde yaşanan bir ( ya da birkaç ) aşk , güzel ve yetenekli kadın başrol oyuncusu ve Camus'vari belirsizlikler , çıkışsızlıklar yer alır filmlerinin senaryolarında Techine'nin .
Randevu , My Favourite Season ve yakın tarihte sinemalarımıza konuk olan Yoldan Çıkanlar belli bir eğilimin ortak izlerini taşırlar .
Geçmişte Kalan Aşk'ta da benzer temalara rastlamak şaşırtıcı değildir .
Yaşadığı büyük aşkın acısını unutmakta güçlük çeken orta yaşlı Antoine Lavau'nun , 30 yıl önceki aşkını aramak için çıktığı yolculuk ; bir yandan koşulları bakımından devasal farklılara sahip uygarlıklar arasında keskin bir geçişe öte yandan geçen zamanın yarattığı fiziksel ve duygusal tahribata şahit olmamızı sağlıyor .
Filmde ; başka bir coğrafyaya ve bu coğrafyanın yarattığı kültürel anlayışa rağmen " aşk " ını , " sevgisi " ni hatta " şehvet " ini yaşamak isteyen tek kişi de Antoine değil .
Batı toplumlarından bir hayli farklı olan Afrika ile Avrupa kıtası arasındaki geçişlerin , göçlerin , yer değiştirmelerin tek bir sebebi var , o da , gideceği yerde bulunduğu yere nazaran daha mutlu olma ümidi .
Fas'lılar gemilerle Fransa'ya ve İspanya'ya göç etmek istiyorlar çünkü daha iyi bir geleceğin kendilerini beklediğine ya da en azından mevcut durumlarından daha geriye gitmeyecekleri bir durumun var olabileceğine inanıyorlar .
Halbuki büyük bir yapılanma içine girmiş , fabrikaların kurulmakta olduğu , inşaatların yapılmakta olduğu teknolojik atılım gerçekleştirmekte olan Fas'a gelenler ise mutluluğu Fransa'da ( Batı'da ) bulamayan Antoine ve Sami .
Hatta Nadia'yı selâmete erdirecek olan " barış " ın yeri de Fas .
Zengin doktor , güzel radyocu ve başarılı mühendis mutlu değil .
Mutluluğu aradıkları yer ; kadınların erkeklerle bir araya gelmekten kaçındıkları , kültürler arası bir geçiş ülkesi olmasına rağmen tutucu öğeleriyle öne çıkan Fas .
Kongar'ın dediği gibi " sevmek ve sevgiyle üretmek " midir hayatın anlamı acaba ?
Yoksa " üretim " in olduğu yer , sevginin yeşermesini özünden kaynaklanan nedenlerle bir şekilde engeller mi ?
Techine'ne göre , sevginin doğası gereği herhangi bir yer , mekan ve sınıf ayrımından etkilenmesi olanaksız gibi duruyor .
Techine'ne göre ; Sami'nin aşığı ile olan ilişkisinde , Natan'ın sevgilisinin kimliğinde bir gariplik yok .
Yönetmen son derece karamsar bir yaşam portresi çiziyor , karakterlerine ( onaylanmış ) bir geçmiş ve gelecek vaat etmekten kaçınıyor .
Radyo haberlerinden , üretim gelişiminden , inşaatlardan , yapılanmadan politik bir duruşun izlerini fark etmemek elde değil .
Sınıfsal uçlaşmayı aştığı açıkça ortaya konan toplumsal katmanlaşma ; zengin - fakir ayrımından çok mutlu - mutsuz , umutlu - umutsuz ayrımına hizmet eden bir arka plan olarak düşünülmüş .
Yine de Techine mutlak tespitlerden şiddetle kaçınıyor .
El kamerasıyla kurguladığı dünya , ilkellikten ziyade karmaşıklığı , çapraşıklığı ve boğuculu içinde barındırıyor .
Her şeye rağmen aşka , sevgiye ve geçmişte kalan güzelliklere odaklanıyor yönetmen .
Geçmişte Kalan Aşk'ı kendi anlatı serüvenine ve düşünce kışkırtıcılığına eklenmiş yeni bir halka yapmayı başarıyor .
Fransız sinemasında Gerard Depardieu ve Daniel Auteuil ; her zaman belli bir oyunculuk kalitesini tutturmayı başarmış ve ülkesinin medar - ı iftiharları konumuna gelmiş Gabin - Ventura - Montand - Belmondo - Delon beşlisinin adeta bir devamı niteliğindedir .
Yönetmen Techine ; daha önce Auteuil'den yararlanmış hatta ona iki defa Deneuve ile karşılıklı oynama fırsatını tanımıştı .
Geçmişte Kalan Aşk'ta , bu sefer Deneuve ve Depardieu ikilisini Techine'nin gözünden görme olanağı yakalıyoruz .
Daha önce altı sinema filminde bir araya gelen ikili , hiç kuşkusuz bu filmin en büyük kozunu teşkil ediyor .
İkilinin jestleri , mimikleri otuz yıllık bir aşkın varlığını ispatlamaya yetiyor da artıyor , etkileyici karşılaşma sahnesinden duygusal finale kadar gerçek bir bağ , coşkun bir sevgi seli akıp geliyor pelikülden .
Geçmişte Kalan Aşk , hiçbir şey değilse bile kusursuz bir oyunculuk resitali kanımca .
Le Dernier Métro ( 1980 ) ' dakine benzer bir oyuncu uyumunun misafirperver ev sahibi .
