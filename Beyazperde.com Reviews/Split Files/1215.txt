Yerli komedinin , yerli korku filmleri ile birlikte gişeye hükmetmeye devam ettiği günümüzde , sinemaseverler olarak en azından bu tür için birden fazla seçeneğe kavuşuyoruz .
Her hafta birden fazla Türk komedi ya da korkusu ile karşılaşırken , bunlardan - ne yazıktır ki - oldukça azı gerçekten görevini layıkıyla yerine getiriyor .
Özellikle de kısa sürede çekilip , hızla vizyona sokulan yapımlar , gişede de isteğine tam olarak erişemiyor .
Bu haftanın vizyona giren bir başka Türk komedisi 1 Kezban 1 Mahmut : Adana Yollarında filmi de , bunlardan bir tanesi .
Daha önce bir tür interaktif internet serisi olarak hayata geçirilen , görülen ilgi üzerine sinema dünyasında şansını deneyen proje , hiç de fena olmayan bir ekiple yoluna çıkmış .
Daha önceden tecrübe edinen oyuncu grubu ile kendini bir bakıma kanıtlayan çalışma , toplamına baktığımızda ise izleyicisini yolda bırakıyor .
Bilindik diyebileceğimiz hikayesiyle her şeye rağmen önyargıları geride bırakarak seyrine başladığınız 1 Kezban 1 Mahmut : Adana Yollarında , sahneler birbirini kovaladıkça can sıkıcı bir deneyime evriliyor .
Sıradan bir seveni kaçırma hikayesi , dallanıp budaklanıyor , talihsizlikler silsilesiyle kendisine çekmeye gayret ediyor , lakin sürekli olarak kendini tekrar eden " espiriler " akıştan kopmanıza sebep veriyor .
Belden aşağı göndermelere fazlaca yer veren , üstelik de bunu layıkıyla , gerektiği anda kullanmayan senaryo , doğal olarak dakikalar geçtikçe gücünü yitiriyor .
Sevdiği kızı , Kezban'ı kaçırmak için yakın dostu Emrah ile yollara düşen Mahmut , kızın abisi Kürşat'ın yaşatması muhtemel dehşetten kaçarken hiç akla gelmeyecek bir sorunla karşılaşıyor .
Emrah'ın sevgilisi Yaprak ve Kezban bir sabah ortadan kayboluyor , daha doğrusu başkaları tarafından zorla kaçırılıyor .
Bir başka deyişle , kaçırılan sevgiliyi kaçırıyorlar , işler iyice garip bir hal alıyor .
Kızların peşinden , Mersin'den Adana'ya yol alan ikili bu sefer Adanalı Serkan'ı gruba dahil ediyor .
Kusursuz bir macera ekibi kurmaya çalışan dostlar böylece kaçırılan " kaçırdıkları " sevdiceği ve Yaprak'ı kurtarmaya çalışıyor .
Totalde kafa yormasını beklemediğiniz bu hikaye , kurgunun kopuk oluşu , oyuncuların çabalarına rağmen senaryonun sakilliği yüzünden sıkıcı bir deneyime dönüşüyor .
Genç yönetmen Cenk Çelik'in bu konuda bir hayli çaba sarf ettiği belli , oyuncular elinden geleni yapıyor ancak ortaya çıkan şey bir tür karmaşa oluyor .
Yer yer sıradan bir TV filmi gibi görünen 1 Kezban 1 Mahmut : Adana Yollarında , güzel bir amaç doğrultusunda temelleri atılan ancak bitiş çizgisine vardığında elde verecek pek bir şeyi olmayan bir film .
Şayet serinin sevenlerindenseniz bir şekilde izlemeniz gereken 1 Kezban 1 Mahmut : Adana Yollarında , karakterlere aşina olmayan ve komedi türüne bağımlı olanlar için mutlu bir son olamıyor .
