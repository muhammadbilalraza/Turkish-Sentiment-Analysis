Bilimkurgu seyretmek adına denize düşüp de yılana sarıldığımız zamanlardayız .  Yıldız Savaşları ile dirilen 50'lerin seri filmlerinin eğlence duygusu sektöre hakim olunca , 2001 : Uzay Macerası ( 2001 : A Space Odyssey ) ile geç kazanıp erken kaybettiğimiz , sorular soran , cevaplar arayan felsefik bilimkurgu hikayelerinin sonu gelmişti .
Yine Ridley Scott'un elinden çıkma ilk Yaratık ( Alien ) filmi aksiyon ve felsefe arasında kurduğu eşsiz denge ile türe yeni bir soluk getirdi ve külte dönüştü .
İşin aksiyon duygusu serinin devam filmlerinde felsefenin başını ezerek Alien filmlerinin " tavşan kaç , tazı tut " bilimkurgu aksiyonlarına dönüşmesine yol açsa da , asıl fikir daha çok kazılacak bir madendi ve Ridley Scott Yalanlar Üstüne ( Body of Lies ) ,  Robin Hood gibi hem gişede hem de eleştirmen gözünde başarısız filmlerden sonra kendi yarattığı efsaneyi diriltmeye karar verdi .
İyi ki de öyle yaptı .
Peşinen yazmak isterim ki , Prometheus kesinlikle bir Alien filmi değil , başka bir penceresi var ancak ilk Alien'de cevaplanmayan ve devam filmlerinde sorulmayan tüm sorulara bir cevabı var .
Sürpriz bozan vermek istemiyorum ancak bu macera hem ilk Alien'e köprü , hem de bambaşka bir maceraya hazırlık yapıyor .
Bir sürü cevap , bir sürü yeni soru .
Peki izlediğiniz şeyden hoşlanacak mısınız ?
Kesinlikle evet !
Bunun için benim gibi bir Alien fanatiği olmanıza da gerek yok , Prometheus müthiş bir bilimkurgu , aç oturduğunuz masada iştahla oturup yiyeceğiniz , beklemeye değer bir ziyafet .
Ridley Scott sermayeden yemek yerine külte elinden gelen katkıyı yapmaya çalışmış ve bu ,  George Lucas'ın Star Wars'a yıllar sonra çektiği üçlemenin toplamındakinden daha yoğun bir çaba .
Prometheus , bilimkurgu sineması açısından vizyoner bir film değil ancak türe yeniden ' zeka'yı ekleyebilecek kadar etkileyici .
Gemi tasarımıyla bile 70'lerin düşünen bilimkurgu zamanlarına gönderme yapan film teknik aşamada kusursuz .
Dış uzay çekimleri de , gezegende geçen sekanslarda defalarca izleme isteği uyandırıyor .
Mekan tasarımlarında H. R. Giger'in çizgisine sadık kalınmış , bu da yabancılaşma hissini güçlendiriyor .
Alien filminin en büyük soru işareti olan Derelict Ship ve fanlar tarafından Space Jockey olarak adlandırılan dev uzaylı Prometheus'un öznesi olmuş durumda .
Her musibetin başı ise yine " şirket " fakat henüz Weyland'ın Yutani ile ortaklığı gerçekleşmiş değil .
Yine de söz konusu çıkarlar olduğunda " ekip " kolaylıkla harcanabiliyor .
Filmin kötü adamı ise ilk Alien'deki " yaratık sevici "
Ash gibi bir Android .  Michael Fassbender'in harika bir performansla hayat verdiği David , kendisi için cevaplar arayan başına buyruk bir Android ancak ne zaman doğru , ne zaman yanlış yapacağını kestirmek güç .
Son söz ; Prometheus , bilimkurgu sevenler için son yıllarda gelen en iyi film .
Alien kültünü takip edenler zaten filme bayılacaklar .
Bu evrebden hiç bir şekilde haberdar olmayanları ön hazırlık yapmadan , keyifle izleyebilecekleri bir film bekliyor .
Sinema tarihinin en etkileyici kürtaj sahnesini görmek için bile izleyebilirsiniz .  Ripley'in aksine Noomi Rapace'in canlandırdığı Elizabeth Shaw'un bir yaratık annesi olmaya hiç niyeti yok !
Bir devam filmine büyük bir kapı aralayarak biten Prometheus , usta yönetmenin şanına yakışır bir film olmuş .
Çok sevdim , şiddetle tavsiye ediyorum . murattolga@gmail.com
