Bir film eleştirisine başlamanın belki de en kötü yöntemi ilk cümleden filme dair renginizi belli etmek ve henüz girişin tüm yazıyı belirlemesine izin vermektir .
Okuyuculardan özür dilerim fakat bence Tam Gaz  ( Baby Driver ) filmine başkaca da bir giriş yakışmazdı ; 30 Haziran haftası dünyayla eş zamanlı olarak ülkemizde de vizyona girecek olan bu taze film , 2017’de suçlu zevkiniz olacak !
Bir Amerikan aksiyon yapımı için ‘bu filmi için sevdim’ demek , avam bir saf olsa da Tam Gaz sevilmeyecek gibi de değil hani !
Döndür döndür remake süper kahraman filmi çekmekten başı dönen Amerikan sinemasına ihtiyacı olan taze kan , gerek yönetmen gerek senarist , gerekse ikisine birden imza attığı özgün yapımlarla kafasının dikine giden ve çok da doğru tercihlerle 20’li yılların en sağlam işlerine imza atan Edgar Wright gibi isimlerden geliyor .
Sinemaya 90’ların ortasında çektiği ilk kısa filmiyle adım atan Wright’ın ilk uzun metrajı olan ve henüz adıyla bile duruşunu belli eden A Fistful of Fingers filmini izlemediyseniz bile Simon Pegg’in şahlanışı olan Zombilerin Şafağı – ki bknz meraklısına Ölülerin Şafağı - filmini görmüş , duymuş , bir şekilde denk gelmişsinizdir .
İzlemediyseniz de artık Edgar Wright mizah / hiciv ağırlıklı filmografisini yakın markaja almanın vakti geldi demektir .
Öte yandan Tam Gaz hem tür , hem biçimsel olarak da yönetmenin filmografisinde en farklı yerde duran iş .
Zira mizah unsurlarını senaryoda bu sefer bilinçli olarak oldukça alt seviyede tutan Wright , müziği hayatının tek çıkış noktası olarak seçen , genç bir ‘şoförü’ filmin orta yerine koyuyor .
Bebek misali yüz hatlarıyla erkek güzeli olan Baby karakteri , Atlanta kentinde soygundan soyguna koşan değişken hırsızlık ‘ekiplerinin’ daimi şoförü olarak direksiyona geçmektedir .
Bizden çıksa “asfalt ağlatan” sıfatıyla medyada yer bulabilecek bir performansla kentin altını üstüne getirerek , hırsızları polislerden kaçıran Baby , kulağından eksik etmediği kulaklıkları , oldschool müzikleri ve ağzını bıçak açmayan tavrıyla görüp görebileceğiniz en gizemli ‘sürücü’lerden biri – bu konun abisi Ryan Gosling’e de selam olsun ! – Dışarıdan kibirli görünen ‘cool’ tavırlarının beslendiği nedenleri , filmin akışı içerisinde öğrendikçe , bu genç ama hırslı ana karakter ile özdeşlik kurmamız da daha kolay oluyor .
Hırsızlar çalıyor , daha ‘masumane’ olan Baby onları kaçırıyor , payına düşeni alıyor ama tabii zurnanın zart dediği bir çatışma illa ki olacak .
Film siz kendinizi tam anın romantizmine kaptırdığınız sırada beklendik bir dönüşle , beklenmedik sert hamleler yapıyor ve bu noktadan sonra aksiyon finale kadar neredeyse hiç ama hiç kesilmeden devam ediyor .
Uyumsuz serisinin Caleb karakteri olarak geniş kitlelerin gönlüne giren 23 yaşındaki Ansel Elgort’tan yönetmen öyle yetkin bir karakter oyunculuğu çıkartıyor ki , umarız ki genç oyuncunun bundan sonraki projeleri gençlik odaklı aksiyon ya da komediler olmaz .
Elgort tutturduğu bu çizgiden devam eder .
Tabii Jamie Foxx’un Bats ve Kevin Spacey'in Doc performanslarını da yabana atacak değiliz .
Spacey’i suç aksiyonunda seyretmeye asla doymayacağız .
Elgort ile başrolü paylaşan müzikler ve leziz soundtrack listesi ise başlı başına ayrı bir yazı konusu .
Baby karakterinin tüm iniş - çıkışlarını , hatta hayat hikayesini dinleyebileceğiniz bu tınıları derinlemesine irdeleyecek kadar guru olmadığımı itiraf eder , kendinizi müziğin , dolayısıyla filmin durmayan ritmine kaptırmanızı tavsiye ederim .
Son kertede , filmin Oedipus’tan tutun da Bonnie ve Clyde kadar uzanan geniş çaplı kültürel referans kodlarıyla , keyifli bir seyirlik olduğunu bir kez daha yeniler , sırf leziz müzikleri için bile iyi bir ses sistemi ile sinemada seyredilmesi gerektiğini eklemek isterim . * Başlığın filmin geneli ile bir ilgisi yok ; benim de bizim şoför filmimiz olan Çiçek Abbas’ı anasım geldi …
Twitter . com / duygukocabayli
