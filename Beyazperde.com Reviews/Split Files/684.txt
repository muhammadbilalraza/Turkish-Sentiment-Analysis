Bildiğiniz üzere mitoloji Hollywood'un kurumayan pınarlarından biri .
Ardı ardına fantastik dalında çıkan mitolojik yapımlara Mumya , Titanların Savaşı , Ölümsüzler , Herkül ve Percy Jackson serisi örnek verilebilir .
Yunan mitolojisi başta olmak üzere İskandinav mitolojisi de Marvel sayesinde artık hepimizin tanıdığı kahramanlarıyla ünlü oldu bile .
Ancak Mısır mitolojisi şimdiye kadar Mumya ve Yıldız Geçidi'nin ötesine geçebilmiş değildi .
" Şimdiye kadar " kısmı önemli , nitekim artık durum değişti !
Mısır mitolojisini anlatması fazladan yarım yıldızı hak etmesi demek .
Başrollerini Nikolaj Coster - Waldau , Gerard Butler ve Brenton Thwaites'in üstlendiği Mısır Tanrıları filmi isminden de anlaşılacağı gibi Mısır mitolojisinin mistik karakterlerini temel alıyor .
Güneş Tanrısı Ra'yı , Ra'nın birbirine taban tabana zıt oğulları Osiris ve Set'i , Mısır'ın efsanevi tanrı kralı Horus'u görme şansını yakaladığımız filmde ölümlülerin de en az tanrılar kadar cesur ve zeki olabildiğine de şahit oluyoruz .
Dünya yokoluşun eşiğindeyken kahramanlık vasıflarından tamamen uzak genç Bek ve Horus'un işbirliği yaşayan tüm insanların da kaderini değiştiriyor .
Görkemli tanrılar ve azimli insanlar elele veriyor .
Filmle ilgili söylenebilecek söz çok ; şayet mitolojik yapımları can - ı gönülden seviyorsanız filmi de sevebilirsiniz .
Belgesel izlerken gözünüzde canlandırmaya çalıştığınız o görkemli tapınaklar , kalabalık törenler ve rengarenk şehirler kanlı canlı önünüzde belirecek .
Mısır tanrılarının ağırlıklı çoğunluğunun neden beyaz ırktan olduğu sorusunu es geçerseniz muazzam görselliğin de keyfini çıkarabilirsiniz .
Nitelim görsel efektlere büyük emek harcanmış ve filmi izlemek için başlı başına bir neden olmaları amaçlanmış .
Yunan mitolojisinin birbirinin aynı tanrılarla dolu filmlerinden sıkılanlar için de bir farklılık sunuyor , o da tanrıların bu filmde gerçekten tanrı olması .
İnsan doğasının en temel acı ve hazlarına sahip olan bu tanrılar , acıları da sevinçleri de biz ölümlülerden çok daha derinlikli bir şekilde karşılıyor .
Yani kısacası , bizim alışık olduğumuz üvey çocuk Hades'tense , öfke ve kinle dolu parlak zekalı kral Set'i görüyoruz .
Döneminin terminatörü Herkül yerine ise çevik , atik ve neşeli bir hırsız olan Bek var .
Filmin kadınları ise birbirinden güzel tanrıçalardan ve daha da güzel olan Bek'in sevgilisinden oluşuyor .
Ne yazık ki ölümlü olan kadınlardan pek pek azını filmde görebiliyoruz .
Filmin müziklerine imza atan Marco Beltrami de oldukça başarılı bir iş çıkartmış .
Filmin görkemini yansıtan müziklerle bezeli filmde tıpkı Asteriks ve Oburiks ; Görevimiz Kleopatra'da olduğu gibi Doğu ezgileriyle kurgulanmış başarılı parçalar yer alıyor .
Filmin yönetmenliğini üstlenen Alex Proyas ise zaten Karga , Gizemli Şehir ve Ben , Robot filmleri ile kendini kanıtlamış bir yönetmen .
Dolayısıyla 3 filmden de alışık olduğumuz açılar ve zengin kadrajlar bu filmde de kendine yer buluyor .
Renklerin şaşaalı kullanımı , geniş açılar ve panoramalar filmin en akılda kalır çerçevelerinden .
Oyunculuklara gelecek olursak başroldeki 3 isim , Nikolaj Coster - Waldau , Gerard Butler ve Brenton Thwaites , rollerine ne ekstra bir şey katmış , ne de aşağı çekmişler .
Özellikle eklenecek bir parıltı olmasa da en azından rollerinde sırıtmadıkları söylenebilir .
Görüntü yönetmenliğini yapan Peter Menzies Jr . ise filmin teknik baş kahramanı denebilir .  Azametli tanrıların hataları , Ölüler Diyarı'nın derinlikleri , aşkın gücü ve dünyanın muhtemel sonu bu filmde seyirciyi bekleyen başlıca noktalar denebilir .
Şayet siz de filmin gereğinden uzun olmasına ve renklerin aşırılığının getirebileceği baş ağrısına direnebilirseniz , izlemek isteyeceğiniz bir fantastik yapımla buluşabilirsiniz .
