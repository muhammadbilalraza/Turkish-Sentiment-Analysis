Hollywood’un başarılı bir roman ya da hikaye serisini ele alıp , tekrar tekrar uyarlamasını , yeniden çevrimini yapıp her seferinde boşa kürek çektiği nadir görülür .
Hikayesi 1920’lere , yani tam bir asır geriye giden Doktor Dolittle’ın uzun metraj sinema uyarlamalarının ayağı bir şekilde hep kayıyor , hep ağır aksak mı ne gidiyor .
Üstelik bu yeni filmde başrol Robert Downey Jr . iken ve CG destekli ‘live action’ tekniğinin geldiği son noktada olmamıza rağmen .
Yine enseyi hemen karartmadan yeni sürüm Doktor Dolittle’dan keyif almak da mümkün . 
 
175 milyon dolar bütçeli filmin amiral koltuğu , daha önce Syriana ( 2005 ) ve Altın ( 2016 ) gibi ödüllü yapımlarla ortalamanın üstünde bir filmografiye sahip olan , senaryo yazarlığı ile de Traffic filmiyle 2001’de Oscar alan Stephen Gaghan’a emanet edilmiş .
Bu sağlam referansla filmin senarist ekibinde de yer alan Gaghan , şaşırtıcı biçimde sanki sipariş bir iş için yönetmen koltuğuna geçmiş de kendisinden pek bir şey katmak istememiş gibi ; karşısında kanlı canlı başat oyuncu Robert Downey Jr . olunca , filmin tüm dinamiğini süper star oyuncuya yükleyip , arkasına yaslanmayı tercih etmiş gibi bir izlenim veriyor . 
 
Doktor Dolittle karakterine ve öykülerine aşina olmayan genç seyirciler için hikayeyi biraz başa saralım .
Dr .
Dolitte’ın yaratıcısı Hugh John Lofting , 19.yy’ın sonlarında doğan ve çağdaşları gibi sarsıcı bir çağ dönüşümüne tanıklık eden bir İngiliz ; mühendislik eğitimi alan Lofting 1914-1918 arası I. Dünya Savaşı’na katılır ve Doktor Dolittle karakterlerini  yaratması da ilk kez kendi çocuklarına yazdığı mektuplarda ortaya çıkar .
Savaşın acı yüzünü yansıtmak yerine çocuklarına eğlenceli , hayali hikayeler anlatmak isteyen Lofting , 1920’lerin bakış açısıyla hayvanlarla konuşan bir doktoru yaşanan acılara ve kıyımlara merhem olarak görür .
Viktoryan Dönemi kendisine merkez alan Doktor Dolittle serisinin 1920-1957 arasında yayınlanan 15 kitabı olduğunu ve yapılan uyarlamaların ağırlıklı olarak 1922 The Voyages of Doctor Dolittle kitabı çevresinde şekillendiğini ekleyelim .  
 
Bu ansiklopedi verileri ışığında 2020 yapımı Dr .
Dolittle’ımıza dönersek , uyarlama hikayemizin en azından dönemsel olarak orijinal yapıtı temel aldığını söyleyebiliriz .
1998 tarihli ve Eddie Murphy’li Doctor Dolittle’dan farklı olarak günümüzde geçmese de , senaryonun matematiği ve iyi - kötü kodları alıştığımız düzlemde ilerliyor .  Yaşadığı trajediden sonra kendisini insanlardan soyutlayarak , hayvan dostlarıyla masalsı bir dünyada yaşayan Dr .
John Dolittle’ın toz pembe evreni , Kraliçe Viktorya’nın hastalanmasıyla sarsılır .
Kraliçe’ye şifa olacak yegane meyveyi aramak için denizaşırı bir maceraya , hayvan dostlarından oluşan mürettebat ile atılan Dr .
Dolittle’ın bu serüvende yardımcısı genç Tommy ( Harry Collett ) , düşmanı ise Kraliçe’nin doktoru Dr .
Blair Müdfly ( Michael Sheen ) olur .  
Filmin hemen hemen her sahnesinde yer alan yegane canlı Robert Downey Jr . , Dr .
John Dolittle’ı yine kendi absürt üslubuyla , hatta Iron Man’den ödünç aldığı kibirle , canlandırıyor .
Neredeyse bir anti - kahraman olarak başlayıp , finalde gönüllerin doktoru olarak tabii ki zirvede bitiriyor .
Fakat çerçeve öykü ve devamında gelen deniz serüveni o kadar alışılmış bir çizgide ilerliyor ki , bir süre sonra ancak , bilgisayar marifetiyle seyrettiğimiz hayvanların komik hallerine ve bir - iki de doktorla ile olan atışmalarına gülüyorsunuz .
Filmin hitap ettiği kitle olarak ‘aile sinemasına’ odaklandığını biliyoruz ama yine de genç neslin beslendiği popüler kültüre yakın –bro harici - bir dil tutturulabilseydi keşke . 
 
Ayrıca , filmin kısa bir bölümünde de olsa ‘kötü adamlar’ olarak yine doğulu karakterlerin ve arka planın seçilmiş olması “100 sene sonra hala mı oryantalizm ? ” diye isyan ettiriyor insana ( bu tutumu yakın zamanda son Jumanji filminde de gördük ) .
Antonio Banderas’ı her haliyle , her rolüyle seyretmek ayrı keyif , ama neden yani ? 
 
Ez cümle , ağırlıklı olarak okul çağındaki genç seyirci kitlesi için kurgulanmış ve hakkını yemeyelim tekniğinde herhangi bir kusur olmayan , 110 dakikalık bir eğlencelik var karşımızda .
Tam da yarıyıl tatili başlarken vizyona girmesiyle , boş yerli komedilere iyi bir alternatif .
2020 model Dr .
Dolittle , genç seyircileri hayvanlarla ilgili bir uzmanlık alanına , belki veteriner olmaya teşvik eder mi bilinmez ama ipad’li - tiktok’lu şehir çocuklarına kedi - köpek harici hayvanların varlığına ve sevgisine dair fikir vereceği muhtemel .
Filmin ülkemizde dublajlı versiyonuyla da gösterime girdiğini hatırlatalım .
