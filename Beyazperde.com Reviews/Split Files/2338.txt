Kimileri için II. Dünya Savaşı atmosferinde geçen filmler artık kabak tadı vermiştir ; hepsi için “haksızdır” diyemem bu yakınmaların , zira şu ve benzeri itirazlar geçerlidir : “başka savaş mı yok ? ” ya da “Nazi Zulmü artık bıktırdı” vs …
Gerçekten de mevzu aşağı yukarı bellidir ; zulüm gören Yahudiler , Almanları tepeleyen Sovyetler Birliği ama tüm zaferin yegane sahibi elbette ki : kurtarıcı Amerika Birleşik Devletleri ! 
Evet , bu kez de bir II. Dünya Savaşı temalı yapım ile karşı karşıyayız .
Ancak bu film , şimdiye kadar izlediklerimizden çok farklı ve zeki senaryosuyla öne çıkacak , benzerlerinden ayrılacak bir şahaser bana göre . 
Bununla birlikte berbat bir Türkçe isim seçimi ile belki de asıl izleyicisini Beyazperde’den kaçıracak olan Aşkın Çekimi , II. Dünya Savaşı filmleri furyasında , öznel olarak en beğendiğim ve özgün senaryo ve pırıltılı oyunculuklar açısından en yaratıcı yapımlardan biri olarak kalbimi çalmayı başardı . 
Film - içinde film konseptiyle inandırıcılığı yüksek bir anlatım gücü ortaya seriyor Aşkın Çekimi .
Filmde , İngiltere İstihbarat Bakanlığı’nın öncülüğünde , Nazilerin propaganda ve savaş gücü karşısında biraz ezik kalan Büyük Britanya’nın bombalar altındaki savaş koşulları altında sinemanın gücüyle eşitliği yakalama gayesi beyazperdeye aktarılıyor . 
Savaşın arka planının ince bir şekilde yansıtıldığı film , Amerika Birleşik Devletleri’ni de “kavgaya çekmek” isteyen İngiliz oligarşisinin “sinematografik” mücadelesi biçiminde gelişiyor . 
Sekreterlik kariyerini hedefleyen , lakin tesadüfen de olsa senaryo yazarlığına tayin olunan zeki ve ihtiraslı bir genç yazar kimliği , Gemma Arterton’un derinlikli oyunculuğu ile izleyiciyi adeta beyazperdeye mıhlıyor ; zira Arterton , müthiş bir inandırıcılıkla kendini veriyor Catrin karakterine . 
Karizmatik sevdalı genç kadın rolüne bürünen Catrin’in hayata ve aşka meftun tutumuyla , bir “aşk üçgeni” çerçevesinde , duygusal tonu çok yüksek bir perdede ama espri yeteneğini hiç kaybetmeden işleniyor ülkeler - arası propaganda yarışı . 
Hem İngiliz halklarına moral aşılamak hem de savaşın kaderini tersine çevirebilecek bir hamleyle “okyanus ötesinden” yardım almak maksadıyla Dunkirk Tahliyesi'nden kurtarılan askerlerin hikayesinde , özellikle İngiliz oyuncu Bill Nighy , Uncle Frank rolünde harikalar yaratıyor . 
Film , salt bir savaş sineması ya da klasik bir aşk filmi olmanın çok ötesine geçecek duygusal çatışkıları başarıyla aktarıyor .
Aşkın Çekimi’nin sinema versiyonunda , karakterlerin varoluşsal sıkıntılarını ve topyekün mücadeleye girişen Britanya halkının halet - i ruhiyesini orijinal kitaba sadık kalarak ve olağanüstü oyunculuklarla esere artı değer katılarak izleyecek olmak büyük bir sinemasal hazzı izleyiciye vaat ediyor . 
Daha önce One Day ve An Education gibi kalburüstü yapımlarla sinemaseverlerin karşısına çıkan Lone Scherfig , bu yapıtıyla büyük sinemacı tıtrine geçiş yapıyor . 
Aşkın Çekimi , haftanın en nitelikli ve türler - üstü yapımlarından .
Sağlam bir dramatik altyapıya , ellili yılların naif Amerikan komedi filmleri ruhu İngiliz üslubuyla yediriliyor .
Bunu yaparken filmde hem macera - savaş hem de tarihi - komedi atmosferi dengeli bir biçimde izleyiciye yansıtılıyor ; sevinç , heyecan ve hüzün gözyaşlarıyla .
Twitter : @atlantisliadam
