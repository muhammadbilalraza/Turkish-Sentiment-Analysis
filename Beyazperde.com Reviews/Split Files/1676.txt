Ülkemizde uzun yıllar önce , 1984’te dünyayı kasıp kavuran ve daha sonra Türk sinemaseverler olarak Yokedici adı ile tanıştığımız Terminator efsanesi bir kez daha karşımızda .
Usta yönetmen , harikalar kurgucusu James Cameron’ın sinema tarihine armağanı olan ve Terminator 2 : Mahşer Günü günü gibi bambaşka bir kültün öncülü olan yapım muazzam hikaye , aradan geçen nice yılla birlikte gelişti , evrildi .
Aynen insanlar ve makineler gibi .
Mahvolmuş bir gelecekten gelen bir Yokedici , bir cyborg olan Terminator , kendi makine ırkına başkaldıran insanların lideri John Connor’ın doğmaması için katliam gerçekleştiriyordu .
Kurtarıcı John’un henüz doğmadan önce , annesi Sarah’ın daha gebe olmadığı döneme yolculuk yapan ölüm makinesi ve annesini koruması için gelecekten geçmişe bir asker yollayan oğlu .
Bu ilginç karışım Sarah Connor rolündeki Linda Hamilton’ın da muhteşem karakterizasyon gücü sayesinde seyrine doyulamayan bir bilimkurgu – aksiyon filmine dönüştü .
Takvimler 1991’i gösterdiğinde ise yönetmen Cameron , Terminator 2 : Mahşer Günü adlı yeni filmiyle kendi yükselttiği çıtayı da aştı , türün üstüne çıkılması imkansız görülen bir örneğini yarattı .
Edward Furlog’un canlandırdığı küçük John ve bu kez öldürmek için değil , korumak için gelen bir başka Terminator’ın ağızları açık bırakan serüveni günümüz bilimkurgu sineması içinde tahttaki en büyükler arasına yerleşti .
Bundaki en büyük pay kariyeri daha sonra özel hayattaki tercihleri yüzünden kötü giden Furlog , Linda Hamilton’ın seyirciyi büyüleyen oyunculuğu ve pek tabii gönüllerin cyborg’u Terminator , bir başka deyişle Arnold Schwarzenegger’in varlığı .
James Cameron’ın harika işçiliği , oyunculuklar , muhteşem bir atmosfer , geleceğin “olası” yok olmuşluğu .
Jonathan Mostow tarafından 2003 yılında yönetilen Terminator : Makinelerin Yükselişi ise farklı bir oyuncu kadrosu ( Schwarzenegger sabit kalmak kaydıyla ) , daha genişletilmiş hikayesiyle pek beğenilmedi , orijinlerine sadık olmadığı gerçeği bir yana , sıradan bir aksiyon denemesi olmakla suçlandı .
Son dönemin popüler aktörlerinden Christian Bale ile çekilen dördüncü bölüm , Terminator Kurtuluş da serinin “en alakasız” ve “en kötü” bölümü olarak görüldü .
Peki ya bu hafta sinema salonlarını şenlendirecek olan Terminator : Genisys ?
Çok dürüst olmak gerekirse karşımızda bir Terminatör ya da Mahşer Günü gibi bir kült yok .
Öte yandan hikayenin aslına öyle ya da böyle sadık kalmış , efsane isim Arnold Schwarzenegger’in bir kez daha Terminator olarak ( ikinci filmdeki haliyle diyebiliriz ! ) geri döndüğü , aksiyon sahneleri gerçek manası ile ağızları açık bırakan , son yılların modası 3D seçeneğinin hakkını sonuna kadar veren , müzikleri yerli yerinde , oyuncu kadrosu güçlü , yönetmen tercihleri doğru bir proje var .
Game of Thrones ile ünlenen Emilia Clarke’ın , Hamilton’ın yerine geçtiği , çok daha genç bir Sarah Conner ile karşımıza çıktığı filmde , Jai Courtney de kurtarıcı ( ! ) asker Kyle Reese olarak merhaba diyor .
John Conner ise başlangıçta ön yargı ile yaklaştığım ancak kesinlikle doğru bir karar olarak görünen Jason Clarke tarafından hayat bulmuş .
Emilia Clarke maalesef ki ( ve pek tabii beklendiği gibi ) Linda Hamilton’ın boşluğunu dolduramıyor , hatta öyle bir iddiası da yok gibi .
Sürprizli ve şaşırtıcı bir hikaye sapmasıyla sunulan John Connor karakteri serinin fanatiklerini belki bir parça kızdıracak ama , başarılı aktör Clarke’ın yeteneği ( hastane garaj sahnesine dikkat ! ) de hepsini unutturacak cinsten .
Evet , belki karşımızda yeni bir kült yok .
Doğrusunu isterseniz filmin de öyle bir arzusu yok .
Daha ilk dakikasından itibaren güncel bir Hollywood filmiyim diye haykıran , büyük kısmı yavan repliklerden oluşan senaryosuyla hafiften bezdiren Terminator Genisys , hikaye tercihi , bunun işlenişi , serinin ilk iki bölümüne olan sadakati , yönetmen Alan Taylor’ın nostaljik yaklaşımı ile olabileceği kadar iyi !
Aksiyon sahneleri tam tadında , oyunculuklar genellikle çok güçlü , Arnold Schwarzenegger ve yaşlanmış Terminator çıkmazı da hakkıyla çözülmüş .
Baştan sona kadar sürükleyici olarak ilerleyen , enteresan bir şekilde sürekli aksiyon olmasa da temposunu hiç kaybetmeyen bir Terminator filmi var karşımızda .
Bir şaheser dolmasa da günümüz Hollywood yapımları içerisinde saygı duyulabilinecek , üzerinde iyi düşünülüp , çalışılmış bir film .
Terminator ve Schwarzenegger hayranları salondan mutlu çıkacak çıkmasına ama , J. K. Simmons ve T - 10 rolündeki Byung - hun Lee neden yeteri kadar “hakkını alamamış” , işte bu sorunun cevabını bir türlü bulamayacaklar .
Son olarak ; filmin baştan sona kadar günümüz teknoloji ve sosyal medya bağımlılığına karşı söylemleri olduğunu , sonumuzun da böyle geleceğini fısıldaması yapımın dikkate değerlerinden .
( I’ll be back ! ) burcinaygun@gmail.com
