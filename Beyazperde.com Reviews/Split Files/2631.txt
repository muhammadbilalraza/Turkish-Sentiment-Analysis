Hollywood'un sevmediğim en büyük özelliklerinden biri ' sahibi olduğu ' kalburüstü ya da popüler oyuncuları yılın belli zamanlarında yanına çağırıp ' bu filmde hepiniz varsınız ' demesidir .
' Şükran Günü mü ?
Mutlaka filmi olmalı .
Sevgililer Günü ?
Elimizde bir dolu güzel kadın ve yakışıklı erkek var .
Noel ?
En kalabalık kadrolu o olmalı .
Oyuncuların isimleri afişe sığmayacak kadar . 
Office Christmas Party'nin , adıyla bu anlamsız janrın ürünüymüş gibi gözükmesi oldukça muhtemel .
Neyse ki önümüzdeki film , hem popüler oyuncu bombardımanı şeklinde ilerlemiyor hem de onlarca hikaye içersinde dağılmaktansa merkezine koyduğu ' çılgın Noel partisi'ne sadık kalıyor .
Çalışanlarına unutulmaz bir gece yaşatmak isteyen genç patron , onun disiplinden taviz vermeyen CEO ablası , her filmde canlandırdığı orta yolcu karakterini burada da bizden esirgemeyen ' iyi adam ' Jason Bateman ve onun ' ha şimdi ha sonra gerçekleşecek öpüşmesi ' partinin ana hatlarını oluşturuyor .
Filmin konusu da bu birleşimden çıkan ' şey ' . 
Hem daha önce bir arada görmeye alıştığımız oyuncuları hem de bu oyuncuların hayat verdikleri karakterlerle Horrible Bosses 3 ya da Hangover 4 olarak da adlandırabileceğimiz Office Christmas Party , başarı kazanmış öncül formüller ile idare ediyor .
Filmin iyiliği yönetmenlik / oyunculuk performansından çok partide çalan parçalara ve alkol / uyuşturucu oranına bağlı .
Bu konuda eller korkak alıştırılmasa da bu tip filmlerin en azından ' zirve anında ' sahip olduğu kahkalara boğma işlevi burada çalışmıyor . 
Abartılı kazalar , yanlışlıkla kullanılan uyuşturucular , seriye bağlanmış osuruk şakaları ile ilerleyen gecenin çılgınlık katsayısı , ilginç olabilecek karakterlerin geri planda kalması , ilginç olmayanların sazı eline almasıyla azalıyor .
Filmin yıldızı olması beklenen T. J. Miller  ' amiyane tabirle ' sınıfta kalırken , normal hayatında mizahi yönü kuvvetli bir kadın olarak tanıdığımız Olivia Munn  ' aşık olunacak kadın'a Jennifer Aniston ise ' içeride bir yerde hala sevgi barındıran kötü patron'a saplanıp kalıyorlar .
Jason Bateman da her zaman bildiğimiz gibi orta . sanırım bunu daha önce belirtmiştim . 
Filmografilerindeki Blades of Glory ve The Switch gibi vasat komedi filmlerine bir yenisini daha ekleyen Josh Gordon  -  Will Speck ikilisinin kariyerleri bitene kadar saplı kalacakları döngüyü bu sayede öğrenmiş oluyoruz .
Office Christmas Party , maddi getirisine göre gelecek senenin Noel'inde kapımızı yine çalabilir , o da ayrı bir mesele . 
firat_atac@hotmail.com
