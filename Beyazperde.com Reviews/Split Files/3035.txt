Bundan tam 10 yıl önce vizyona giren Mamma Mia hem oyuncu kadrosu , hem doğal olarak müzikleri ve tabii ki hikayesi ile o kadar büyük beğeni ile karşılaştı ki , devam filmine kavuşmaması olası değildi .
Nitekim aradan her ne kadar koca koca seneler geçmiş olsa da , kıpır kıpır Mamma Mia’nın o enerjik ve ümit dolu halinden bir şey kaybetmeyen yeni yapımı vizyonda .
İlk filmin kadrosunu büyük ölçüde koruduğu Mamma Mia !
Yeniden Başlıyoruz , yeni serüven gereği kilit bir karaktere , bununla birlikte de mühim bir oyuncuya veda etmiş .
İlk bölümdeki performansı ile bir kez daha kendine hayran bıraktıran Meryl Streep kadroda yer almıyor . 
 Aslında İsveçli müzik grubu ABBA’nın eserleri ile yaratılmış , uzun yıllar boyunca seyircilerin karşısında o muazzam enerjisiyle dikilmiş  bir müzikalden bahsediyoruz .
Broadway’in en meşhur müzikallerinden biri haline gelen Mamma Mia ! ,   ABBA’nın en bilinen şarkılarından birinin adını taşıyor .
2008 senesinde başrolünde Meryl Streep , Amanda Seyfried , Colin Firth , Julie Waters , Dominic Cooper ve Colin Firth isimlerin yer aldığı beyazperde uyarlaması da beklendiği gibi büyük bir başarı yakalamıştı .
600 milyon doların üstünde gişe elde eden film , aradan geçen yıllarda da akıllardan çıkmadı . 
Streep’siz Mamma Mia !
Yeniden Başlıyoruz aslında tam bir devam filmi .
Çoğu devam projesinin aksine öncülünün ruhunu taşırken , ufak tefek yeniliklerle taze bir nefes olarak hayata geçirilmek istenmiş .
Annesinin gençliği ve gerçek babasının kimliğini öğrenmek için çıktığı yolda amacına ulaşan Sophie ( Seyfried ) , devam halkasında Donna ( Streep ) ’in hayallerini gerçekleştirmek istiyor . 
İlk kısmın üzerinden 5 , anne Donna’nın ölümünün üzerindense koca bir sene geçmiştir .
Annesinin yokluğuna alışmaya çalışan Sophie , evin farklı noktalarındaki fotoğraflar ile onun hatırasını yaşatmaya devam etmektedir .
Donna’nın hayatının dönüm noktası olan Yunanistan’daki Hotel Bella Donna’yı yeniden işlevsel hale getirmek isteyen genç kadın , proje üzerinde uzun süre boyunca çalışır .
Bu fikrin karşısında olan kocası Sky ( Dominic Cooper ) ’a rağmen yanında olan isimler sayesinde büyük açılışa yaklaşır .
Eski dostlar Rosie ( Julie Walters ) ve Tanya ( Christine Baranski ) ’nin yanısıra babalarından biri olan Sam ( Pierce Brosnan ) ’da oradadır .
Keza diğer babalar Harry ( Colin Firth ) ve Bill de ( Stellan Skarsgard ) da ekibe katılır . 
Yaklaşan fırtınaya rağmen kararlı olan Sophie’nin , aslında annesinin çatıştığı yönlerini taşıdığını görürken , bir yandan 1979’a dönerek genç Donna ( Lily James ) ’in “kendi olma” macerasını eş zamanlı olarak izliyoruz .
Rosie ( Alexa Davies ) ve Tanya ( Jessica Keenan Wynn ) ’in de gençliklerine tanık olurken , kahramanımızın hayatına yön veren üç erkeği tanıyoruz : Harry ( Hugh Skinner ) , Bill ( Josh Dylan ) ve Sam ( Jeremy Irvine ) . 
Mamma Mia !
Yeniden Başlıyoruz , hem bir yandan Donna’nın hayatının nasıl şekillendiğini anlatıyor , diğer taraftan ise kızı Sophie’nin kendi efsanesini nasıl yaşattığını paylaşıyor .
Hem çok eğlenceli , fıkır fıkır , yaşam sevinci aşılayan hoş bir köken hikayesi , hem yeni neslin “hayat devam ediyor” mesajı .
İlk yapımın ruhunu taşısa da , Yeniden Başlıyoruz’un ciddi bir sıkıntısı var .
Türü sevenlerin kolay kolay sıkılması zor bir çalışma var ancak ortada anlatılmaya değecek “dolu dolu” bir macera yok .
Geçmişi görmeyi bekleyen izleyiciler olarak , daha önce tanık olmadığımız şaşırtıcı ve tatmin edici Donna anılarından uzak bir koşuşturmaca var .
Eğlenceli , duygusal ve umut dolu ancak bir o kadar da bilindik . 
Çok sağlam bir kadroyu , müzik tarihinin en güçlü müzik gruplarından biri olan ABBA’nın efsane şarkılarını söylerken izlemek , çok sevdiğimiz ve olası sırlarını merak ettiğimiz Donna’nın başlangıç  çizgisindeki halini görüp iç çekmek için tercih edilesi bir iş çıkartmış yönetmen Ol Parker .
Peki var olanın üstüne neler eklemiş , bizi şaşırtmak için yazdığı senaryoya neler gizlemiş derseniz de , beklentilerinizi yüksekte tutmayın derim . 
burcinaygun@gmail.com
