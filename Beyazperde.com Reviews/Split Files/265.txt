Sacha Baron Cohen kelimenin tam manası ile nevi - i şahsına münhasır bir komedyen .
İnsanları canlarını acıtarak gıdıklamayı ve ahlaki ayarları kurcalamayı seviyor .
Bunun ne kadarı politik duyarlılık , ne kadarı öne çıkma isteği , tartışılır .
Cohen daha önce de , canlandırdığı , Rapçi Ali G , Kazak gazeteci Borat ve gay moda muhabiri Bruno tiplemeleri ile provakatif bir iticilikten medet uman , kaba bir komedi anlayışını benimsemiş " eser " lere imza attı .
Arap toplumlarının hassasiyetleri göz önüne alındığında , bir petrol ülkesi olan Wabiya'nın acımasız diktatörü Aladeen tiplemesi , şimdiye kadar ortaya çıkardıkları içinde en çok tozkoparanı olabilir . di .
Ne yazık ki olamamış , çünkü sevgili Sacha Baron Cohen , General Aladeen tiplemesinin tüm potansiyeli Adam Sandler komedilerindekine benzer naif mesajlarla dolu tutarsız bir aşk öyküsünde harcanmış .
Buradan bakınca Diktatör ( The Dictator ) ' ün , Adam Sandler'in serbest uçuş denemesi olan 2008 yapımı Zohan'a Bulaşma ( You Don't Mess with the Zohan ) ya çok fazla benzediğini de söylemek zorundayım ama bu demek değil ki film kötü , aksine izlediğiniz her dakika kahkahalar atmanızı sağlayacak kadar bol bir komedi cephanesi yüklenmiş olarak geliyor , ancak ortaya çıkan şey Borat gibi provakatif ya da Ali G gibi sansasyonel olmaktan çok uzak .
Hikaye basit ; petrol zengini Wabiya , babadan oğula geçen bir diktatörlükle yönetiliyor , ancak artık halkın dayanma gücü kalmamış .
Zalim , zorba ve alık lider General Aladeen'in en yakınındakiler bile ona ihanet etmek için fırsat kolluyor ve bunun için de BM milletler toplantısı sebebiyle Wabiya heyetinin ABD'ye gitmesi fırsat biliniyor .
Amaç ; diktatörü devirmek ve ülkeye demokrasi getiriyormuş gibi gösterip yeraltı ve yerüstü zenginlikleri ekonomik güçlere peşkeş çekmek .
( Ne kadar da tanıdık , öyle değil mi ? ) Sonrasında , olaylar , olaylar .
Yapımcıları tam tersini düşünse de Diktatör'ün zamanlaması hayli yanlış .
Arap Baharı sırasında yaşananlar , zulümler , ölümler ve nihayetinde Kaddafi'nin kendi halkı tarafından linç edilerek öldürülmesi sosyal medyada bu kadar öne çıkmışken , video paylaşım sitelerinde Lucio Fulci'nin " gore " filmlerine bile rahmet okutan şiddet görüntüleri her saat başı paylaşılmışken , General Aladeen gibi biri üzerinden sempatik / empatik bazı mesajlar aktarabilmek güç .
Charles Chaplin'in muhteşem Büyük Diktatör ( The Great Dictator ) ' ünden bu yana çok şey değişti .
İnternet insanlığı " çıplak gerçek " le tanıştırdı ve bu da Diktatör gibi kurmacaların hepimizin yutacağı bir draje şeklinde tipler / karakterler üretmesini güçleştiriyor .
Gerçi Sacha Baron hünerini gösterip salonun ortasına gaz çıkarmayı yine beceriyor !
Filmin en ilginç anı , General Aladeen'in batının sahte demokrasisi üzerine BM toplantısında ettiği laflar .
Sırf bu sekansı izlemek için dahi görülmesi gereken bir film Diktatör .
Toparlamak gerekirse ; Diktatör komik ve duyarlılıkları olan bir film ancak bu konuda duyarlı olma hali internet toplumunca çoktan tüketildi .
Bu yüzden geç kalmış bir proje olduğunu düşünüyorum .
Buna takılmazsanız ve edepsiz bir komedi anlayışı sizi rahatsız etmiyorsa , yani Recep İvedik komedilerinin pırıltılı Yahudi zekası ile üretilmiş hali hoşunuza gidiyorsa ( ki herkesin gider ) Diktatör haftanın en iyi seçimi bile olabilir .
Gülmek için sinemaya gidiyorsanız harika bir seçenek .
Beni üzen nokta ( Hugo'yu izlediğimde tam da bundan korkmuştum ) evcilleşerek Adam Sandler'a yakınlaşan , hatta onun seyircisine oynayan bir Sacha Baron Cohen görmek oldu .
Bir eleştirmen olarak , bu yetenekli komedyenin kendi sivri mizah anlayışını geliştirmesini izlemeyi tercih ederdim . 
murattolga@gmail.com
