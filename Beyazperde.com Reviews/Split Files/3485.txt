Film çekmek zor iş .
Yönetmenin hayalinde kurguladığından çok daha farklı sonuçları izleyip duruyoruz aslında yıllardan beri .
Sinema kolektif bir çaba ve senaryo , oyunculuk , bütçe ve bazen de teknik yetersizliklerden kaynaklanan pek çok sınırlamaya sahip .
Ama bazen öyle yapımlarla karşılaşıyoruz ki emeği geçenlerin ne yapmak istediği hakkında kafamızda binlerce soru işareti oluşuyor .
Off Karadeniz'de böyle bir film .
Belgesel yönetmeni Nur Dolay'ın orkinos balıkları üzerine bir belgesel yapmak için yola çıkıp ve nedense vazgeçip ortaya çıkardığı Off Karadeniz , çevreci bir sosa sahip , sulu zırtlak bir komedi filmi .
Afişe bakanların ismi yüzünden Fransız bir oyuncu sandıkları başrol oyuncusu Melisa Papel ise Nur Dolay'ın verdiği röportajlarda manasız bir şekilde saklamasına karşılık aslında Türk ( babası Fransız ) ve yönetmenin kendi kızı .
Gurbetçilere özgü şivesiyle elinden geleni yapmasına rağmen sınırlı oyunculuk gücü sebebiyle ilerisi için umut vaat etmiyor .
Babasının finanse ettiği ve annesinin çektiği filmlerle bir yere gelmesi mümkün de değil .
Geri kalan oyuncular da herhangi bir alkışa sebep değiller .
Baba rolünü oynayan Şuayip Ünsal , Şener Şen'in unutulmaz tiplemesi Badi Ekrem'i açıkça taklit ediyor .
Anne rolündeki Nurhayat Boz'da , diğerlerinden daha başarılı olmasına rağmen , abartılı bir oyunculuk yüzünden filmin olmamışlığına katkı sağlıyor .
" Çevreci " karakteri üzerinden tanıtılmaya çalışılan filmin bu anlamda güçlü ve samimi olduğunu söylemek çok zor .
Tam bir tür çorbası olan film , 90'ların TRT dizilerindekine benzer naif bir hikaye ve olay örgüsüne sahip .
Çevreci dokunuşlar ise filmin genel öyküsü içinde eriyip giden , izleyeni bir şeyler için harekete geçirmekten uzak nafile bir çabalar dizisi .
Film ne anlatmak istediğini bir kenara bırakırsanız , video zamanlarında fabrikasyon bir şekilde üretilen kötü ışıklı , kopuk kurgulu komedi filmlerinden daha fazlası değil .
Nur Dolay kötü bir yönetmen mi ?
Bence değil .
Çerkezlerin tutku derecesindeki at sevgisini anlattığı " Kaf Dağının Son Atlıları " adlı belgesel çalışması ile epey övgü toplamış bir isim ama belgesel ile kurmaca olanın farkını yaratabilmekten henüz uzak .
Off Karadeniz belki de bu yüzden , ille de bir türe sokulacaksa , " mocumentary " ( kurmaca belgesel ) olarak tanımlanabilir .
Yönetmenin bilinçsizce çabasıyla olsa bile .
Off Karadeniz , belli ki çok iyi niyetli bir çaba ama sinema yapmak için iyi niyetli olmak yetmiyor .
Karadeniz'in doğal güzelliklerine gömülmüş bir aşk hikâyesini anlatırken , Hababam Sınıfı kadar komik olmaya çalışan , hikâyeye , yönetmenin belgeselci geçmişi sebebiyle olsa gerek , çevreci temalar eklemeye çalışan ve ne yazık ki aktarmak istediklerinin tümünde sınıfta kalan bir film .
Cannes'da gösterilmiş olmasına da ayrıca şaşırdım ki bunun da Fransız yapımcı ( yönetmenin eşi ) yüzünden olduğunu sanıyorum .
