Yasak Krallık , doğu mitolojisiyle batı hikaye anlatımını , dövüş sanatı filmleriyle Yüzüklerin Kralı tarzı modern fantastik sinema stilini bir araya getiriyor .
Olabilecek en geniş seyirci kitlesini çekmek için elinden geleni ardına koymadığı ve yaratıcı bir ekibin elinden çıkma bir sinema yapımından çok , her adımı dikkatle pazarlanmış bir fabrika ürününü hatırlattığı kesin .
Fakat aynı zamanda bir kaç bariz kusura sahip olsa da hem dövüş sanatları seyircisini , hem de fantastik film hayranlarını eğlendirecek bir ürün Yasak Krallık .
İtiraf etmeliyim ki , Yasak Krallık'ın ilk on dakikası daha eğlenceli , daha yaşam dolu bir erken gençlik filmini ( 12-14 yaş arası gençlere hitap edecek türden ) vaad ediyor .
Kung - Fu filmleri hayranı Boston'lu Jason ( Michael Angarano ) , kabadayıların zoruyla favori Kung - Fu dükkanını soymaya koyulur .
Her adımı yanlış giden soygunun sonucunda Jason , tam kabadayılar tarafından öldürülecekken , elinde bulunan sihirli bir asa sayesinde bir anda kendini eski Çin'e benzeyen fantastik bir diyarda bulur .
Jason , binlerce doğu mitoloji efsanesinin bir arada yaşadığı bu fantastik dünyada neye uğradığını şaşırır .
Eve dönmesinin tek yolu ise sarhoş bir ölümsüz ( Jackie Chan ) ve beklenmedik bir espri anlayışına sahip bir keşişin ( Jet Li ) yardımıyla asayı Maymun Kral'a ( Bir daha Jet Li ) götürmek ve bu sayede Jade Kralı'nın kötülük dolu yönetimini sona erdirmektir .
12-14 yaş arası erkek çocukların kişisel bir bağ kurabileceği , kendileriyle aynı yaşlarda " inek " bir gencin macera ve beklenmedik sürprizlerle dolu bir dünyaya atılmasını ve içine girdiği heyecan verici ve zorlu maceralar sonucu bir erkeğe dönüşmesini anlatan hikayeleri her zaman sevmişimdir .
Bitmeyen Öykü ve Son Kahraman türün en favori filmleri arasında benim için .
Jason , kendini bol bol wire - fu ( İplerin bilgisayarla sonradan silindiği , kahramanların uçarak dövüştüğü türe verilen ad ) ve harikülade doğa manzaraları ile dolu dünyada bulduğu anda , Hollywood klişe mekanizması devreye giriyor ve Yasak Krallık , fazla orjinalliğe başvurmadan gayet beklendik bir yolda ilerliyor .
Her ne kadar ustalıkla elden geçirilmiş uzun dövüş sahnelerini zevkle izlesek de , hikaye bir süre sonra otopilota geçip arka planda kalıyor .
Jason'un bin türlü Kung Fu klişeleriyle dolu fantastik dünyada o klişeleri yüzeye çıkarıp ti'ye alması eğlenceli olabilirdi mesela , Son Kahraman'daki çocuğun yaptığı gibi .
Mesela Jason'un iki montaj sahnesiyle Kung Fu öğrendikten sonra yılların disipliniyle öğrenilecek ustalığa bir iki ayda nasıl ulaştığına dair bir diyalog komik ve orjinal olurdu .
Bu montajlar akla Team America'nın montaj şarkısını akla getirmedi değil .
( " Ne zaman kısa sürede acemiden ustaya geçmek istiyorsan , montaja ihtiyacın var " ) Filmin bir diğer sorunu yapımcıların dil problemini çözememesi .
Amerikalı Jason'un sihirli dünyada Çinli karakterlerin nasıl birden İngilizce konuştuğu açıklanmadan es geçiliyor .
Tamam diyelim ki bundan böyle bütün diyalogları Jason'ın kulağından İngilizce duyacağız .
Fakat durum böyleyse karakterlerin ara sıra Çince konuşmalarına ne demeli ?
Animasyon dünyasından gelen Rob Minkoff ( Aslan Kral ) , diyalogların ya hep İngilizce , ya da hep Çince olmasına karar verseymiş , hikayenin içinde kaybolmamız kolaylaşabilirdi .
Yasak Krallık , her adımı beklendik bir yolda ilerlese de tipik olmasına rağmen eğlenceli ve dinamik bir üçüncü perde sunuyor .
Filmin günümüzde geçen son sahnesinde de heyecanlanmadım desem yalan olur .
Orta okuldayken Jason'un filmin sonunda kabadayılara yaptığı hareketleri yapmak istediğim bir kaç kişi aklıma geliyor hemen .
Neyse ki onların şansına o dönemlerde sihirli bir asa ile karşılaşmadım .
