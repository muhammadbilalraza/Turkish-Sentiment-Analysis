- yazı mecburen sürprizbozan - spoiler - içermektedir - 
İçten içe doğru olduğuna inandığınız , hatta emin olduğunuz bir düşünceyi , savı en yakınlarınıza açtığınızda size “ilaçlarını almayan deli” muamelesi yapıldığını , hislerinizden başka ortaya koyabileceğiniz herhangi somut bir delil olmadığını ve çabalarınıza karşı yasaların da pek sizden yana çıkmadığını hayal edin .
Üstelik savunduğunuz his de annelik ; anneliğiniz …
Bu hafta psikolojik - dram ve gizem türünden vizyonda kendisine şans bulan Gerçeğin Peşinde ( Angel of Mine ) filminin ana çıkış noktası ve baş karakterini kurguladığı konum tam da bu … 
Kim Farrant yönetmenliğinde ve Luke Davies ve David Regal ikilisinin orijinal senaryosu ile hayata geçen Gerçeğin Peşinde , aslında daha önce sinema perdesinde seyrettiğimiz türden bir hikâyeye , bir tutam psikolojik gerilim de katarak önümüze getiriyor .
19 tarihli , Michelle Pfeiffer’ın performansıyla parladığı , roman uyarlaması Okyanus Kadar Derin ( The Deep End of the Ocean ) “kaybolmuş çocuğunun dramını izlediğimiz anne” temasının en akılda kalan örneğidir mesela .
Gerçeğin Peşinde filminde ise senaryo baş karakter Lizzie’ye ( Noomi Rapace ) , öncülü Beth’e ( Pfeiffer ) davrandığı kadar merhametli yaklaşmıyor .
Lizzie eşinden yeni ayrılmış , ergenliğin başlangıcındaki erkek çocuğu ile hayatını yeniden kurmaya çalışan bekar bir annedir .
Tüm çabasına rağmen , yenemediği bir duygu Lizzie’yi sürekli aşağıya doğru çekmeye devam eder ; onun ‘karanlık’ olarak yaftalanan tarafı yıllar önce yaşadığı büyük bir annelik trajedisidir aslında .
Film esas gerilimi Lizzie’nin psikoloji üzerinden konumlandırırken , kaybını geri kazanmaya çalışan kadın karakterine ‘huzur kaçıran , saplantılı , deli kadın’ gömleğini giydirmekten de imtina etmiyor .
Oğlunun tam velayetini almaya çalışan eşi ( Luke Evans ) bir yana , kendi öz annesi ve babası da Lizzie’yi ötekileştirerek yalnızlaştırıyor .
Çünkü Lizzie , kızı olduğundan emin olduğu Lola’nın evini gözetliyor , ailenin çevresinden ayrılmıyor ; başkasının gözünden tam bir ‘saplantılı sapık / manyak’ portresi çiziyor .
Bu portre içerisinde Lizzie’nin ne kadar uğraşsa da uzun yıllardır bitiremediği bir yas süreci olduğunu da ekleyelim . 
Öte yandan , bu filmin Okyanus Kadar Derin filminden ayrıştığı nokta da tipik bir ABD , Hollywood çizgisinden ilerlemeyip , daha bağımsız bir tavırla , karakter üzerinden senaryo omurgasını kurması .
Filmin genel olarak ağır ilerleyen temposunu da bu tavra bağlamak mümkün .    85 dakika baş karakterini iyice döven ve seyirciyi de karakterle özdeşlik kurmaktan uzak tutan film , nihayetinde hızlı gelen bir finalle Lizzie’yi huzura kavuşturuyor .
Fakat öykünün gerisi - berisi , örneğin Lola’nın psikolojisi , pek ortada yok .
Herkes özür diliyor ve yılların acısı tatlıya bağlanıyor !
Bu , haliyle senaryo tek katmanlı bir hikâye anlatısından maalesef ileri gidemiyor .
Filmi sırtlayan başrol Noomi Rapace , tüm anlatı yapısının izin verdiği ölçüde Lizzie karakterini yaşayan bir kadın olarak canlandırmayı başarıyor .
Saplantılı kadın karakter psikolojisini de Lizzie’ye iyi yediren Rapace , seyirci gözünde çocuğunu arayan annedense , anti - kahraman portresi çizmeyi başarıyor .
Karşısında seyrettiğimiz Yvonne Strahovski’nin Claire performansı ise yine senaryo yapısı içerisinde gayet başarılı ; finale kadar tüm inandırıcılığını korumayı başarıyor .    Başarısını ağırlıklı olarak iki kadın karakterinin güçlü oyunculuğundan alan Gerçeğin Peşinde , hikayesinin gidişatı açısından kendisini seyrettirebilen bir film , fakat akılda kalıcılık açısından maalesef daha fazlası değil .
