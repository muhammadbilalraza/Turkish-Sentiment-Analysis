Ukraynalı yönetmen Sergey Loznitsa’nın imzasını taşıyan ve dünya prömiyerini yaptığı 71. Cannes Film Festivali’nin Belirli Bir Bakış bölümünde En İyi Yönetmen ödülüyle ‘evine’ dönen Donbass filmi , uzun bir Avrupa festival turundan sonra , 2018 bitmeden ülkemizde de vizyona giriyor . 
 
En baştan belirtelim , çok tartışmaya ve yoruma açık bir film karşımızdaki ; ve de şüphesiz ki olayların geçtiği coğrafyayı , toplumu ve tarihi yüzeysel de olsa şöyle bir bilmeniz gerekiyor bu yapımı kaleme almak için .
Kimi yurt dışı eleştirilerinde yazdığı gibi salt sinematografik bir eleştiri yapılıp , geçilebilecek bir film değil zannımca .
Öte yandan sosyolojik bir tarihsellik içeren , akademik bir makaleye de bu yazının sınırları müsait değil .
Mecburen biraz wikipedi - sever bir eleştiri olacak ; gene de elimizden geleni ardımıza koymayalım , zira ‘bize’ gösterildiğine göre , Donbass bölgesinin halkı da koymamış … 
 
Ukrayna’nın doğusunda , Rusya’ya sınır komşusu olan ve sosyolojik temelini büyük ölçüde bu konuma borçlu olan Donbass bölgesinde ( 2 büyükşehir ve daha irili ufaklı yerleşim bölgeleri mevcut ) 2014 yılının Mart ayından beri süregelen , birden çok ateşkesin ilan edilip bozulduğu bir savaş hali mevcut .
Savaşa dönüşen gerginlik ve ayaklanmaların arka planında ise Ukrayna ile AB ilişkileri yatıyor .
Yani Ukrayna yüzünü Batı’ya mı dönecek yoksa Donbasslılar’ın ifade ettiği gibi Rusya Ana’ya bağlı mı kalacak ? * 
 
Rusya’nın gayri resmi olarak desteklediği Donbass bölgesinin silahlı güçleri , ‘ayrılıkçılar’ olarak tanımlanırken , bölge de Ukrayna egemen devleti açısından doğal olarak , ‘işgal altındaki topraklar’ olarak adlandırılıyor .
Bu noktada ifade edelim ki yönetmen ve senarist Sergey Loznitsa’nın dili , direkt resmi Ukrayna devletinin dili .
Zaten filmin henüz açılış jeneriğinde Ukrayna Kültür Bakanlığı’nın desteğini görmek mümkün .
Filmin yapımında  Almanya , Fransa , Hollanda , Romanya ortak destekçi ; yani henüz tam AB olmasa da fıstık gibi bir NATO 101.  E film de zaten Ukrayna’nın bu yıl Oscar temsilcisi . 
 
Birbirinden bağımsız gibi görünse de hepsi iç içe geçirilen 13 epizodluk filmin , başlangıcında “Ukrayna devleti de gül bahçesi değil , burda da yer yer boka ( kelimenin gerçek anlamıyla ) batık . ” tutumunu seyirciye geçirmeye çalışan Loznitsa’nın birtakım devlet görevlilerini karikatürize edip hicivle eleştirmesinden ötürü , tarafsız bir bakış açısıyla filmi kotardığını söylemek mümkün değil .
Film dramatik açıdan ‘sahte / gerçek habercilik’ çerçevesine konumlandırılıyor ve Loznitsa’ya göre her cephe bu çerçeveden payına düşeni alıyor .
Yani resmi güçler ya da milisler herkes herkese yalan söylüyor ; yalan ile gerçek iç içe geçiyor . 
 
“Evet , Ukrayna ordusu sivilleri bombalıyor belki ; ama bakın halk adına eyleme geçtiğini iddia eden bu işgalciler de kendi insanlarından bihaber , ne idüğü belirsiz , ahkamcı ve acımasız tipler” , diyor sanki Loznitsa anlatım dili .
Filminin gezdiği festivallerdeki uluslararası camiaya mesaj yollar gibi , “aman isyancılarla empati kurmayın ! ” .   Sadece yukarıda bahsettiğimiz  Ukraynalı yetkilileri değil isyancıları , askerleri de karikatürize ediyor Loznitza ve ana meseleden seyirciyi uzaklaştırıp , savaşın saçmalığını perdeye vuruyor kendince .
Seyircide iyi kötü beliren , “bu adamların isyanı neden ? ” sorusu havada öylece sallanıyor . 
  
Bu soruya cevabı tam iyi kötü alacağımızı sandığımız bir sahne de yok değil : işgal bölgesine gidip röportaj yapmaya çalışan bir Alman gazetecinin kendisine muhatap alacak bir komutan bulamaması , nihayetinde konuştuğu kişinin de bölge halkından değil de Rusya’dan gelen bir destekçi çıkması !
Sığınaklardaki insanların sefaleti gibi bir gerçekçilik varsa da savaşın gülünç yüzünü gösterme çabası gerçekçiliğin üzerini örtüyor .
Yani mesaj çok net ; o sığınaklara bizim , yani Ukrayna hükümeti yüzünden değil , ayrılıkçı Rus yandaşları yüzünden düştünüz !   
 
Sergei Loznitsa , “2018 Kasım’ında alınan bir kararla Ukrayna Devlet Televizyon ve Radyo Yayını Komitesi’nin kara listeye aldığı 38 eserin ülke topraklarına girişinin yasaklanmasını” * * da resmi Ukrayna’nın gülünçlüğü açısından filmine alır mıydı , bilinmez .
Fakat keşke sokak lambasına bağlanmış bir esiri linç etmenin arkasındaki dinamikleri öfkeli bir grup vatandaşın sırtına yüklemeseydi .
Kimse Loznitsa için savaşın herhangi bir tarafın değil , trajikomik yönüne vurgu yapma çabasında demesin , gayet de politik duruşu olan hem de bu duruşu merkezi hükümetten alan bir yapım var karşımızda . 
 
“Bir Film” , çoğu zaman sadece film değildir ; hele politik sinema sadece sinema hiç değildir .
Aslında aramızda sadece bir iç deniz bulunan Donbass coğrafyasında olup bitenleri biraz daha sorgulamak için Donbass filmi bu Cuma’dan itibaren Başka Sinema dağıtımcılığında vizyonda . 
 
twitter . com / duygukocabayli 
 
Notlar : * Meraklısı için makaleler : https://en.wikipedia.org/wiki/Donbasshttps://en.wikipedia.org/wiki/War_in_Donbass / * * İlgili haber : https://tr.sputniknews.com/kultur/201508111017066835-ukrayna-rus-yazarkitap-yasak/
