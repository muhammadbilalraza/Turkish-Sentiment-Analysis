Hani derler ya hep , ¨evlilik aşkı öldürüyor¨ diye .
Peki , ya aşıklar birbirini öldürmeyi denerse !
BKM’nin yeni gişe filmi olan ve Murat Boz ve Seda Bakan’ı ilk kez bir beyaz perde çifti olarak izlememizi sağlayan Öldür Beni Sevgilim bu soruya cevap arayan bir yanlış anlama komedisi . 
 
Hayat Öpücüğü ve Mutluluk Zamanı gibi romantik komedilerden tanıdığımız Şenol Sönmez’in çektiği film , esasen genç çiftlerin en büyük sorunlarından birini odağına alıyor ; zaman mefhumunun ilişkiler , özellikle de evlilikler üzerinde yarattığı erozyon !
Birlikte yaşamaya alışan ve bundan feci şekilde sıkılan pek çok çift , ilişkideki heyecanı arttırmak için olmadık yollar deniyor .
Zor mesele çünkü başaramazsan işin ucunda ayrılık var !
Öldür Beni Sevgilim de bu fikirden yola çıkarak birbirlerini öldürmeye karar veren bir çiftin hikayesini konu ediyor .
Okan ile Demet , 5 yıldır evli olan bir çifttir .
İkilinin aşkı masal gibi başlamış , büyük heyecanlarla devam etmiş ve mutlu sona ulaşmış ancak evliliğin ardından hayatları sıradanlaşmaya başladıkça , çiftin içindeki o heyecan duygusu da ölmeye başlamıştır .
5 yılın sonunda ikili adeta birbirinden bunalmış hale gelir .
Farklı hayatlar isteseler de bunu dile getiremeyen ve ses çıkarmadan , içten içe birbirlerine sinir olmaya başlayan genç çift , evlilik yıldönümlerinde büyük bir yanlış anlamanın kurbanı olur .
Yaşanan yanlışlık sonucunda 5 yıllık karı - koca birbirlerini öldürmeye karar verirler . 
 
Öldür Beni Sevgilim , bu ilişki sorununa cinayet sosunu dökerek farklı bir heyecan ve durum komedisi yaratmanın peşinde .
Belli ki yönetmen bu konuda oyuncularına çok güveniyor , Seda Bakan’ın enerjisi yüksek oyunu sayesinde amacına ulaşıyor diyebilirim .
Gişe komedilerinde kahraman da , kurban da genelde erkektir , aksiyonu da o yönetir ancak bu filmin direksiyonunda Behzat Ç. ’de küçücük bir rolde izlerken bile ¨bu kız geliyor¨ dedirten Seda Bakan var .
Perdede göründüğü anda büyük bir sempati yaratan oyuncu , Murat Boz’un oyunculuktaki eksikliğini , partnerini ezmeden kapatıyor .
Kağıt üstünde iyi bir eşleşme gibi durmasa da Murat Boz ve Seda Bakan arasındaki kimya tutmuş .
Burada yapımcının , ¨Murat Boz popüler ama eksik kalıyor yanına oyunculuğu güçlü birini koyalım¨ tedbiriyle hareket ettiğini düşünüyorum .
Doğru karar ! 
 
Sevimli oyunculukları ve temiz kurgusuyla sıkılmadan izlenecek bir romantik komedi olan Öldür Beni Sevgilim’in asıl kahramanı ise filmin görüntü yönetmeni Tayfun Çetindağ .
Öldür Beni Sevgilim , benzerlerini daha önce de izlediğimiz türden bir yanlış anlama komedisi olabilir , oyunculuklar da bir yere kadar ama sinematografisi sağlam olunca şu soğuk kış günlerinde insanın içini ısıtan bir film oluyor , bu da onun sayesinde . 
 
Öldür Beni Sevgilim için yazacak çok fazla şey yok aslında .
BKM’nin özenli yapımcılık anlayışının çıtasını yükselttiği , hedef kitlesi belli , duygulandırma ve güldürme vaadini büyük oranda gerçekleştiren özenli bir gişe komedisi .
Sıkıntısız reji , enerjisi yüksek oyunculuklar , temiz kurgu , nefis bir sinematografi ve gönül telimizi titreten nağmelerle dolu bir film .
Hikayenin yan rollerindeki başarı da cast direktörünün elini sıkmayı gerektirecek türden .
Hepsi de kendi başına bir filmi sürükleyecek olan Açelya Topaloğlu , Özgür Emre Yıldırım , Seda Güven , Yosi Mizrahi , Dilşad Şimşek , Ali Yoğurtçuoğlu gibi isimler bir araya gelince ortaya daha da izlenebilir bir film çıkmış .
BKM’nin bu anlamda Arzu Film formüllerini takip ettiğini düşünüyorum .
Doğru tarif her zaman çalışır .
Bir film , konusu mühim değil sadece başrollerden ibaret değildir . 
 
Son cümle ; Murat Boz elinden geleni yapıyor , eskiden olduğundan daha iyi , oyunculuğuna bir şeyler kattığı muhakkak ancak filmin güzeli de komiği de Seda Bakan , bu yüzden de onun hayranlarını özellikle oyalayacak bir yapım .
Hikayenin önermelerine katılıyorum , günümüzde gençler çabuk aşık oluyor , çabuk bıkıyor , sonra da ¨bu yalnızlık nereden çıktı¨ nağmeleri .
Oysa Oscar Wilde’ın da dediği gibi , ¨herkes öldürebilir sevdiğini ama herkes öldürdü diye ölmez¨ .
Siz de birini sevmek ve onu kolunuza takıp sinemaya gidip gülüp eğlenmek varken , öldürmeyin sevdiğinizi , denemeyin bile .
İyi seyirler . 
 
murattolga@gmail.com
