2011 yapımı Fransız komedi / drama The Intoucables , ülkesinde ve Avrupa genelinde çok popüler oldu ve büyük gişe yaptı , yani bu demektir ki eninde sonunda bir Hollywood yeniden yapımının geleceği kesinleşmişti .
Bu yeniden çekimin gelmesi sekiz yıl aldı ama , geç olsun da güç olmasın diyelim .
Ayakları ve kolları felç olan bir milyarderin ve eskiden hapse girmiş olan Arap - Fransalı bir genç arasındaki gerçek arkadaşlıktan esinlenen orjinal Intouchables , ilham verici pozitif mesajlarını biraz fazla kasmasına rağmen , melodramatik duygusallığı içten gelen mizah ile karıştıran , bir şaheser olmamasına rağmen eli yüzü düzgün bir yapımdı . 
Olacak İş Değil , Intouchables’ın ton ve hikaye yapısını gayet yakından takip ediyor , bu bakımdan orjinal filmin pozitif taraflarını da , hatalarını da hemen hemen olduğu gibi evlat ediniyor .
Fakat hikayeye yapılan bir kaç değişiklik , orjinalden biraz daha başarılı olmasını sağlıyor .
The Intouchables , gerçek hayatta Arap olan karakteri siyahi bir karaktere dönüştürüp , rolü oynayan Omar Sy’i yeni bir yıldıza dönüştürmüştü .
Sy’ın performansı her ne kadar filmin finansal başarısının büyük bir parçası olsa da , oynadığı karakter , zengin felçli milyarderin kendini daha iyi hissettirmesinden başka pek bir özelliğe sahip değildi .
Hollywood filmlerinde ‘Sihirli Siyahi Adam’ diye bir klişe vardır , zengin beyaz karaktere pozitif mesajlar vermesi için yaratılan siyahi karakterler hakkında .
İlginçtir ki bu hikayenin Fransız versiyonu bu klişeye uyarken , Amerikan versiyonu daha oturaklı bir karakter yaratmış .
Bunun en büyük sebebi ; tabi bu karakterin filmin en büyük yıldızı Kevin Hart tarafından canlandırılması . 
Hart’ın bilindik enerjisiyle canlandırdığı Dell karakteri , Omar Sy’in karakterinde olmayan , kendine ait bir hikayeye sahip bu sefer .
Dell , karizmatik ve komik bir adam , fakat aynı zamanda suç dolu bir yaşamdan çıkmayı bir türlü başaramayan , eski eşini ( Aja Naomi King ) ve oğlunu ( Jahi Di’Allo Winston ) durmadan hayal kırıklığına uğratan bir karakter .
Hapisten çıktıktan sonra tek istediği , halen iş aradığını devlete kanıtlayıp tembelliğe devam etmek .
Bu iş aramalarından biri sırasında Dell , kendisini yanlışlıkla bakıcı arayan felçli milyarder Phillip’in ( Bryan Cranston ) karşısında bulur .
Bakıcı olarak hiç deneyimi olmamasına rağmen Philip , Dell’i işe alır . 
Eşini kanserden kaybeden , sonradan da felç olan Phillip , intihar etmek istemektedir ve ne yaptığını bilmeyen Dell’i işe alarak bu amacına ulaşmayı planlar .
Fakat Dell , hem işini iyi yapmaya başlayarak kendine güven kazanır , hem de espritüel yaşama bakış açısıyla Phillip’in depresyonundan çıkmasına yardımcı olur .
Filmin bu arkadaşlığı komik şekillerde anlatması , bazen biraz tipik esprilerle oluyor ; Phillip ve Dell’in ot içip kırk tane sosisli sandviç yemesi mesela .
Fakat bazen de gerçekten kalp ısıtan sahneler de oluşuyor , opera seven Philip ile soul müzik hayranı Dell’in müziksel bakımdan bir araya geldiği ağlatacak final gibi . 
The Intouchables’ın teması , hayat ne kadar zorlaşırsa zorlaşsın , her zaman mutluluk için yeni bir şans olmasıydı , fakat bu tema çoğunlukla beyaz milyarder karaktere odaklanıyordu .
Olacak İş Değil’de en azından biraz daha dengeli oluşuyor bu tema .
Dell’in ailesi ile yeni bir yaşam edinmeye uğraşması , Phillip’in problemli hayatından mutluluk bulmaya çalışması ile aynı oranda ilerliyor .
Aynen Intouchables’da olduğu gibi Dell ve Phillip’in arkadaşlığı oluştuktan sonra senaryo , karakterler arasında çelişki yaratmak için biraz fazla uğraşıyor .
İkinci perdenin sonundaki çelişki , sırf bu iki arkadaş arasında kavga olsun da , üçüncü perdede tekrar bir araya gelsinler diye yaratılmış gibi . 
Bu tarz bir proje tabi ki en çok iki ana oyuncu arasındaki kimya sayesinde başarılı veya başarısız olur .
Bu bakımdan Hart’ın karizması Cranston’un doğal , sakin espritüelliği ile el ele gidiyor .
Yönetmen Neil Burger’ın bazen sırıtan dijital fotografisi , en azından bu iki emprovizasyonel oyuncunun en komik anlarını yakalamayı başarıyor .
Bazı sahneler Gopro falan kullanarak çekilmiş gibi , ama bu tarz bir filmde önemli olan şey performanslar tabi .
Bu arada insanlığın en sinik yanlarını inceleyen filmleri ile bilinen Burger’in , bu denli pozitif havalı bir filme imza atması da güzel bir sürpriz .
