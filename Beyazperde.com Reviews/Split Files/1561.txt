Taş Mektep , konusu itibariyle akla hemen 2008 yılında çekilmiş , Murat Saraçoğlu ve Özhan Eren imzası taşıyan 120 filmini getiriyor .
Orada Birinci Dünya Savaşı'nın ilk aylarında cepheye silah taşıma görevi üstlenen 120 çocuğun zorlu kış koşulları karşısında ölüm kalım mücadelesi anlatılıyordu .
Çoğu yolda ölen çocukların pek azı ise geri dönebilir ve bu da savaşın acı yüzlerinden biri olarak tarihteki yerini alır .
Taş Mektep 1920 yılında Kayseri Lisesi'nde son sınıf öğrencisi olan gençlerin hepsinin vatanı kurtarma aşkıyla Sakarya Meydan Savaşı'na katılmalarını ve ölmelerini anlatıyor .
Konunun gerçek olması yeterince acı ama tarihi fonlarda çekilmiş savaş filmleri , özellikle yerli olanları bu tarz filmlere fazlaca duygusallık dozu katmayı marifet sayıyor .
Taş Mektep bunu sürekli duygulara abanmasını umut ettiği müzik üzerinden yapıyor .
Bir süre sonra görüntüler ikinci planda kaldı , filmi müzikler üzerinden izlemeye başladım diyebilirim . 
Konu aslında ana mevzuya gelene kadar bir hayli bölünüyor , " Anadolu'nun azınlıklarla zenginleşen yapısı bu savaş içinde hangi safta yer alıyor " durumu sürekli sorgulanıyor .
Örneğin Rumlar , genel olarak Yunanlılar'ı destekler bir tutum içinde gösterilip , yaşadıkları topraklara ihanet eder vaziyette resmediliyor .
Ama bir yandan da çocuklar arasında bu durum tamamen dostluğa dönüşmüş durumda , aynı saflarda savaşa katılacak kadar .
Bu tarz filmleri çekerken , bir tutam hamaset de işin içine girmiş oluyor ister istemez .
Ne kadar dikkat edilmeye çalışılsa da .
Altan Dönmez'in yönettiği film bir hayli dramatik olan konunun hakkını veremiyor , mesela filmde doğallık sorunu var .
Her söz bir özlü söz havasında söyleniyor , bazı duruşlar , özellikle de Mustafa Kemal'in yüceltilmiş durumları bir hayli göze batıyor .
Neden Mustafa Kemal var ( etkinlik anlamında ) ve neden konuşmuyor , sadece poz kesmekle yetiniyor , belli değil . 
Onun dışında filmde gerçek olup olmadığını bilmediğimiz birtakım kurgu sahneler var gibi .
Yıllarca savaştıkları için bir nevi savaştan kaçarak vicdani redçi olmayı seçen askerler her şekilde çamura batırılıp batırılıp çıkarılıyor , onun yerine askere gitmek için can atan küçük kardeş ise yüceltiliyor ve buradan sanki Er Ryan'ı Kurtarmak ( Saving Private Ryan ) gibi bir duruma uzanmak üzereyken film bir yerde kopuyor .
Filmde Mehmet ve Rum kızı Mina'nın aşkı ‘her şeye ' rağmen işleniyor , allanıyor pullanıyor ve gençlerin yaşayamadıkları aşkları üzerinden hüzünlü bir hava estiriliyor . 
Güzide öğretmen ve Tevfik Yüzbaşı'nın arasında şekillenmeden beş çocuk isteme muhabbetine dönen aşk hikayesi de evrimini tamamlamamış gibi duruyor , belki de yönetmen çocukların yaşanmamış aşk hikayelerini , büyüklerin dünyasındaki aşk hikayesine nazaran tercih etmiş olabilir .
Tabii beş çocuk göndermesinin bilerek ya da bilmeden yapıldığı konusunda da bir şey bilmiyoruz ! 
Güzide öğretmenin gayet modern bir kadınken , savaşın psikolojisiyle giderek karalar bağlayan , kapanan ve olayın gidişatına müdahale edemeyen bir müdire haline dönüşüyor ve çocuklarının yanında savaşa doğru yollanıyor .
Sonuçta bu tarz filmlerde tarihin içinden çekip çıkarılan ayrıntılar konu ediliyor ve gerisi duygusal dokümanlarla işleniyor .
O yüzden akışın çok fazla gözyaşı döktürmeye meyilli olduğunu söylemeliyim , bu da filmin gerçeklik duygusunu zedeler biçimde yansıyor ne yazık ki ! 
Filmin kostümlerine özellikle dikkat ettim .
Savaş ortamında tertemiz , kirlenmeyen , yıpranmayan kostümlerle karşımıza çıkan filmlerden bıkmıştık , bu filmde ona dikkat edilmiş , yıpranma payı hem kıyafetlere hem de karakterlere giydirilmiş en azından .
Taş Mektep dramatik yapısını doğal yollardan seyirciye geçirmeyi başaramayan , her noktada müziği seyircinin kalbine dayayıp oradan medet uman bir film ne yazık ki ! 
twitter . com / BanuBozdemir
