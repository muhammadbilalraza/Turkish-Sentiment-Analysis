Bu tarz ‘adaleti kendin sağla’ filmlerinde formül genelde aynı şekilde işliyor .
Peppermint /  İntikam Meleği de aynı formülü farklı dozlarda kullanan filmlerden .
Geçtiğimiz haftalarda izlediğimiz Upgrade intikam alma olayına bilimkurgusal bir altyapı katmış , Fatih Akın’ın Paramparça filmi ise olayı Neo Nazilere gelip dayandırmıştı ki bu konuda çekilmiş onlarca film saymak mümkün .
Tabii Leon ve Kill Bill’i de unutmayalım .
Bu konuda seyircinin kafasında genelde uyanan şey , kendi adaletini sağlamanın kanunsuz bir yanı olduğu ve bu tarz filmlerin bunu teşvik ettiği .
Özellikle Paramparça’da bunun fazlaca konuşulduğunu hatırlıyorum .
Orada aksiyonu az , fazlaca bir sorgulama hali vardı .
Burada ise olay direkt sorgulama kısmını atlıyor , intikama dalıyor . 
Bir kadının kocaman bir uyuşturucu karteline kafa tutmasına kadar uzanan hikayede yok artık dedirten anlar bir hayli mevcut .
Kocasını ve küçük kızını kendilerine düzenlenen bir silahlı saldırıda kaybeden Riley , uzun bir süre adaletin sağlanması bekliyor ama sistemi oluşturan çarklar birbirine sımsıkı geçtiği için adalet o çarklardan geçip Riley’nin yüreğini soğutmayı başaramaz . 
Sade , kızına tapan , evine bağlı bir kadının beş yılda geldiği noktayı , değişimi , çalışmaları atlayan ve onu karşımızda bir şehir gerillasına dönüştüren film yılmayan bir intikam duygusundan besleniyor .
En çok da Jennifer Garner böyle bir rolde oynamaktan keyif almıştır diye düşünüyor insan izlerken .
Çünkü bebek yüzlü oyuncu sade bir anne olarak başladığı filmi bir intikam makinesi olara tamamlıyor diyebiliriz .
Tabii film karakteri olumlamak için elinden geleni yapıyor .
Onu yoksul mahallenin iyi yüzü , hakkını arayan bir anne konumundan asla indirmemeye çalışıyor .
Ve inandırıcılık sınırını fazlaca zorluyor . 
Filmimizde en umulmadık duran karakterin aslında karşı tarafın saflarında yer tutması , yoldan araba çevirip sahibinin her türlü itirazlarına rağmen arabaya atlanıp tam gaz yol alınması gibi klişeler de azami ölçüde mevcut .
Onca aksiyon ve dramın içinde bir yer mevcut ki filmin en ironik ve zeki tarafı olduğunu söylemek mümkün .
Riley’nin normal zamanlarında yaşadığı bir olayın intikamını araya sıkıştırması …
Seyrederken orada mutlaka gülümseyeceksiniz ! 
Onun dışında dediğim gibi acılı bir annenin , gerçekleşmeyen bir adalet isteği karşısında intikam duygusunun ayyuka çıkması ve hız kesmeyen bir ölüm makinesine dönüşmesi …
Bir yandan alttan üste ilerleyen , yani alttaki insanlardan başlayan intikam hali orada da bitebilirdi .
Kartel patronun insanları önemsemeyen yapısı , alttaki üç adamının adalete teslimiyle sonuçlanabilirdi .
Yani hikaye bana göre orada bitiyor , ama filmin tepeye kadar tırmanma azmi birçok detayı önümüze sürüyor .
O anlamda mekan kullanımı , olaylar arasında hızlıca kurulan bağ ve aksiyon gayet iyiydi .
Hikaye ise biraz zorlama olsa da intikam filmleri içinde bir yer edinecek gibi duruyor . 
twitter . com / banubozdemir
