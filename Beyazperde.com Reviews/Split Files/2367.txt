Tarihin en meşhur , en bildik ve en kanlı diktatörü Adolf Hitler’in , Nazi ordularını , Polonya’ya sokmasının ardından , Almanya , adeta zafer sarhoşluğu yaşar .
Muhalifler , komünistler , azınlıklar , canlarının derdine düşmüş , ırkçılık hızla yükselişe geçmiştir .
Kendi halinde müzisyen bir marangoz olan Georg Elser , bu amansız belanın büyüyeceğini ve dünyayı saracağını görür ve tek başına Führer’i ( önder ) durdurmaya çabalar .
Evet , Hitler’e Suikast” ( Elser – 13 Minutes ) , tarihin akışını değiştirmeyi , kıl payı kaçıran bir adamın gerçek öyküsünü kurguluyor .
Başarısız olsa da , o bir kahramandır artık , ders kitaplarında , pullarda , heykellerde , resimlerde , hatıraları ve cüreti , gelecek kuşakların sorumluluğunda .
Çöküş ve Deney gibi iki müthiş filme imza atmış olan Oliver Hirschbiegel , Hitler’in peşini bırakacak gibi görünmüyor .
Soykırıma dair projeler , elbette her sene çekiliyor , ancak Almanya’nın penceresinden , insan kasabına bakmak , haliyle daha değerli ve önemli .
Biz , 20. yüzyılda iki kez dünya savaşı başlattık , hem Avrupa’yı , hem de kendi ülkemizi yaktık , yıktık , viran eyledik , üçüncüsü olmasın demenin , en mantıklı yolu , bu olsa gerek .
Artık her Alman , ders müfredatında , pişmanlığı ve utancı öğreniyor , kendini üstün görmenin , dizginsiz nefretin , ölümcül öfkenin , sonuçlarını bilerek büyüyor , atalarının hatalarına düşmemek adına …
Hitler’e Suikast filminin başrollerini , Christian Friedel , Katharina Schüttler ve Burghart Klaußner sırtlamış .
Öyle cayır cayır aksiyon yok filmde , ağır bir tempo , dönemin ruhuna uygun bir karamsarlık , psikolojik yıkımın ve acının aktarımı , o kadar .
Çünkü faşizm , iyimserliği yok eder , yaşam sevincini ortadan kaldırır , ayrıştırır , aşağılar , işkence eder , kurşuna dizer , fırında yakar , gaz yağmurunda son nefesini alır .
İyi yok , doğru yok , akıl yok , duygu yok , vicdan yok .
Robotlaşan tek tip insanlar , Deli Onbaşı Hitler’in kurulmuş oyuncaklarıdır artık .
Evet , başta söyledik , Polonya işgal edilmiştir , 1 Eylül 1939’da ( işte bu 1 Eylül , bugün dünya barış günü olarak kutlanmakta ) , iki ay sonra , Münih’teki büyük bir birahanede , Hitler , törene katılacaktır .
Marangoz Georg , imkânsız olanı kafaya koyar , kellesini ortaya atar , bomba yapar ve binaya sokar .
Bomba , itinayla konuşma alanı yakınına yerleştirilmiştir , şimdi sırada Führer ve baş yardakçılarını havaya uçurmak vardır .
Plan , 13 dakikayla başarısız olur , Führer , patlamadan kurtulur .
Sıradan bir adam , Nazi Almanya’sının baş düşmanıdır artık , cesaretinden korkanlar , onun tek başına olduğuna inanmazlar .
36 yaşındaki Elser için yaklaşık altı sene sürecek , fiziksel ve psikolojik sorgu , işkence , özel muamele ve hapislik dönemi başlamıştır .
O , elbette bir komünist idi , ancak örgütlü ve partili değildi .
Bilinçliydi , kimseyi tehlikeye atmak istemedi , bağımsız hareket etti .
Sorgusunda ; Adolf Hitler , Hermann Göring ve Joseph Goebbels’i , daha fazla kan dökülmesin ve başta işçi sınıfı olmak üzere , yoksul halk , artık mutlu olsun diye öldürmek istediğini söyledi .
Evet , resmen sabun köpüğü kıvamında , izle ve unut tipi klasik yaz filmlerinin parsellediği sinemalarımızda , ayrıkotuna da şans vermek , böylesi akılda kalıcı bir yapıtı seyretmek gerek .
