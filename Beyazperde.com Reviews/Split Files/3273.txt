Kesişen Yollar , ara sıra yüzeye çıkan melodramsı ve bazı pembe dizi tarzı tesadüflerine rağmen , yakın bir aile bireyini kaybetmenin acısı üzerine içten ve keskin bir drama .
Film , vahim bir araba kazasının sonucunda iki ailenin , özellikle iki erkeğin , acı ve suçluluk hisleriyle başa çıkmaları etrafında kurulu .
Profesör Ethan Learner ( Sakalıyla yirmi yaş yaşlanan Joaquin Phoenix ) , oğlu Josh'un müzik resitalinden dönerken bir benzin istasyonunda durur .
Bu mola sırasında Josh , bir kavanozda tuttuğu ateşböceklerini salıvermek için yolun kenarına yürür .
Bu sırada kendi oğlu Lucas ile Red Sox maçından geri dönen Dwight Arno ( Mark Ruffalo ) , arabasıyla Josh'a çarpar .
Korkudan ne yapacağını bilemeyen Dwight , olay yerinden kaçarken , Josh babasının kollarında ölür .
Bu noktadan sonra film , Ethan ve eşi Grace'in ( Jennifer Connely ) , oğullarını kaybetmenin acısıyla nasıl başa çıktıklarını , aynı zamanda Dwight'ın genç bir oğlanın ölümüne sebep olması ve kaza yerini terk etmesi yüzünden çektiği suçluluk duygusu ile nasıl yaşadığını inceliyor .
Açıkcası , Ethan ve Grace'in acısı her ne kadar gerçekçi ve içten bir biçimde elden geçirildiyse de , bu tür devasa bir acı ile ilgilenen bir sürü diğer dramadan daha farklı veya yeni bir bakış açısı getirmiyor .
Bir kez daha bu ani kaybın acısının hiçbir zaman tam olarak geçmeyeceğini öğreniyoruz , karı koca arasında oluşan rahatsız edici sessizliğe ve alttan ilerleyen tansiyona şahit oluyoruz .
Bu tür acı verici durumları inceleyen filmlerin baştacı , sonu hüzünle sonuçlanan cinselliğe yeltenme sahnesi bile var .
Bu tür derin meselelerin üzerine ustaca giden Sweet Hereafter ve Moonlight Mile gibi örneklerin yanında Kesişen Yollar , fazla bir orjinalliğe sahip değil .
Fakat filmin en çok işe yaradığını düşündüğüm diğer yarısı , yani Dwight'ın içinde giderek büyüyen suçla nasıl yaşadığı üzerine giden sekanslar , Mark Ruffalo'nun iç karmaşa , korku ve sorumluluk arasında gidip gelen güçlü performansı ile destekleniyor .
İlk bakışta Dwight'ın olay yerinden kaçması sebebiyle onu hor görmemiz bekleniyor .
Fakat zaman ilerledikçe Dwight'ın yaşadığı iç çatışmayı , yaptığı yanlş karardan sonra doğruyu seçimi yapmak için cesaretini toplamakla uğraşmasını izliyoruz .
Bu sayede yaptığı bazı kararlara katılmasak bile Dwight'a olan sempatimiz güçleniyor .
Bu tür bir durumda kendimizin nasıl sonuçlara varacağımızı sorgulamamızı öne sürüyor .
Kesişen Yollar , yukarıda bahsettiğim gibi biraz fazla pembe dizi tarzı " kesişen tesadüfler " e sahip .
Öncelikle Josh'un müzik öğretmeni Ruth'un Dwight'ın eski eşi olması .
Josh'un ölümünden sonra Ethan'ın kızı Emma'yı müzik dersleri için Ruth'a götürmeye karar vermesi .
Bütün bu tesadüflerin üstüne Ethan'ın Josh'un katilini bulmak için kiraladığı avukatın Dwight olması , her ne kadar hikayenin tansiyonunu arttırsa da , yavan bir televizyon filminden beklenecek senaryo dönüşümlerini hatırlatıyor .
Kesişen Yollar , bazı bariz kusurlarına rağmen özellikle Mark Ruffalo başta olmak üzere güçlü performanslarla dolu , yer yer etkileyici bir yapım .
Yönetmeni Terry George'un yürek burkan " Rwanda usülü Schindler'in Listesi "
Otel Rwanda'dan sonra küçük bir geri adım olduğu , yılın en iyi drama filmlerinin arasında yer almadığı kesin .
Fakat bu hafta sağlam bir drama arayanların bir şans vermesi tavsiyem .
