Reklamcılık sektöründeki işleriyle tanınan Macahel Prodüksiyon'un sinemada yapımcılığını üstlendiği ilk film olan Laz Vampir : Tirakula ,  2012'nin son yerli komedilerinden biri olarak bu hafta vizyona giriyor .
Proje ve öyküsü Metin Koç'a ait görünen filmin yönetmen koltuğunda yine Koç ve pek çok filmde görüntü yönetmeni sıfatıyla yer alan Ulaş Zeybek oturuyor .
Her ikisi de seyircinin tarzını çok da bilmediği , sinema camiasının da uzaktan aşina olduğu isimler . 
Geriye dönüp baktığımızda son on yıla damgasını vuran vampir - zombi alt türünün sadece sinemaya ya da televizyona değil , eğlence sektörünün her alanına damgasını vurduğunu düşününce , bu konunun beyazperdede ciddi dramlardan sulu komedilere uzanan bir çizgide hunharca kullanıldığını ve neredeyse tüketildiğini söyleyebiliriz .
Hatta yurdumuz topraklarından çıkarak , Karadeniz parodisiyle , Osmanlı tarihinde gerçekten yer alan Eflak - Boğdan hükümdarı Vlad Tepeş'in öyküsünü harmanlayan  Laz Vampir : Tirakula ‘nın vampir alt türünün dibine vurduğunu da rahatlıkla ifade edebiliriz .
Dibe vurduktan sonra artık buradan geriye ne çıkar , orasını zaman gösterir ama maalesef yine iyi işlenebilecek bir fikrin ucuz prodüksiyon hevesleriyle harcandığı bir yapım var karşımızda . 
Film , bir falcıda ‘bakla okuma ' sahnesiyle açılıp , Osmanlı tarihine geri gidiyor ve Tayyar Özkan'ın nefis çizgileriyle seyirciye Vlad Tepeş'in Fatih Sultan Mehmet ile olan öyküsünü , dahası nasıl Drakula'ya dönüştüğünü ve öldürüldüğünü anlatıyor .
Gerçekten yerli sinemamız için değerli sekanslar olan bu çizgi roman tadındaki bölümden sonra , hikaye tekrar günümüzde akmaya başlıyor ve 1476 yılındaki öykü , ‘bir şekilde ' ( ! ) 2012'de İstanbul'da yaşayan Rizeli Dursun'a , onun babasına ve peşine düşen beşik kertmesi Emine'ye bağlanıyor . 
Vlad Tepeş'in yani Drakula'nın ruhu , 536 yıl sonra dirilen Koçoğlu onu bulmasın diye kendi bedenini bırakıp , vampir eşi Elizabeth'e aşık olan saf Dursun'un bedenine giriyor ; tek amacı da kan kardeşi II. Mehmet'in hançerini bulup , kabzasında saklı duran kanı içmek ve dünyaya vampirlerin hükmetmesini sağlamak .
( Bu fikre nerden kapıldıysa artık ? ) . 
Yani hırslı bir vampir kraliçesi , bir adet gey vampir , iki adet görev icabı İstanbul yollarına düşmüş genç - ve beceriksiz - vampir dünyayı ele geçirmeye çalışan kötüler cephesini oluştururken , öte yanda II. Mehmet'in fedaisi yeniçeri Koçoğlu , Emine'nin kuzeni kentli Mine ve Emine iyiler cephesini temsil ediyorlar .
Ortada bir de , ruhunu Drakula'ya tamamen teslim etmediği için kafası sürekli kısa devre yapan taksici Dursun var tabii .
Şimdi bu çerçeveyi alın , içine bolca şive komedisinden medet uman espriler serpiştirin , birkaç ölçek bel altı küfür ilave edin , birkaç tutam sakarlık ve yanlış anlaşılma efekti de ekleyin işte size Laz Vampir , yanında da biraz Tirakula . 
Bu tarz projelerde en çok acıdığım şey iyi bir fikrin harcanmasıysa , en çok üzüldüğüm nokta da iyi bildiğimiz oyuncuların bu projeler uğruna kendilerini heba etmeleri .
Zira başroldeki Levent Sülün , pek çok tv dizisinde yer almış ve aslında tok ses tonuyla pek çok başarılı dublaj seslendirmesiyle aşina bir isim .
Keza Yeniçeri Koçoğlu Alp Korkmaz genç ve önü açık bir oyuncuyken , Wilma Elles'in El Yazısı filminden sonra Çanakkale Çocukları'nda ve bu filmde neden oynadığını anlamak çok zor .
Aslında sırf Elles için değil tüm kadro açısından cevabı hepimiz biliyoruz da , sinemayı 7. Sanat olarak görenler açısından o cevabı körü körüne kabullenmek zor olan .
Uzun lafın kısası Laz Vampir Tirakula filmine 2012'nin Türkiye böğürtlenini takdim etmek işten bile değil .
