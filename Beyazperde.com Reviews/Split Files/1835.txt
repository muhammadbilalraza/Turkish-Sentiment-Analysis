İnsanın doğasında savaşmak var !
Buna engel olmak olası değil .
Yıllık iş hacmi 1,5 trilyon doların üzerine çıkmış silah endüstrisi de , dünyanın üçte birinde süre giden savaşlara veya iç çatışmalara , sürekli yenilenip dijitalize olan ‘ürün'leri yetiştirmek için çarklarını döndürüyor .
Düşmanlık tohumlarının acı meyveleri olan , korkularla beslenen her yeni nesil de , ülkesini savunmak için ölmeye hazır hale geliyor .
Bakınız Türkiye'ye : Silah ithal eden ülkeler sıralamasında ilk 15 içindeyiz ; tarihimizin son çeyrek yüzyılında da terörü bitirmek için 400 milyar dolar harcamışız ; yani silah endüstrisine bu miktarı akıtmışız . 
Savaş uçaklarında da , sinemada da temel teknolojiyi Batı'dan almak durumundayız .
Dolayısıyla Hava Kuvvetleri'nin 100. yıldönümü şerefine , böyle bir propaganda filmi çekilmeden önce iyi düşünülmeliydi .
Keşke , belgeselde karar kılınsaymış . ‘Cin fikirli ' bir belgesel yönetmeni , Hava Kuvvetleri savaş uçağı pilotu olmak için zorlu ve çok kapsamlı bir eğitim döneminden geçen teğmenlerin bu sürecini takip ederek , ortaya çarpıcı bir film çıkarabilirdi .
Ancak bu , Hollywood'un başarılı formüllerini bile kullanamamış bir film . 
Özetle yapılan şu : Sağlanan geniş olanaklarla gökyüzünde yapılan çekimlerle , pespaye televizyon dizisi düzeyini geçemeyen yerdeki hikâyecikleri birleştirmek . 
Oysa böyle bir yapıda , teğmenlerin kişisel hikâyelerinin kırılma ve çatışma anlarındaki psikolojik çalkantıların , iç dünyaları , arkadaşları , sevdikleri , eğitimleri , en önemlisi de gökyüzünde ayrıca oluşturulacak gerilim unsurlarıyla girdikleri etkileşim , filmi burgu gibi deler ; seyirci karakterlerle empati kurarak tüm duyguları onlarla beraber yaşar , ağlar , heyecanlanır , kalp ağrısı çeker .
Ama bunun için öncelikle , ortada böyle kaba metin bir değil , adam gibi senaryo olması gerekir . 
Üstü açık arabalarla ve gıcır motosikletlerle dolaşan güzel gülüşlü yakışıklı genç erkek pozlarıyla , Amerikan filmlerinden aparma günbatımı manzaraları arasında öykü anlatmayı unutur , hele bunu ‘varlık nedeniniz ‘olan havadaki dinamizmle sağlamca birleştiremezseniz , ortaya bu ‘rastgele ' film çıkar . 
Ortada bir yönetmenlik olmadığından oyunculara yüklenmek doğru mu kararsızım , ancak şöyle bir gerçek gözümüze giriyor : Biz sinema yazarlarının ilgi alanı içinde olmayan Türk yerli dizilerinde , genç kadın ve erkek seyircilere sunulan idol ve idolcüklerin bir kısmı tiyatro eğitimli de olsa , bir sinema filminde yer almaya henüz hazır değiller .
Kendilerinden bir büyü , bir ışıltı yayılmıyor .
Onların bu ‘ruhsuzluğu ' " Anadolu Kartalları'nı izlerken içine giriverdiğiniz sıkıntıyı katmerli hale getiriyor . 
Keşke proje hakkında karar verilirken Batı'daki örnek filmler analiz edilseymiş . Hayır , Tom Cruise'un başrolde olduğu o ünlü "
Top Gun " a kadar uzanmayın ; televizyonlarda sık sık yayımlanan B sınıfı filmlerden bile çok şey öğrenilebilirdi . 
Tam anlamıyla ‘akla zarar ' bir film ! En affedilemezi de , Konya askeri üssündeki diyaloglarda Mevlana'ya atıflarda bulunulması !
