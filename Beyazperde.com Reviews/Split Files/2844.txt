Bir gerçek var ki gerçekçi karakterlere sahip gerçekçi hikayeler yani derdi olan insanlar derdi olan insanları her zaman daha çok çekiyor , cezbediyor .
Romanda da filmde de tükettiğimiz sanatsal eserlerde bizden biri olabilecek karakterlerle karşılaştığımızda sanat eserinden aldığımız seyir zevki de katlanıyor : Akademide buna karakter ile özdeşlik kurma etkisi diyorlar zaten . 
Paolo Virzi’nin İtalya’da bir psikolojik rehabilitasyon merkezini hikayesinin ortasına yerleştiği filmi Like Crazy , tam da “İşte böyle yaşayan karakterleri seyretmek istiyoruz ! ” duygusunu seyirciye hissettiriyor .
Rehabilitasyon merkezi orası elbette anormal olacaklar ; bağırıp çığırıp kriz geçirecekler , çünkü onlar yaşayan karakterler : hiçbir şey olmamış gibi battaniye altına girip , camdan bakarak sigara içmez psikolojisinde yarıklar , gedikler olan insan .
Sinirlenir bağırır , çağırır , kendisine vurulan zincirleri kırmak için bir şeyler yapar …
Ha başarır başaramaz o ayrı da , deli delidir !
Aksiyona geçer !
Bizim “çok depresyondaki , çok beyaz Türk” karakterlerimiz gibi saatlerce denize bakarak yalnızlığını sorgulamaz .  
Her ne ise Cannes da karşımıza çıkan gerçekten harika filmlerin ülkemizde üretilen eserlerle karşılaştırmasını ve sinema adına çıkan hazin sonucu bir kenara bırakırsak , “Like Crazy”nin yara almış yaşamları bu psikolojik rehabilitasyon merkezinde kesişen iki kadını odağına alıyor .
Aslında Valeria Bruni Tedeschi’nin muhteşem bir performans ile canlandırdığı Beatrice Morandini Valdirana karakteri için ayrı bir parantez açmalı , zira burası onun ailesinin eski evi , oldukça geniş bir arazi üzerine yayılmış bahçeli bir villa .
Ama bir tedavi merkezi olarak içinde kendi kızlarıyla birlikte bağışlanmış !
Bi - polar teşhisi ile bu rehabilitasyon merkezinde yaşayan ama villanın hanımı gibi ortalığı idare eden Beatrice gerçek bir çılgın !
İnanılmaz yüksek yaşayan , herkesin ve her şeyin kendisine hizmet ettiği düşüncesiyle hareket eden – çünkü kendisini kontes sanıyor - susmak bilmeyen bir karakter .
Konuştuğu surece de yalan öykülerle bezeli binlerce hikâye anlattığını ve bunlara kendisinin de inandığını ekleyelim .
Ona hem üzülüyorsunuz ama hem de o kadar nev - i sahsına münhasır bir deli ki başka türlü de zaten olamazdı hükmüne varıyorsunuz .
Beatrice karakterinin bu kadar muhteşem bir inandırıcılıkta olmasının yegâne nedeni başarılı senaryo ve oyuncu yönetiminin yani sıra şüphesiz ki Valeria Bruni Tedeschi’nin şapka çıkartılacak oyunculuğu !
Cannes’ı bilemiyorum ama bu performansın mutlaka bir yerlerden ödül alması gerek bu sene . 
Karşısında oynayan Micaela Ramazzotti ise Donatella Morelli karakterinde “Ben de varım ! ” diyor adrta .
O Beatrice gibi orijinalinden değil , sistem yüzünden , sonradan deliren , deli edilenlerden .
Normallerin kurbanı genç bir kadın .
Beatrice’in sürekli merkezden kaçma girişimleri bir gün tesadüfen gerçek oluyor ve bu ikili merkez görevlilerinden köşe bucak kaçmayı başarıyor .
Hep bir adım daha öndeler ve aslında istedikleri çok fazla da sşey yok .
Beatrice’in tek hayali beyaz örtülü masalarda şampanya kadehi kaldıran seçkin insanların arasında olup eğlenmek .
Donatella’nın tek arzusu ise kendisinden koparılan oğlunu bir kez olsun daha görmek .
Donatella’nın hikayesinden çok etkilenen Beatrice bu kaçışı bir amaca dönüştürerek ona kendi yöntemleriyle yardım ediyor ve filmin asıl cümbüşü bu yol hikayesi ile zirveye çekiyor .
Henüz seyretmemiş seyirciler için daha fazla sürprizini ve keyfini kaçırmayalım ama Virzi’nin gelmiş geçmiş en iyi kadın - kaçış - yol filmi olan Thelma ve Louise çok büyük bir saygı durusunda bulunduğunu ekleyelim .
Filmin en can alıcı yönlerinden biri de bu yolculuğun ikisini birden değiştirmesi zaten .  
Her şeyin yanı sıra görüntüleri de enfes olan bu film , umarız ülkemizde de festival ya da vizyon şansı bulur .
Zira Türk seyircilerin de iyi şeyler seyretmeye hakkı var !
