Garez 2 , bana Milos Forman'ın klasik filmi Amadeus'taki ünlü bir sahneyi hatırlattı : Mozart , İmparator İkinci Joseph'e son konçertosu hakkında ne düşündüğünü sorar .
İmparator ise şöyle cevap verir " İyiydi ama . Fazla nota kullanmışsın . "
Bu karşılaştırmaya göre Garez 2 , kesinlikle iyi değil ve çok fazla notanın üzerinde , çok fazla senfoni kullanmış .
Film dağınık , aşırı bölmeli , gereğinden çok daha uzun , ve bir korku filmi için en kötüsü , inanılmaz derecede sıkıcı bir deneyim .
Sinemada filmi izlerken , onuncu dakikasında , bu eleştiriyi baştan sona nasıl yazacağımı kafamda toparlamaya başlamıştım bile .
Otuzuncu dakikasında , kafamda ( sinema salonundan kaçan ) kuzuları saymaya başladım .
Ellinci dakikasına geldiğimizde ise , cep telefonumu açıp Tetris oynamayı ciddi ciddi planlamaya başladım ve bu dahiyane planımı durduran tek durum , iki koltuk arkamda , umarsızca horlayan adamın ( ciddiyim ) , cep telefonumdan gelebilecek ışık sebebi ile uykusunu bozmak istememem oldu .
Garez serisinin orjinal yeni çekimi ( Hayatta bir tane mükemmel oksimoron gördüysem , o da budur ) olan 2004 yapımı filmi ilk çıktığında DVD'sini kiralamıştım ama ne yazık ki onuncu dakikasından ileriye gitme imkanım olmamıştı .
Bunun sebebinin filmin ilgi çekici olmaması ile alakası yok .
Filmi izlemeyişimin sebebi , orjinali gibi Japonya'da geçtiğini öğrenmem dolayısıyla , asıl filmin , tıpatıp bir karbon kopyasını izlemek yerine bir gün ilk versiyonunu kiralamaya karar vermem ile bağlantılı idi .
Fakat nedense o gün hiçbir zaman gelmedi .
Ve şimdi ise önümüzde yeniden çekimin devam filmi var , ilk filmi büyük paralarla yaptıktan hemen sonra masumca prodüksiyona sokulan .
Peki neden bu proje katlanılamaz bir yaratığa dönüştü ?
Kaygı verici mekanlar ve uzun , ürkütücü müzik ile kurduğu yavaş ( bazen çok yavaş ) tempoya bağlı ilerleyen Japon korku filmlerinin aksine Garez 2 , hızlı temposu ve her beş dakikada bir seyirciyi koltuğundan zıplatmayı planlayan şok bazlı korkutucu sahneleri ile daha çok son zamanların gerilim - yerine - gösteri tarzı Amerikan korku filmlerini hatırlatıyor .
Yani olası yavaş bir tempo , filmin sıkıcı ve dayanılmaz olmasına bir sebep değil .
Sebep , Garez 2'nin tekrarlayıcı ve monoton anlatım tarzı .
Hikaye , ilk filmde Sarah Michelle Gellar'ın oynadığı Karen Davis'in kardeşi Aubrey'i , üç genç kız öğrenciyi ve mutlu bir Amerikan aileyi terörize eden hayalet anne ve oğulun etrafında dönüyor .
Korkutulacak bu kadar çok karakter varken , film , bu anne ve oğlun olası tüm permütasyonda ortaya fırlamasını gösteren bir sahneden diğerine umarsızca atlıyor .
Ve bu sahneler haricinde , herhangi bir karakterizasyon ve konu bulunmağı için , bütün filmi şu şekilde özetlemek yeterli olacaktır :
1 - Kurban kişi , karanlık bir çıkmaz sokak / çatı / telefon kulubesi / otel odasında kilitli kalmıştır .
2 - Bu bahtsız kişi aynadan / küvetten / kapı arkasından / masa altından tüyler ürpertici hayalet sesleri duyar .
3 - Bir korku filminde her saf karakterin yaptığı gibi kurbanımız , belli bazı çıkış yolları aramak yerine sesin kaynağına doğru ilerler .
4 - Sahnenin yarattığı tansiyon , gerilimliden sıkıcıya , sıkıcıdan " uyku zamanı " na kadar gelip de , korkutucu müzik ve ses numaraları , ses efektçisi ve müzisyen daha fazla para isteyene kadar kullanıldıktan sonra , oğlan hayalet vahim masum karakterimizi ölesiye korkutur ve anne hayalet ise onu karanlıklar dünyasına çeker .
5 - Birinci adıma geri git .
6 - Birinci adım ve beşinci adım arasını film bitene kadar tekrar et .
7 - SONGarez 2'nin bir diğer büyük problemi ise , birbirinden alakasız üç değişik hikaye ( Buffy'nin kardeşi , yaramaz okul kızları , mutlu aile ) arasında umarsızca ve montaj bakımından bağlantısız bir biçimde gidip gelmesi .
Sanki filmin prodüktörlerine , olası bir devam filmi için üç değişik senaryo sunulmuş ve kararsızlıktan sıkılan yapımcılar , bu üç bağlantısız hikayeyi mantıksızca biraraya sıkıştırmaya karar vermişler .
Bu karakterler arasındaki hikaye bağlamı o kadar ince ki , ara sıra başka bir filmin makarasının Garez 2'ninki ile karışıp karışmadığını düşünmedim değil .
Sanırım bu kadar sorumsuz bir anlatım boşluğu ile karşılaştığında seyircinin sorusu şu olacaktır : " Bu hikayeler filmin sonunda birbirine bağlanıyor mu ? "
Az çok iyi haber : Evet bağlanıyor ( Son otuz saniyede ) .
Kötü haber : Bu bağlantı , son saniyede düşünülmüş bir his yaratararak utanmazca özensiz bir havaya sahip .
Garez 2 , yönetmen Takashi Shimizu'nun , iki video filmi , iki Japon sinema filmi ve iki Amerikan yeniden çekimi ile ( üçüncüsü yolda ) Garez serisine yaptığı altıncı katkı olma gururuna sahip .
Bu noktada ortaya koyabileceğim iki olasılık var : Ya Bay Shimizu aynı filmi üst üste yedi kez çekme işkencesini kendine yaşatacak kadar para aşığı biri , ya da bir filmi tek anlamıyla mükemmel çekmeden rahatlamayacak , üst seviyede takıntılı bir yönetmen .
Her halukarda , Garez 27'ye gelmeden birinin bu adamı en kısa zamanda durdurması lazım .
Filmin başlarında Karen'in kız kardeşine söylediği bir diyalog halen aklımda : " Ne yaparsan yap , o evden uzak dur . "
Bende size şu tavsiyede bulunayım : Ne yaparsanız yapın , Garez 2'yi gösteren sinema salonlarından uzak durun .
