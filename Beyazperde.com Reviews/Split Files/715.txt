Yapımcı Jerry Bruckheimer ile yönetmen Tony Scott'ın verimli işbirliğinin son meyvesi Deja Vu , New Orleans'ta bir feribota düzenlenen terörist saldırının ardından yürütülen soruşturma etrafında şekilleniyor .
Denzel Washington tarafından canlandırılan " Alkol , Tütün ve Ateşli Silahlar Birimi " dedektifi , sadece davayı çözmeye çalışmakla yetinmeyip bu kez suç eyleminin gerçekleşmesini de engelleyebileceği bir fırsata sahip olduğunu öğreniyor .
Evet , tipik bir polisiye / aksiyon filmi olarak başlayan Deja Vu'nun esas kozu , zamanda yolculuğu mümkün kılan kurmaca bir teknoloji .
Öncelikli kullanım amacı , dört buçuk gün öncesini belli bir menzil içinde gerçek zamanlı olarak izlemeye olanak tanımak olan bir tür solucan deliği sayesinde , sadece suçun oluşum süreci izlenmekle kalmıyor , bu sürece müdahale etme şansı da doğabiliyor .
Deja Vu'dan memnun kalabilmek için , öncelikle bu numarayı kabullenmek gerekiyor .
Yutulması kolay bir numara da değil doğrusu .
Her şeyiyle iyi bir aksiyon filmi olan Deja Vu'nun izleyici gözünde tüm inandırıcılığını yerle bir edebilir .
Teorik olarak aklımıza yatması için türlü açıklama sunulsa da , filmi bilim kurgu türünün sınırlarına sokacak denli fantastik bir numara bu .
Yine de seyircinin özellikle aksiyon sinemasında neler neler yutageldiğini düşünecek olursak , sürekli hareket halindeki bir film sırasında bunun da üzerine fazla düşünmeden kabullenilecek bir detay olması muhtemel .
Deja Vu'nun en azından kendi içinde boşluklar bırakmayan senaryosu , filmin kurduğu gerçekliği çoğunluk tarafından kabul edilebilir kılıyor .
Fakat işin başka bir yanı da var .
Hükümetin , herkesin yaşamlarını - en mahrem anlarında bile - izleyebileceği bir teknoloji geliştirip gizlice kullanması , aynı zamanda etik sorunları da beraberinde getiriyor .
Ve film , bu etik sorunlar üzerine en fazla yarım dakika kafa yoruyor .
Hatta bu teknolojinin hayat kurtarmak için kullanılması üzerine senaryosuyla , aslında kişisel haklara tecavüz anlamına gelen bir yöntemi meşrulaştırıyor .
Bu teknolojinin kurmaca ya da fantastik olması , ne anlama geldiğini ve neleri onadığını değiştirmiyor .
Devlet Düşmanı gibi bir filmin yaratıcılarının , ideolojik olarak tam karşıt noktada duran böyle bir film yapması ne yaman bir çelişki .
11 Eylül , Tony Scott'ı da mı değiştirdi ?
Karşımıza düşman olarak Müslümanlar ya da Ortadoğulular sunulmuyor gerçi .
Onun yerine dinsel fanatizm ve aşırı milliyetçilikle beslenmiş , Amerika içinden bireysel hareket eden bir kötü adamımız var .
Fakat zihniyet , teröre karşı savaşta bireysel özgürlüklerin umursanmamasında sorun olmadığını söylüyor .
Bu şekilde belki sizin de hayatınız kurtulabilir , deniyor .
Ve yine aklımıza Devlet Düşmanı geliyor .
Üzülüyoruz .
Ama yine de kabul edelim ki genel sinema izleyicisi için işin etik tarafı da mühim olmayacaktır .
Formunda bir Tony Scott'ın ( yeri gelmişken , kendisinin kardeşi Ridley'den çok daha haysiyetli ve usta bir sinemacı olduğunu düşünmüşümdür hep ve aynı ölçüde ciddiye alınmamasına hep kızmışımdır ) yönettiği , teknik ustalığı ile işçiliği birinci sınıf , heyecanlı bir aksiyon filmi çıkmış ortaya .
Bir kutu patlamış mısır eşliğinde bu filmden keyif alınamayacağını düşünemiyorum .
İşin etik tarafı ise bazılarımızın içinde bir burukluk bırakacaktır , kaçınılmaz olarak .
