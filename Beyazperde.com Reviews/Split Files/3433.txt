Hiç şüphesiz cinsel suçlar , insana yönelik suçlar içerisinde en ağır olanlardan birisi .
Cinayetten sonra en ağır suç sayılan bu şiddet suçu yüksek oranda tepkiyle karşılanır doğal olarak .
A. B. D. ' de her yıl 800 binin üzerinde tecavüz girişimi olduğu söyleniyor .
Amerika'da bir cinsel suçlu tedavi olup bir mahalleye taşındığında o mahallenin marketinde , alışveriş merkezinde onu bir cinsel suçlu olarak ifşa eden posterler asılır .
Onlara düzelmeleri için bir şans tanımakta zorlanır toplum .
Hatırlanacağı üzere bu duruma Tutku Oyunları adlı filmde de değinilir .
Yani Amerikalılar cinsel suç konusunda bir hayli hassastırlar .
Günahkarlar adlı film de bu konu üzerine odaklanıyor , ama kurban veya suçlu üzerinde değil .
Yıllarca cinsel suç işleyenleri yakalamaya çalışmakla ruhunda derin yaralar açılmış paranoyak ajanın hikayesini anlatıyor .
Filmin başında verilen bilgide Amerika'da cinsel suç konusunda çalışan ajan sayısının çok az olduğundan bahsediliyor .
Toplumun bu kadar hassas olduğu bir konuda az sayıda ehliyetli yetkilinin olması daha en baştan kahramanımızın özel biri olduğuna işaret ediyor .
Aslında cinsel suçlarla ilgili kısa bir araştırma yaparsak cinsel suçun toplam suçların sadece yüzde birini oluşturduğunu görüyoruz .
Bir cinsel suça maruz kalmak , trafik kazası geçirme ya da ilgisizlik yüzünden tehlike yaşama ihtimallerinden 15 kat daha az .
Ama tüm suçların derecelerinden daha rahatsız edici olması , yarattığı tahribatın yüksekliği bir cinsel suçu diğer suçlardan 15 kat daha önemli kılıyor .
Böylesi bir suç ortamında görevini yürüten ajanımızın yavaş yavaş balatayı sıyırmasını da anlayışla karşılıyorsunuz .
Kahramanımız Errol Babbage yıllardır cinsel suçlar üzerine çalışan , bizzat işin en ağır tarafında görev yapan bir ajan .
Mesleğinin son günlerini yaşıyor ama sergilediği ruh halinden bıçağın kemiğe dayandığını anlıyoruz .
Yılların ajanı bile bu ortamda kafayı sıyırmak üzereyken yerine geçecek kadın ajanı görünce çok şaşırıyorsunuz .
Karşımızda pek çıtı pıtı , kan görünce bile midesi bulanan zarif bir hanım kız imajı veren birini görünce şaşırmamak elde değil .
İlginçlik olsun diye mi yapmışlar bilemiyorum , zira hiç de ilginç gelmiyor bu .
Film atmosfer olarak öykündüğü Yedi filmine burada da özeniyor .
Yine emekli olmaya hazırlanan bir dedektif ve yanına yardımcı olarak gelen çaylağın hikayesi .
Allahtan bu filmde , kendi iç dünyasında yoğun savaşlar yaşayan çaylağın aksine usta ajanımız !   Kahramanımız , genç bayan ortağını yetiştirirken bir taraftan da üzerinde araştırma yaptığı seks suçuyla bağı olan kayıp bir genç kızın izini sürüyor .
Bu süreç emekliliğine günler kala yaşanınca zamana karşı yarışı da beraberinde getiriyor .
Bu yüzden film hızlı bir tempoyu gerektiriyor .
Ama kahramanımızın çatışmaları ve kendi kendine verdiği iç savaşın altını çizmek adına fazla sayıda molalar veriyor .
Konu seks suçları olunca izleyici yüksek tempo içerisinde dehşete sürükleyen sahneler bekliyor .
Ama film bunu pek fazla takmıyor .
Karmaşık olay örgüsüyle boğuşan bir ajanın ruh halini gözlemliyorsunuz .
Aslında olayı karmaşık hale getiren de ajanımızın ruh halindeki aşırı gerginliklerden başka bir şey değil .
Günahkarlar için " neredeyse klasik bir suç hikayesi " diyebiliriz .
Neredeyse dememin sebebi işlediği konu itibariyle farklı bir yol çizmeye çalışıyor olması .
Ama tematik olarak izlenen bu farklı yol , klasik suç filmlerinde o klasik kaçırılan kız ve onu sapık katillerden kurtarmaya çalışan ajan ( ve yardımcısı ) hikayesine odaklanıyor .
Çalıştığı teşkilatla sorunları olması da bu klasik kalıbı tamamlar nitelikte .
Tabii hünerli ajanımızın bu ortamda yaşadığı psikolojik sorunları da unutmamak gerek .
Zaten çaylak ajanımızın da filmdeki varlık sebebi , tüm tecrübesine rağmen emekliliğine sayılı günler kalmasının da verdiği gerginlikle üzerinde çalıştığı davayı bir an önce çözmeye çalışan , bu nedenle yavaş yavaş psikolojisi bozulan tecrübeli ajanımızı aklıselimliğin yanında tutmaya çalışmak .
Günahkarlar diğer suç filmlerine göre daha hassas bir konu üzerinde ilerleyen ama bu anlamda malzemesini etkili şekilde kullanamayan bir film .
Mesela " Criminal Minds " gibi bir diziyi takip eden herhangi bir izleyici için çok da fazla bir şey vaat etmiyor .
Zaten film görüntü itibariyle Criminal Minds'ın cinsel suçluları inceleyen herhangi bir bölümünün film yapılmış hali gibi .
Ama filmimizde ajanımızın ayarlarıyla fazlaca oynanmış .
Sanırsınız ki Amerika'da bu stresli işle uğraşan tek görevli kendisi .
O kadar gergin işte zavallıcık .
