The Sixth Sense  ( Altıncı His / 19 ) , Signs  ( İşaretler / 2002 ) ve The Village  ( Köy / 2004 ) filmleriyle kendi şöhretini ve sinemasının temellerini oluşturan yönetmen M. Night Shyamalan’ın son hikayesi de hepimizin iyi bildiği , yukarıda ismini andığım filmlerde yaptığı gibi ; doğanın temsiliyle veya metafizik unsurlarla beslenen , bol sürprizli , korku janrasından baharatlar serpiştirilmiş başka bir gizemli olaylar silsilesinin etrafında örülmüş .
Shyamalan ismi ve bu giriş çoğu izleyiciye , uzun süredir içinden geçtiğimiz kurak iklimin de etkisiyle , beklentiyi yükseltmek için gayet yeterli gelebilir .  
Old ( Zamanda Tutsak ) , tatil için popüler bir işletmeyi tercih eden bir çekirdek ailenin ve beraberindeki bir grup insanın , işletme tarafından ıssız bir koya yönlendirilmesi akabinde , bu küçük koyda başlarına gelen zaman merkezli garip olaylara odaklanıyor .
Senaryosu Pierre Oscar Levy ve Frederik Peeters’in Fransızca yayınlanan grafik romanı “Sandcastle”den uyarlanmış .
Oyuncu kadrosunda filmi taşıyan grupta , odaktaki ailenin evli çifti Guy ( Gael Garcia Bernal ) , Prisca ( Vicky Krieps ) ; güzellik takıntılı Chrystal ( Abbey Lee ) ve mental sorunları olan cerrah eşi Charles ( Rufus Sewell ) ve epilepsi hastası psikolog Patricia ( Nikki Amuka - Bird ) öne çıkıyor .
Cast’a detaylı baktığımızda farklı etnisitelere sahip oyuncuları ve bu durumun filme taşıdığı farklı aksanları görüyoruz . 
Bu iki çiftin ve çocuklarının , zamanın normalden çok daha hızlı aktığını ; durmaksızın yaşlandıklarını , yaraların hemen iyileştiğini , kırıkların hemen kaynadığını fark ettikleri koyda , kendilerini buraya yönlendiren işletme sahibinin arkasında sakladığı başka bir oluşumun varlığını anlıyoruz .
Tatile gelenler arasından , belli bir hastalığa veya özel duruma sahip olan insanları seçip denek olarak kullanan bu oluşum , Lost ( 2004 ) dizisindeki Dharma Initiative’i ( Dharma Girişimi ) hatırlatıyor .
Dizide kurulan gizemli ve mistik havayı deneyimleyemedim , bunu biraz Lost’un uzun soluklu bir iş oluşuna ama çoğunlukla da Old’un anlatısını iyice faş eden , karakterlerinin üzerinde eğreti duran zayıf diyaloglarına bağlıyorum .
Örneğin Maddox’un ( Thomasin McKenzie ) filmin ikinci yarısındaki monologda izleyiciye nasıl bir mesaj vermeye çalıştığını gerçekten anlayamadım .
Aynı şekilde diğer yetişkin ana karakterlerin de düştükleri son derece olağandışı bir durumda , birbirleriyle olan iletişimleri , kafamda olay gerçekten yaşanmış olsaydı kıyasına girdiğimde hiç doğal gelmedi .
Ayrıca karakterlerin kendi hikayeleri de , iki tanesi dışında , olay örgüsünden bağımsız bir şekilde başlayıp bitiyor .
Yani yönetmen bir noktada “biz şimdi bunu neden biliyoruz ? ” diye sorgulatıyor .
Hatta daha garibi , bir tanesinin ( Büyükanne ) sonradan varlığını ve yokluğunu dahi unutturuyor .
Senaryonun ve senaryo kullanımının böylesi bağlayıcı ve taşıyıcı olduğu filmlerde oyunculuklara fazla söz düşmediğini ve bu olumsuzlukların ışığında değerlendirilmesi gerektiğine inanıyorum . 
Universal Studios

Zamanda Tutsak
Shyamalan’ın Old’da da olduğu gibi kendi filmlerinde görünme ( Cameo ) geleneği dışında , Hitchcock sinemasına ne derece öykündüğü ve başardığı tartışılır fakat o seviye bir sürükleyiciliği Old özelinde yakalayamadığı aşikar , çünkü buna ulaşmak için denediği yollar ziyadesiyle özensiz .
Yer yer hikayenin neredeyse kara mizaha doğru evrildiği anlar dahi vardı .
Buna sebep olarak tüm karakterleri küçük bir çocuğun sorduğu soru sayesinde bizlere tanıtma kararı , olayların geçtiği yerin küçük ve çok sınırlı olması , karakterlerin mekandan hiç beslenmemesi gibi şeyler sayılabilir . 

Old’u ilk bakışta benim için diğer işlerinden ayıran neredeyse tamamen “aydınlık” bir atmosferde geçiyor oluşuydu .
Fragmanı da oldukça çekici gelmişti .
Başlarken de bu yüzden umutlu başlamıştım .
Ancak üzülerek filmin beni yalnızca salonlara geri döndürmek için bir vesile olmaktan öte gidemediğini tekrar vurgulayabilirim . 
Shyamalan için belki alışılmışın dışında bir şey görülmüyordur fakat ortalama üstü / iyi bir hikayenin gerçekten ulaşılmaz ve fazla iddialı şekilde işlendiğini hissettim .
Bilimkurguya meyleden bir senaryoda , akış içerisinde , izleyicinin aklına neden - sonuç ilişkisini kurabileceği vakti veriyorsanız , çok kuvvetli mistik bir ambiyans oluşturmalısınız gibi geliyor .
Film , üzerine inşa edildiği olayı yukarıda saydığım sebeplerden dolayı çok basitleştirmiş ve deyim yerindeyse boyasını akıtmış , aslında salonu sarıp sarmalaması gereken gerilimli sahnelerde bile bunu unutamıyorsunuz .
Günün sonunda nazarımda Shyamalan’ın kredisinden yediğini ; yalnızca seçilen mekanın , dekorun ve sinematografinin sınıfı geçtiği ve bu öğelerin ne olursa olsun 1 saat 48 dakika boyunca perdeye bakmak için asgari çekiciliğe sahip olduklarını düşünüyorum .
