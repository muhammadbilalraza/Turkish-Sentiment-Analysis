Yılmaz Erdoğan'ın BKM Mutfak'ından çıkan yetenekli gençlerin prime - time'da gösterilen tv şovu Çok Güzel Hareketler Bunlar , yine öğrencilerin kendi yazdığı skeçlerden oluşan , beyazperde için yapılmış sinema tavırlı ' şov'u Çok Filim Hareketler Bunlar adıyla vizyonda .
Şovun ismi de aslında ülkemizde örneğini daha önce görmediğimiz , bölümlü komediyi özetliyor .
Tatil konseptiyle başlayan 9 ayrı skeç , etkileyici geçişlerle birbirine bağlanmış .
Sinemanın teknik faydalarından bir hayli yararlanan şov , skeçlerin önermeleriyle ve zaman zaman müzikli sahneleriyle kelimenin tam anlamıyla güldürürken düşündürüyor .
Özellikle 300 Spartalı'ya gönderme yapılan ' 300 Günübirlikçi ' adlı filmsiz fragmanları , hem teknik açıdan , hem esprileri , hem de senaryosu anlamında filmin zirve noktası .
Şovun sunucusu Eser , bu fragmanı filme koymakta tereddüt ettiklerini söylese de , muhtemelen bu şova dair en doğru kararları , eklemek olmuş .
Fakat söylemek gerekir ki oyuncular , daha interaktif bir ortamda - yani TV şovlarını yaparken bulundukları sahnede - kesintisiz oyunculuk sergilerken - çok daha başarılılar .
Bunun yanısıra artık film senaryoları matematiksel kurgulanırken - hatta Hollywood'da artık göz kırpma hesabına göre yapılırken - , 9 ayrı hikayenin kimi zaman fazla uzatılan sahneleri , kimi zaman da düşen temposu zaman zaman sıkabiliyor .
Yine de bazen uçan , bazen kaybolan , bazen küçücük bir sivrisinek olarak performans sergileyen oyuncuları TV şovları içinde göremeyeceğimiz şekillerde görmek , sevenleri için kaçmayacak bir fırsat .
Ama zaten günümüzde teknolojiyi zorlayan filmler bizi başka dünyalara taşırken , diğer Türk ticari filmlerine göre daha iyi çekimleri olması bu şovu yine evde seyrettirmekten ne kadar farklı kılar , bu eksik yönlerini de içine katarak bir soru işareti .
Bu yüzden şovdan tam keyif almak için , fragmanını bile izlemeden gitmek , en eğlencelisi olacaktır ; sonuç itibariyle zil çaldırmasa da iyi hareketler bunlar .
