Hollywood’un efsaneleri ikinci baharlarında cinselliği , duyguları , aşkı yeniden keşfediyor ! 
 
Son yıllarda , özellikle Hollywood yapımlarında birçok ünlü ismin bir araya gelerek bir hikayenin baş rollerini paylaştığı filmleri keyifle izliyoruz .
Hollywood’un üzerine tartışılan konularından biri olan yaş , zayıflık , güzellik gibi aktrislere dayatılan baskılara karşılık , bu sefer yaşayan kadın efsane oyuncuların bir araya geldiği keyiflik bir film izliyoruz .
Yine Robert De Niro , Michael Douglas ve Morgan Freeman gibi büyük isimlerin rol aldığı 2013 yapımı Last Vegas’dan sonra , niye kadınların biraz yaramazlık yapma hakkı olmasın ? 
 
Üniversiteden arkadaş olan Diane ( Diane Keaton ) , Vivian ( Jane Fonda ) , Sharon ( Candice Bergen ) ve Carol ( Mary Steenburgen ) ’ın yıllardır sürdürdüğü gelenekleri Kitap Kulübü’ne , bu sefer tüm dünyada büyük ses getiren ve filmi çekilen Grinin Elli Tonu serisi konu olur .
Zaman ilerledikçe içlerinde gerilere attıkları cinsellik ve duyguları sorgularken düzenleri değişen bu dörtlü , hayatlarının en iyi bölümüne adım atacaktır . 
 
Aşka tövbeli ama adı olmayan ilişkilere açık başarılı bir iş kadını , eşini yeni kaybetmiş ve yetişkin çocukları olan bir anne , kocasından ayrılmış ciddi bir yargıç ve evliliğinde problem yaşayan kadın karakterlerle genel olarak olası tüm senaryoların bir araya getirildiği film , alışılagelmiş bel altı komedi unsurlarının ötesine zaman zaman da olsa geçerek , komik sahneleriyle güldürmeyi başaran klasik bir romantik komedi . 
 
Filmde birçok konu işlenmeye çalışılırken , karakterler yalnızca senaryoların akışını gerektiren sahnelerle tek düzlemde bir hikayenin konusu oluyor .
Derinlemesine tanıyamadığımız karakterlerin hikayeleri çarçabuk toparlanırken geriye efsaneleri izleme tatmini kalıyor .
Hal böyleyken Bill Holderman yerine bir kadın yönetmenin işleyişinde film nasıl olurdu diye merak etmiyor değilim .
Nitekim son dönemlerde Grace and Frankie dizisiyle yakından takip ettiğim Jane Fonda’nın Grace’ine , cinselliğe bakış açısı dışında anımsatan bir karakterde izlemenin ötesinde ters köşe bir karakter sunulsaydı , çok daha keyifli olabilirdi . 
 
Yalnızca kadın değil erkekleri de Andy Garcia gibi elit aktörlerden oluşan Kitap Kulübü , daha çok yetişkin kadınlara hitap eden kafa rahatlatmalık , kız arkadaşlarla toplanıp izlenilesi .
Sonuçta gülmek her yaştan kadına çok yakışıyor : )
