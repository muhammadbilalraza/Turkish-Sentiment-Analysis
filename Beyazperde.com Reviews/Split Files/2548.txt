Rüzgarla Konuşanlar , John Woo'nun Görevimiz Tehlike 2'den sonra çektiği ilk film .
Sinemasını yakından takip edenler büyük bir merakla bekliyorlardı filmi .
Özellikle kendi tarzının dışına çıkıp bir 2. Dünya Savaşı filmi çekmiş olması bu merakı daha da arttırmıştı .
Fakat filme ve John Woo'ya değinmeden önce başka bir konuya değinmek gerekiyor : Rüzgarla Konuşanlar üzerine yapılan yorumlarda , Steven Spilberg'in Er Ryan'ı Kurtarmak filmi ile kıyaslamalar yapıldığına dikkat ettim .
John Woo'nun filmindeki savaş sahnelerinin başarısı ortada , ama yine de her iki filmi yan yana koymanın , Galatasaray'ın yeni 10 numarası Felipe ile Hagi'yi karşılaştırmaktan farkı yok .
Bir kere arada görkem farkı var : Er Ryan'daki yirmi dakika civarındaki Normandiya çıkartması sahnesini hatırlamak gerekiyor .
Sinema tarihinde savaşın gerçek yüzünü böylesine ortaya koyan başka bir film yoktur herhalde .
Hatta her iki yönetmeni aynı kefeye koymak bile yanlış .
John Woo kendine ait bir stili olan bir yönetmen .
Spielberg ise bütün tarzları denemiş , hatta bugün klişe olarak adlandırılan bir çok yöntemi ilk kez kullanmış olan bir dev .
Filmin konusuna gelince .
Pearl Harbour baskını üzerine ABD ve Japonya arasında sıcak savaş başlamıştır .
Japonların Amerikalıların bütün şifrelerini çözmesi üzerine , eski bir kızılderili kabilesi olan Navarro'ların dili temel alınarak yeni bir şifre geliştirilir .
Bu şifreyi kullanması amacı ile bir çok Navarro yerlisi orduya alınır .
Her Navarro askerinin yanına ise kendisini kollaması için beyaz bir Amerikalı asker verirler .
Fakat Navarro'ların bilmedikleri konu , düşman eline geçecek oldukları takdirde bu askerler tarafından öldürülecek olmalarıdır .
Filmin başrolünde daha önce de Woo ile çalışmış olan Christian Slater ve Nicholas Cage var .
( Slater Kırık Ok'da , Nicholas Cage ise Yüzyüze'de oynamıştı . Her iki filmde de diğer başrol oyuncusu ise John Travolta idi . ) Her iki oyuncu da filme önemli bir ağırlık katmışlar .
Senaryodaki zayıflık da bir ölçüde bu iki oyuncunun başarısı ile geri planda kalmış gözüküyor .
Aslında karşılaşılan bu duruma zayıflık değil de sıradanlık desek daha doğru olur .
Tipik amerikan propagandası var filmde .
İyi asker var , ırkçı asker var , kötü Japon askeri var , masum Japon çocuklarına çikolata verirken Japon mermileri ile ölen Amerikan askeri var .
Yeni bir şey yok , olacakları önceden tahmin edebiliyorsunuz .
Film kötü bir film mi peki ?
Hayır , değil .
Bir filmin yeni birşey söyleyememesi o filmi kötü yapmaz .
Tamam bir sürü klişe var .
Ama film o klişelerin üzerine oturtulmamış sadece .
Daha önce de belirttiğimiz gibi iki başrol oyuncusu önemli bir ağırlık kazandırmış filme .
Bir de çatışma sahneleri var tabii .
Son derece başarılı .
Genelde savaş sahneleri bir noktadan sonra insana monoton gelmeye başlar .
Fakat bu filmde öyle değil işte .
Öteki filmlerindeki kadar olmasa da yine de John Woo imzalı bir şiirsellik hakim .
Özellikle yakın dövüş sahnelerini izlemek gerçekten keyifli .
Bir de senaryonun tüm sıradanlığına karşın zaman zaman duygulanmadan edemiyorsunuz .
John Woo filmlerini yakından takip edenler için gerçekten de farklı bir film Rüzgarla Konuşanlar .
İlk başta öykünün geçtiği mekan farklı .
En azından Hong Kong'un veya New York'un suç mekanlarında geçmiyor olaylar .
Japonya'ya ait Saparro adasında izliyoruz herşeyi .
Birebir çatışma sahnelerinin yerinde ise savaş sahneleri var .
Neredeyse tüm Woo filmlerinde görmeye alıştığımız , hayranlarının da görmekten özel zevk aldığı klişelere ise yer vermemiş yönetmen .
Havada uçuşan beyaz güvercinler ( Görevimiz Tehlike'de Tom Cruise ateşler arasında yürürken arkasından geçen güvercinleri hatırlayın ) veya kilisede geçen dövüş sahneleri yok .
Anlaşılan yönetmen biraz değişiklik istemiş .
Kısmen de başarılı olmuş .
İçerdiği klişeler rağmen Rüzgarla Konuşanlar kesinlikle iyi bir film .
Bu aralar sinemalarda gösterilen filmlerdeki kaliteyi göz önünde bulundurursak Sum of All Fears ile beraber görülmeyi en çok hak eden filmlerden biri .
Gazetelerdeki sinema yazarları tarzıyla yaklaşırsak , beş üzerinden üç yıldız veririm .
