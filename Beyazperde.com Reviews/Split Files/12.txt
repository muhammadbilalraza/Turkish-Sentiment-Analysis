Yazı filmle ile ilgili yer yer sürprizbozan / spoiler içerebilir .
Joachim Trier’in 2006’da Reprise  ( Tekrar ) başlayan , 2011’de Oslo 31 August ile devam eden üçlemesinin son halkası The Worst Person in The World ( Dünyanın En Kötü İnsanı ) , ülkemizde gösterildiği birkaç festivalin ardından nihayet vizyonda .
Norveç'in Oscar adayı olan ve Cannes’da başrol oyuncusu Renate Reinsve’ye En İyi Kadın Oyuncu ödülünü getiren film , romantik komedi sevmeyenler için nordik bir romantik komedi .   Trier’in üçlemesinin ilk iki filminin aksine bu kez başrolde , yakında 30’una basacak olan genç bir kadın olan Julie’nin hikayesini izliyoruz .
Bir tıp öğrencisi olan Julie , hala hayattan ne istediğine tam olarak karar verememiş , gitgeller yaşayan oldukça renkli bir karakter .
Birden psikoloji okumaya karar veriyor , hemen ardından aslında fotoğrafçı olmak istediğine .
Julie hayatını sorgulamaya başladığında onu , kendisinden 15 yaş büyük grafik tasarımcı Aksel ( Anders Danielsen Lie ) ile bir ilişki yaşarken buluyoruz .
Aksel’i seven ancak hayattan beklentileri uyuşmadığı için ilişkisinde sorunlar yaşayan Julie , bir gün bir partide gizemli bir adamla tanışıyor ve sürpriz bir şekilde geceyi birlikte geçiriyorlar .
Sabah olduğunda herkes yoluna giderken , bu birbirlerinin adını bile bilemeyen iki insanın tekrar karşılaşma ihtimali bizi filme iyice bağlıyor .
Evet karşılaşıyorlar da , hatta bir aşk da yaşıyorlar .
Ancak doğru insan / yanlış zaman durumu , Julie’nin neredeyse bütün ilişkilerine sirayet ediyor ve onu bu iki insanla da mutlu sona vardırmıyor .
Çünkü her şey kendi zamanını bekliyor .
Julie’nin hayatının dört senesine tanıklık ederken , Trier’in yer yer gerçeküstü anlatıcılığının tadını çıkarmak kalıyor bize .
Julie bir sabah uyanıyor ve kendini pijamalarıyla sokaklara vuruyor .
Ve işte o an , kelimenin tam anlamıyla zaman duruyor ve Julie kararını verdiğinde dünya dönmeye devam ediyor .
Size de böyle olmaz mı ?
Kendiniz için önemli kararlar arifesindeyken , dünyada olan biten hiçbir şey sizi ilgilendirmez ama kararınızı verdiğinizde , dünya da size ayak uydurur ve dönmeye devam eder . 

Joachim Trier deyince elbette akla hemen bir dış ses geliyor ki , bu filmde de dış sesin yokluğunu hissetmiyoruz .  Bir prolog bir epilog ve 12 bölümden oluşan iki saatlik bu filmde , Trier’in üçlemenin bu son halkasında seçtiği renkli yol , 30 yaş krizi yaşayan birçok insana ilham verebilecek renkte .
Yer yer Frances Ha havasını soluyabileceğiniz , ancak çok daha umut dolu bir karakter var karşımızda .
Hatta bu iki karakter tanışsaydı , eminim çok iyi anlaşırlardı .  Joachim Trier ve Eskil Vogt , Julie'nin hayatını bize ilişkiler üzerinden sunsa da , onu sadece bir aşk kadını olarak sınırlandırmıyor .
Çünkü Julie'nin tek sorunu ilişkiler değil , kaotik hayatı , kariyer , okul , iş , aile .
Elbette burada Reinsve'nin oyunculuğundan da bahsetmeden geçemeyeceğim .
Onun , o çabasız güzelliğinin altındaki duygu değişimlerini izlemek büyük keyifti .  Julie’ninki de üçlemenin diğer filmleri gibi bir varoluş sancısı , kendini bulma ve cesaret hikayesi aslında .
Biz kendimizi ararken , her şeyin de kendi zamanını beklediğini nasıl güzel anlatıyor film .
Ve şu soruyu sorduruyor ; “Kendimizi bulmaya çalışırken yaptığımız seçimler , bizi dünyanın en kötü insanı yapar mı ? ” Hayır yapmaz , yapmamalı .  Çünkü herkes , yaşadığı her ilişkide bir başkası , kendimizi tekrar etmiyoruz .
Temel özelliklerimiz değişmese bile , karşımızdaki kişiye göre şekillenen yeni bir ben çıkıyor içimizden .
Daha sevecen olabiliyoruz , daha anlayışlı olabiliyoruz .
Tam tersi daha çekilmez , ters bir insan da olabiliyoruz .
İnsan ilişkileri de etki ve tepki üzerinden şekilleniyor ve beklentilerimiz sürekli değişiyor .
Sizde kötü anılar bırakan eski sevgiliniz , yeni sevgilisiyle çok mu mutlu ?
Çünkü onlar aynı zamanda , aynı şeyleri istediler .
Ya da çocuk istemeyen siz , bir sonraki ilişkinizde fikrinizi mi değiştirdiniz ?
Çünkü sizin için doğru zamanın , doğru insanla bir araya geldiğini düşünüyorsunuz .
Ve bence yanlış zamanda gelen doğru insan kadar , kötü bir insan yoktur hayatta .
İşte dünyanın en kötü insanı odur .
