Önce bir televizyon şov karakteri , sonrasında internet fenomeni olarak vücut bulan Sabit Kanca tiplemesi , sanal alemden sinemaya geçiş yapan Patlak Sokaklar - Gerzomat , Oğlum Bak Git gibi öncüllerinin izinde ilk sinema filmiyle bu Cuma seyircisinin karşısına çıkacak . 
Yakın dönem komedi filmlerimiz arasında tabir - i caizse modaya dönüşen bu akım , kendisine belli bir seyirci kitlesi hedefliyor , orası kuşkusuz .
İstatiksel olarak 16-25 yaş aralığında öğrenci kesimini ve onların bir nesil üstü olan internet tüketicisini hedef tahtasına koyan yapım , filmin öyküsünde de bu damardan besleniyor . 
Yapımın senaristliğini ve yönetmenliğini ise İsmail Baki'nin televizyonda yayınlanan programını da çeken Alper Mestçi üstleniyor .  Başroldeki İsmail Baki Tuncer'e skeç yoldaşı Volkan Kantoğlu'nun ağırlıklı olarak eşlik ettiğini düşünürsek , ortada birbirine aşina bir ekibin işi var diyebiliriz .
Hal böyle olunca ve İsmail Baki Tv adı altında yayınlanan taklit - skeç videoları internette yüz binlere ulaşınca , özenli bir çalışma bekliyor seyirci doğal olarak .
Yoksa popüler kültüre mal olmuş ve hepimizin sosyal medyada arka arkaya paylaşıp , güldüğümüz , parçası olduğumuz güncel esprilerden sinema filmi yaratmaya itirazımız pek de yok - olmalı mı yoksa ? 
Televizyondan beyazperdeye evrilen Sabit Kanca karakterinin sinema filmi beslendiği esprileri ve mecraları bir adım ilerisine taşıyamıyor , desek yalan olmaz .
Bu noktada göze çarpan etken belki de filmin senaryo noksanlığı .
En komik skeçleri arka arkaya düğümleyerek yaratılan kurgudan , tam bir komedi filmi çıkması biraz zorlama .
Yoksa tarzı fenomenleşen Sabit Kanca'nın kendi tabiriyle " kombo " yaptığı arka arkaya komik cevaplar , zeka pırıltısı taşıyan espriler ve göndermeler elbette komik ve eğlendirici .
Malzemenin komik ve güncel olmasında gerçekten sıkıntı yok ; sorun doğru işlenememesinde . 
Filme gelecek muhtemel eleştirilerden biri de esprilerin yüzde 90 belden aşağı olması ve feministleri sinirlendirecek onlarca tabir içermesi ki biri zaten fragmanında da yer alan " içinden geçicem " alt başlığı .
Bugün Türkiye'yi güldüren adam olarak Cem Yılmaz'ı tanımlarken , " espriler çok edepsiz ! " demek ikiyüzlülük olur .
Bir komedi filmi sokaktan , argodan , küfürden besleniyorsa bunda kızacak bir yön yok .
Yeter ki eli yüzü düzgün bir senaryoya yedirilsin , düzgün bir kurgusal gidişle kotarılsın ve önümüze , perdeye öyle gelsin . 
Filmin senaryosundaki kimi noksanlıkların yanı sıra , kendi adıma İsmail Baki Tuncer ve Volkan Kantoğlu kimyasının biraz daha uyuşmasını umardım .
Kantoğlu'nun canlandırdığı " tombiş " lakaplı sunucu rolü , fazlasıyla tutuk duruyor perdede .
Oysa kısa televizyon skeçlerinde Kanca ve Tombiş'in elektriği en az espriler kadar seyirciyi çekmeyi başarıyordu .
Kendi sahnelerindeki " laf dalaşı " , popüler tabirle bir " tık " öteye taşınsa daha da keyifli bir seyirlik olabilir . 
Nihayetinde karşımızda amacı ve hedefi belli bir komedi yapımı var .
Pek çok yerde yaptığı iyi göndermeler , sloganvari laflar çoktan gençlerin diline dolanmış bir karakter olan Sabit Kanca'nın filmi , bir devam yapımına ışık bırakacak biçimde bitiyor .
Umarız gerisi daha bol kahkahalı ve dolgun bir anlatımla gelir . 
twitter : duygukocabay
