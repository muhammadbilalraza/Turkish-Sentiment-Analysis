Geçenlerde bir film eleştirmeni arkadaş pek bilmediği , hatta beğenmediği bir türden bir filme nasıl eleştiri yazabileceği hakkında danıştı .
Bu tür durumlarda yaklaştığım filozofimi aktardım kendisine .
Kanımca önemli olan hem türe karşı kişisel fikirlerimizi dürüstçe anlatırken türün hayranlarını tatmin edecek özelliklere sahip olup olmadığını da inceleyecek bir denge kurmak .
Farklı nedenlerle hepsini izlemiş olmama rağmen ‘Petroseksüeller için Uzay Yolu’ olarak tanımladığım Hızlı ve Öfkeli serisinin büyük bir hayranı olduğumu söyleyemeyeceğim .
Yeni bölümün özel gösteriminden önce poster vs. kazanmak için serinin araba , kurşun ve kırık kemikler seven hayranları filmlerin en küçük detayı hakkındaki soruları cevaplamak için birbirini yerken farkına vardım ki , bir sporcu , arabacı alfa erkek bir Trekkie fuarına gitse benim bu gösterimde hissettiğim gibi yanlız hissedecek .
Seri hakkındaki kişisel hislerimi aradan çıkardıktan sonra yedi filmi de izledikten sonra artık ister istemez bir Hızlı ve Öfkeli uzmanı ve de serinin tüm gereksinimlerinin farkında olduğumu güvenle beyan edebilirim .
Bu bakımdan Hızlı ve Öfkeli 7 , bu markanın hayranlarını baştan sona tatmin edecektir ve aslına bakarsanız belki de serinin en iyi filmini temsil ediyor .
Tahminimce Hızlı ve Öfkeli 7’nin yapımı sırasında ‘Neden olmasın abi ? ’ sorusu günde en az on defa tekrarlanmış .
Film , aşırılık kelimesinin anlamını yeniden yazmakla kalmıyor , abartının limitlerini o kadar zorluyor ki , içindeki delice gerçek dışı ama aptalca eğlendiren aksiyon sekanslarını tarif edecek güçte bir kelime sözlükte yok .
Bir zamanlar pahalı blockbuster aksiyon filmlerini bitiren türdeki aksyon sekanslarından en az dört adet var filmde .
Yani araya pek bir hikaye girmeden peşpeşe onlarca aksiyon filmi finali izliyoruz .
Bu yaklaşım etkileyici bir enerjiye sahip , ama zaman içinde de baş ağrıtmıyor değil .
Her zamanki gibi konu inanılmaz basit .
Bu sefer gayet ince bir intikam hikayesi etrafında oluşuyor bu bölüm .
Geçen filmin kötü adamının abisi ( Jason Statham ) , Dom ( Vin Diesel ) ve ‘ailesi’nin peşinden gidiyor .
Bu kötü adamı yakalayıp kemiklerini toz duman edebilmek için Dom ve ekibi dünyadaki her kamerayı hackleyebilen bir cihazı bulmak zorunda kalır .
Bu noktadan sonra film , ekibin cihazın peşinde dünyanın dört köşesine gitmesiyle Görevimiz Tehlike’nin steroidli ve daha az zeka kırıntısına sahip bir versiyonuna dönüşüyor .
Bir gökdelenin tepesinden milyonlarca dolarlık bir arabayı çalması gereken Dom ve Brian’ın ( Paul Walker ) o kadar ultra gelişmiş teknoloji ile işi hallederken görevin son safhasının tamamen Dom’un kaslarına bağlı olması güldürmedi değil .
Genelde bu filmlere 2 yıldız veririm .
Bu sefer bir ekstra yıldız korku sinemasından gelen yönetmen James Wan’a gidiyor .
Korku yönetmenleri genelde iyi aksiyon filmleri çekerler çünkü türün limitlerini ne kadar zorlayacaklarını bilirler . Wan , serinin hayranlarının beklediği testosteron oranını ne kadar abartabileceğinin farkında bu bakımdan bayağı eğleniyor gibi .
Kaslı karakterlerden birinin sağlıklı kolunu kullanmadan diğer kolunu alçıdan çıkardığı bir filmden başka ne beklenir ki ? Wan , ayrıca serinin en kötü elementi olan pembe dizi dramalarını çoğunlukla bir kenara atarak araya bir kaç adet ekstra deli aksiyon sekansı sıkıştırıyor .
Konu duygusallık olduğunda geçen sene Paul Walker’ın kaybetmiş olan ekibin filmin finalinde onu saygıyla uğurlaması bekleniyordu zaten .
