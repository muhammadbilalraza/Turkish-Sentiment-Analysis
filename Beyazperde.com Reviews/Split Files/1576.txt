Hollywood'un zaman zaman iyi işler çıkarttığı roman uyarlamaları mevcut .
Hemen aklıma , yeni sayılabileceğinden belki , Akıl Oyunları geliyor .
Akiva Goldsman , tek bir replik bile içermeyen biyografi kitabından film senaryosu yaratmıştı , hatırlayacaksınız .
Raydan Çıkanlar ise başarılı bir roman uyarlaması değil .
James Siegel'ın romanının başarılı olup olmadığı da tartışılır gerçi , ancak çok sağlam bir öykü sözkonusu olsaydı bile , filmin profilinin yüksek olmayacağı , kamera arkası nedenlerle hissediliyor .
Defalarca işlenmiş bir gerilim yapısı üzerine kendini inşaa etmeye çalışan öykü ile karşılaştığında senarist Stuart Beattie ne düşündü bilinmez .
Belki de fazla boş vakti ve ödenmesi gereken faturaları vardı .
Ancak Karayip Korsanları : Siyah İncinin Laneti ile gözalıcı bir işe imza atan , dahası Mann filmi Collateral'ı yazan bir adamın bile elinden bu kadarı çıkıyorsa , öykünün potansiyelini siz düşünün .
Karşımızda , belki de onlarca yıl önce tüketilmiş temaları işleyen bir kurmaca var .
Ancak temalara birer birer değinmek , onları işlemek anlamına da gelmiyor .
Entrika , şantaj , aile sevgisi , suçluluk duygusu gibi temalar göze çarpsa da hiçbirinde dikiş tutturulamıyor .
Eski bir şeyi " evet eski biliyorum ama bak hala güzel " diye sunmak başka , bir de kendini ciddiye alıp içinden / raydan çıkılmaz bir yola girmek başka .
İsveçli yönetmen Mikael Hafström'ü sert eleştirmemin nedeni , işini yapmaması .
Senaristin bol bol boş alan bırakmasına rağmen Hafström , sürekli gol kaçıran santrafor gibi .
Üstelik yararlanamadığı temalarla oynayarak sözüm ona Hitchcock'vari sekanslar yaratmaya çalışmış .
Oysa , bazı sahneleri çekerken gönderme yapmaya çalışırken önce kendi işini iyi yapmalısın , o sahneleri iyi çekmelisin .
Sandalye bile çizemeden Picasso'ya selam gönderemezsin .
Belki de , ayırdığımız krediyi unutarak Beattie'nin de çuvalladığını kabul etmemiz gerekir .
Filmin ana karakteri , seyircinin pek öyle kolay kolay özdeşleşebileceği bir tip değil .
Üstelik bunun , Charles'ın film boyunca kafasını taktığı " ahlaki suç " la da alakası yok .
Charles öyle bir adam ki , inanması gereken şeylere inanmıyor , inanmaması gerekenlere koşuyor .
Yarı boyundaki bir adamdan dayak yiyip duruyor .
Üstelik " silah " sözcüğünü duymaktan bile korkuyor .
Derailed , proje olarak birçok yanlışı aynı anda yapmış .
Filmin kilit ismi olan Lucinda rolünde karşımıza Jennifer Aniston çıkıyor .
İyi anladık , Brad Pitt'ten ayrıldıktan sonra kariyerine hız verecek .
Ama gidip Angeline Jolie'vari bir femme fatale rolünde onu görmek pek inandırıcı gelmiyor doğrusu .
Charles rolünde karşımıza çıkan büyük oyuncu Clive Owen'dan da tat alamıyoruz .
Sevimsiz bir karakteri , aynı sevimsizlikte oynaması başarı sayılabilir gerçi .
Ancak Daha Yaklaş ile Oscar'a çok yaklaşan Owen'dan daha iyi filmler beklemek de hakkımız .
Raydan Çıkanlar'dan , anladığınız üzere pek hoşlanmadım .
Bakın yazı bitti hala eleştiriyorum : Hey Vincent Cassel !
Eşsiz bir kötü adam fiziğin var evet .
Ama gittikçe Willem Dafoe olmaya başladığının farkında mısın ?
Bak o bile , İçerideki Adam'da iyi adamı oynadı .
Monica Bellucci'nin hatırı olmasa , bir kare yüzüne bakmam .
Bir de finalin durumu neydi öyle ?
Evet böyle de bitmez yazı .
Halbuki ne güzel hazırdı bitiş cümlem : Raydan Çıkanlar'ı belki de en güzel özetleyen sözcük , romanın girişinde Charles'ın hayatı için kullanılmış , " tekdüze " .
Oysa filmi izleyince böyle de bitiremeyeceğimi anladım .
Saçmalamam ondan .
