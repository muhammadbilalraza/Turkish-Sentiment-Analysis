" Sürprizlerle dolu " erotik gerilim Şantaj'ın konu dönüşümleri , yani söz gelişi sürprizleri o kadar bariz ki , izlerken sonunu tahmin etmeyi bırakın , izlemeden önce arkadaşlarınızla akşam yemeği yerken bile bir iki diyalogla son perdesini tahmin edebilirsiniz .
Bu " entrika ve şehvet dolu " yapbozu çözmek için tek ihtiyacınız olan , her sene ne sebeple bilinmez vizyona giren her hangi bir erotik gerilimi izlemiş olmak .
Geçen senenin en " dahiyane " ( ve " mantıklı " ) sürpriz sonuna sahip Hally Berry'li Mükemmel Yabancı , veya Jennifer Aniston'lu Raydan Çıkanlar akla gelen en yakın isimler .
Hani bilirsiniz , mütevazi ana karakterimizin ilk bakışta platonik veya fiziksel başlattığı , sıkıcı hayatına yaşam aşılayan bir ilişki , bir cinayet veya benzeri vahşi bir olay tarafından darmadağın olur .
İkinci perde boyunca aldatılmış ve oyuna gelmiş bahtsız " normal " karakterimiz , masum zannettiği ilişkinin ardında kötü motivasyonlara sahip " anormal " bir karakterin ağında bulur kendini .
Bu süre boyunca ilk perdede masum zannettiğimiz bütün küçük detayların ardında farklı anlamlar buluruz .
Böylece " sürprizler " in ardı arkası kesilmez .
Son perdede ise köşeye sıkıştırılan normalimiz , anormalimize boyun eğmek yerine savaşmaya karar verir ve bir iki akıllı hareketle durumu kendi avantajına çevirir .
Avcı avı avlar , av avcıya dönüşür , avcı av olur , seyirci kafası karışmış , cebinden bilet parası çalınmış bir biçimde eve döner ve Hollywood bir sene daha aynı numarayla paçayı kotarır .
Şantaj , ilk olarak meşgul iş adamları ve kadınlarının özel yaşama izin vermeyen bir dünyada diğer iş insanlarıyla isimsiz cinsel ilişkiye girdiği çok gizli bir seks kulübünü inceliyor .
Karizmatik avukat Wyatt ( Hugh Jackman ) , bu kulübü yalnız ve heyecansız bir yaşama sahip muhasebeci Jonathan'a ( Ewan McGregor ) bir cep telefonu karmaşası sonucunda tanıştırır .
Bu gizli dünyanın içinde girdiğimiz bölüm , aslında gayet ilginç .
Özellikle Jonathan'ın yaşlıca bir kadınla ( Charlotte Rampling ) seviştikten sonra iş hayatının özel hayatı nasıl öldürdüğüne dair girdiği diyalog sanki başka , daha aklı başında bir filme ait .
Fakat ilk perdenin sonunda tabii ki temponun artması , ve sürprizlerin seyirciye frizbi misali peşpeşe fırlatılması lazım .
İlk olarak Jonathan'ın aşık olduğu bir seks kulübü üyesi ( Michelle Williams ) vahşi bir otel odası karmaşasından sonra kaybolur .
Sonradan Wyatt'ın Jonathan üzerine olan motivasyonlarının basit bir arkadaşlıktan öte olduğunu öğreniriz .
Fakat sizin iki dakikada tahmin edebileceğiniz sürprizleri bozmak bana düşmez .
Tek söyleyebileceğim filmin son sürprizleri o kadar mantıksız ve tembel ki , bir tenis raketi , akan bir su borusu ve plastik bir ördek oyuncağı konu dönüşümlerine olanak kılan en önemli üç nesne arasında .
Ewan McGregor , bir kez daha Hollywood'da sosyal yaşamı sıfır , inek bir karakteri etkileyici bir şekilde canlandırmak için tek ihtiyaç olan şeyin jöleli saçlar ve en önemlisi kalın bir gözlük olduğunu kanıtlıyor .
Gregor'un bariz hafif güneyli Amerikan aksanı açıkcası kulak tırmalayıcı .
Avustralyalı Hugh Jackman , aksan bakımından daha yetenekli ama tek notalı karizmatik psikopat formülüne hiç bir orjinallik katmadan eforsuz bir performans sunuyor .
Reklam dünyasından gelen yönetmen Marcel Langenegger hakkında söyleyebileceğim tek şey , adını doğru yazabilmek için IMDB'de ismine üç kez bakmak zorunda olduğum .
Hakettiğinden çok daha başarılı , film ve HD karışımı karanlık ve şuh bir sinematografiye sahip Şantaj ile bu senenin formül üzeri formül , banal erotik gerilimini geride bırakıyoruz .
Gelecek sene görüşmek üzere .
