Küçükken hüzünlü bir hikaye anlatılmıştı bana .
Çocuğun biri ailesiyle birlikte deniz kenarına gider , onlara çaktırmadan bir kayanın arkasına saklanıp " İmdat boğuluyorum , yardım edin , kurtarın " diye feryat etmeye başlar .
Telaşlanan annesi ve babası koşarak deniz kenarına gelirler , fakat ayılan - bayılan , boğulan - moğulan yoktur .
Çocuk çok eğlenir ve olayı üç - dört kez tekrarlar .
Her defasında ailesi koşarak oğullarını kurtarmaya gelirler ama her defasında ortada kimse yoktur .
Bir süre sonra sıkılan ve sıcaklayan çocuk denize girmeye karar verir .
İşte tam o sırada olanlar olur .
Çocuk denizde kontrolünü kaybeder .
Boğulmak üzeredir ve yardım istemeye başlar .
Fakat yine kandırıldıklarını sanan anne ve babası yerlerinden kıpırdamazlar bu sefer .
Dınnınnınnın .
Acı son .
Zamanında annemin bana bu hikayeyi yalanın kötü bir şey olduğunu anlamam için anlattığını kavrayamamış , o kadar eğlendikten sonra ölmenin o kadar da kötü olamayacağını düşünmüştüm .
Andy Kaufman adlı şahsiyetin durumuda plajdaki çocuk gibi .
Kendisi yaptıklarıyla çok eğleniyor , herkesinde onun gibi eğlendiğini sanıyor .
İnsanları çarpıcı şakalarıyla o kadar sarsıyor ki iş ciddiye bindiği zaman artık kimse ona inanmıyor .
Andy Kaufman'ı kaç Türk seyircisi tanıyor acaba ?
Zamanında Star ekranlarında gösterilen " Taxi " adlı diziden kaç kişi onu hatırlıyor ?
Bilmiyorum .
Zaten bir önemide yok .
Milos Forman imzalı " Man On The Moon - Aydaki Adam " ' dan zevk almak için kendisi hakkında hiçbirşey bilmenize gerek yok .
Film sizi bu adamın dünyasına koparıp götürüyor .
Toplum tarafından anlaşılmadan ölen bu " komedyen olmayan komedyeni " siz anlıyor , seviyor ( ? ) ve tanıyorsunuz .
İşte sanırım bir biyografik filmin başarması gereken bu .
Son 16 yılda sadece dört film çeken Forman bunlardan üç tanesinde biyografik eserler ortaya koydu .
1984 yılında tüm Oscar'ları silip süpüren " Amadeus " dünyaca ünlü bestecinin sapkın ve acılarla dolu hayatını en büyük rakibi , ama aynı zamanda aslında en iyi dostu Antonio Salieri'nin gözünden anlatıyordu .
1989 yılında gelen " Valmont " ' un sanatsal ve gişesel başarısızlığı , ki " Les Liaisons Dangereuses " adlı dünyaca ünlü eserin ( bizde bilinen adıyla " Tehlikeli İlişkiler " ) Forman yorumudur , zaten çok uzun süreçler sonunda film çeken yönetmeni sinemadan soğuttu .
Tam yedi yıl sonra , aslında büyük yapımcı stüdyolar tarafından ısmarlanmış gibi duran bir filmle , " The People vs. Larry Flint "
( 1996 ) ile nefis bir dönüş gerçekleştirdi .
Aslında Milos Forman son iki filmiyle Oliver Stone'un sayısız filmiyle gerçekleştirmeye çalıştığı " 60'lı ve 70'li yıllarla hesaplaşma " olayına destek veriyor gibi .
Stone filmlerinde genelde Vietnam Savaşı'nı merkeze yerleştirerek toplum tarafından anlaşılmayan , dışarı itilen insanları gözler önüne sererken , Forman aynı dönemin iki tartışmalı kişiliğini mercek altına alıyor .
" Amadeus " ' da Tom Hulce - F. Murray Abraham , " The People vs. Larry Flint " ' da Woody Harrelson ve şimdi Jim Carrey .
Milos Forman adamları oynatmasını biliyor gerçekten .
Jim Carrey peşpeşe iki ciddi filmle ( diğeri " The Truman Show " ( 1998 ) ) kendini ispatlamaya çalışıyor .
Sanırım başardı .
Bakalım devamı nasıl gelecek .
Senaryoyu yazan Scott Alexander ve Larry Karaszewski üç tane biyografik filmle Hollywood'da bayağı isim yaptılar . ( diğer ikisi Tim Burton imzalı " Ed Wood " ( 1994 ) ve yukarıda sıkça söz ettiğim " The People vs. Larry Flint " ) .
Sırada kendilerinin yazdığı ve yönettikleri bir film var .
Biyografik değil ama bakalım .
Film çok ama çok başarılı .
Kimin hayatını anlattığının bir önemi yok .
Mutlak surette izlenmesi gereken bir yapıt .
