Dog Soldiers , The Descent ve Doomsday gibi filmlerin yönetmeni Neil Marshall'ın görsel efektlerinden sorumlu olan Paul Hyett imzalı Dehşet Treni ; kaza yapan bir treni kurt adamların basmasını konu edinen mütevazi bir b - movie .
Gösterildiği yerlerde hoş eleştiriler almış olmasına şaşırmamak lazım beklentilerin üzerinde bir deneyim sunuyor . 
Uzmanlıktan süpervizörlüğe yükselemeyen , üstelik yöneticisi tarafından ezilen mutsuz tren sorumlusu Joe , daha fazla para kazanabilmek için ekstra mesailerle hayatını tren yolculuklarında geçiren servis sorumlusu platonik aşkıyla beraber sıradan bir gece yolculuğuna başlıyor .
Fakat tren pek yolunda gitmiyor ; bir ormanda kaza yapması yetmezmiş gibi , ormandaki kurt adamlar karanlıkta araçlarının onarılmasını bekleyen yolcuları mideye indirmek için trenin etrafında fır dönmeye başlıyor . 
Trenler sinema sanatı için en ilham verici araçlardan biri .
Özellikle polisiye ve korku gibi türlerde sıkça kullanılıyor .
Dehşet Treni güçlü atmosfer kurmaya imkan veren bu aracı gayet iyi kullanmış .
Filmin az ışıkla harikalar yaratan görüntü çalışmasının da bunda etkisi var .
Filmin benzerlerinden ayrıldığı nokta ise ana rollerden yan rollere kadar sıkı bir karakter çalışmasının yapılmış olması .
Ana karakterin serüveni klasik : Yılgın bir adamdan kahramana dönüşüyor .
Trendeki diğer karakterler de sürprizlerle dolu ; acımasızlığıyla öne çıkan çapkın bir adam ve genç kadının kötü bir olayın ardından trende karşılaşması gibi dramatik oyunlar var . 
Dehşet Treni kuvvetle muhtemel bir korku klasiği olmayacak .
Bu haliyle kült bir filme dönüşecek potansiyeli de maalesef taşımıyor .
Ama b - movie'ler için bile senaryonun önemli olduğunu hatırlatmayı başarıyor .
Sadece atmosfere yatırım yapmıyor , dramatik yönünü güçlü tutarak keyifli ve yer yer ürkütücü bir deneyim sunuyor .
