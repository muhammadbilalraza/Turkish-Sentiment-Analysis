Bu hafta sinemalarda , son yıllarda gençlerin oldukça yoğun ilgi gösterdiği ve ülkemizde de yeni yeni hareketlenmeye başlayan bir spor dalının hikayesini izleyeceğiz .
Kimilerine göre e - spor hala bir spor branşı olarak sayılmıyor , ancak bu algı da yavaş yavaş yıkılmak üzere .
Zira değişimin önüne geçmek mümkün olmuyor . 
League of Legends oynayan ve bu yoldan para kazanarak hasta kızkardeşi ile annesine bakmaya çalışan Cenk , eski bir e - spor şampiyonunun kız kardeşi tarafından keşfedilir ve yeniden ayağa kaldırılmaya çalışılan bir takıma transfer olur .
Beş Benzemez adını taşıyan bu takımın kısa sürede diğer takımların seviyesine ulaşması , en güçlü rakipleri Kosmos’a karşı savaşmaları ve sonunda da 1 milyon ödüllü büyük turnuvayı kazanmaları gerekmetedir .
Takımın başına gelen Koç Özer , gençleri ölümüne çalıştırırken , onlara bireysel hareket etmekten sıyrılıp , gerçekten bir takım olmanın ne demek olduğunu öğretmeye çalışır ve sonunda turnuvalar başlar . 
İyi Oyun , oldukça popüler olan bir konuya eğilerek , aslında hedef kitlesini gayet güzel belirliyor .
Oyun severlerin , bir gün o koltuklarda oturup , o heyecanı yaşayıp bir LoL turnuvasına katılmayı hayal eden tüm gençlerin oldukça ilgisini çekeceğini düşündüğümüz film , Youtube fenomeni Orkun Işıtmak ile de hedefi 12’den vuruyor . 
Başrollerinde Mert Yazıcıoğlu , Afra Saraçoğlu , Yiğit Kirazcı , Bahar Şahin ,  Hakan Kurtaş ve Kerem Bürsin gibi isimleri barındıran filmin geri kalan kadrosu da genç oyunculardan oluşuyor . 
İyi Oyun , hedef kitlesini bilgisayar başından kaldırıp sinema salonlarına getirdiği takdirde izleyicisinin beğenisini kazanacaktır .
