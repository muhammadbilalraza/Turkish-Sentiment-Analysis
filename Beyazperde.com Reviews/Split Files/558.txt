Dikkat !
Yazı filme dair " sürprizbozan / spoiler " içermektedir .
Filmi izledikten sonra okumanız tavsiye olunur : Uzun süredir merakla beklenen , “Tutsak” ve “İçimdeki Yangın” filmlerinin yönetmeni Denis Villeneuve’nin son projesi “Düşman” sonunda beyazperdede yerini alıyor .
Neredeyse tüm hikayeyi Jake Gyllenhaal’ın sırtlandığı Düşman ( Enemy ) , herhangi bir kalıba kolay kolay oturtamayacağımız ufak bütçeli , deneysel bir film .
B tipi filmlere selam gönderen Düşman kendini onlardan farklı tutmaya çalışıyor , fakat karşımızda hazmı zor bir film var .
Tabii bu durum bulmaca çözmeyi sevenler için sıkıntı yaratmayacaktır .
Filmin beklediğimize değip değmediği ise tartışmaya açık . “Kaos Kuramı” ile “Paralel Evren”i aynı çatı altında birleştiren film , hayatını tekdüze yaşayan bir tarih öğretmeninin , tıpatıp kendine benzeyen bir aktörle tanışmasını konu alıyor .
Bu şu demek oluyor : Paralel evrendeyiz ve biri diğerinin aynadaki ters yansıması …
Paralel Evreni olumsuz bir açıdan anlatan film , sürekli aynı mekanları , rutin hayatı , durağanlığı ve flu görüntüleri seyircilere gösteriyor ki sırf bu yüzden seyirci filmden uzaklaşıyor .
Distopik görüntü yakalamaya çalışan yönetmen Denis Villeneuve , karakterin içindeki karanlığı bize yansıtmaya çalışıyor sanki …
Karakterin karanlık iç dünyasıyla daha da karmaşıklaşan Düşman , çift karakterli insanlara ya da diğer bir deyişle karakter çatışması yaşayan insanlara atıfta bulunuyor ve bunu da Paralel Evren kavramı ile harmanlıyor . “Kaos anlaşılmamış bir düzendir” teoremiyle iddialı bir söylemde bulunan film , bunu öyle güzel yaftalıyor ki , kimi açısından seyirci açısından içinden çıkılması güç olan bir filme dönüşüyor .
Hatta Lynch - vari metotlarla bunu kuvvetlendiren Villeneuve , yer yer sekans aralarına yerleştirdiği bazı destekleyici argümanlar ile filmin gidişatını değiştiriyor .
Örneğin tarih öğretmeninin , kaosun getirdiği düzene gönderme yapması ve “kontrol sorunu” nun dünya düzenindeki olumsuz etkisini tartışması gibi …
Genel itibariyle ; filmin amacını şu şekilde yorumlayabiliriz : hayatından sıkılan birinin , yeni bir macera arayışı .
Her şey o kadar sıradan ve basit ki …
Buraya kadar her şey tamam ama , Paralel Evren ve karakter çatışmasını aynı yere yönlendiren filmin ne yöne gittiğini bilmeyen bir gemi gibi oluşuna ne demeli ?
Film , hikayeye göre irdelendiğinde iyi bir etki yaratıyor ancak seyirciyi manipule etmek için bu kadar karışıklığa gerek yoktu .
İlk başta Paralel Evreni anlatan film sonra tamamen karakter çatışmasına yöneliyor ve finale doğru sırf bu yüzden de mantığında boşluklar oluşuyor .
José Saramag’nun romanından adapte edilen filmin bu anlamda uyarlama sorunu yaşadığı ortada .
Filmde belki daha fazla aksiyon olsaydı ve yukarıda değindiğimiz detayların altı doldurulabilseydi , sorunlar biraz daha göz ardı edilebilirdi .
Öte yanda filmin iyi tarafı Jake Gyllenhaal’ın başarılı oyunculuğu ; bu anlamda hakkını Gyllenhaal’a teslim etmek gerek .
Sonuç olarak ; metaforik anlatımıyla çoklu kimlik bozukluğunun - bunalımının - verdiği kalıcı hasarları Düşman üzerinden analiz eden Villeneuve , toplumsal baskının insanların psikolojisini nasıl bozduğunu göz önüne seriyor .
Etki ve tepkiler arasındaki ince çizginin , bir düşünce olmasının ötesinde bilimsel bir gerçeğe dayandığını ortaya koyan Düşman , kaosun içinde boğulmamıza neden olan bir gölge sanki …
Twitter : Cine_Deseo arzucevikalp@gmail.com
