Kuzuların Sessizliği’nin efsane Hannibal’ı Anthony Hopkins ile , tatlı serseri ve sevimli sapkın rollerinin iflah olmaz aktörü Colin Farrell bir araya geliyor .
Ama sağlam kumaş , kötü terzide işlendiğinde o elbise çok şık durmuyor , sinematik lezzetin çöküşü durdurulamıyor .
Entelektüel ve gizemli rollere olağanüstü oturan bir aura’ya sahip Anthony Hopkins , salt bireysel oyunculuk kapasitesi nedeniyle her daim izlenmeyi hak eden bir aktör şüphesiz .
Gerek gişe filmleri olsun gerekse de kült statüsüne erişmiş sıra dışı filmler , Hopkins’in elinin değdiği yapımların izleyici nezdinde hep beklenti çıtasını yükseltmesi kadar doğal bir şey olamaz çünkü adam hanidiyse Hollywood star klişesinin tüm olumlu yanlarını üzerinde barındırıyor .
Ama filmin işlenişi , diyaloglar ve kurgusundaki önemli boşluklar “süper bir fikir”in nasıl heba edilebileceğine dair , sinema okullarında ders olarak okutulabilecek nitelikte sorunlara sebebiyet veriyor ; filmin heyecan düzeyi giderek artan değil , giderek azalan bir ivmeyle hayal kırıklığı sularında kulaç atıyor .
Murat Menteş istediği kadar övsün , bu kadar yatırım karşılığından ortaya Solace çıkıyorsa sambacı Afonso Poyart’tan bir Guy Richie hayatta çıkmaz .
Colin Farrell’e gelince ; delişmenlik DNA’sının her türlü genlerine işlediği tescilli aktör , yine gizemli katil rolüne cuk oturarak filmde vasatın üstü bir performans ortaya seriyor .
Farrel , oyunculuk gücünü her geçen sezonda artırsa da filmografisinde “kaliteli film” bazında bir istikrar henüz bulunmamakta .
Müthiş sıra dışı filmlere de imza atıyor , sönük senaryolara da .
Bu anlamda bir önceki aktörler kuşağın temiz yüzlü temsilcisi Brad Pitt kadar seçici olma şansını bulamadı –ki nasıl bulsun ; amatör ve profesyonel porno sevdasından bir türlü vazgeçemedi ki !
Sevgili Colin baby - face jönlük bağlamında da pek talihli değil ; çağdaşı Tom Hardy , aynı yaşta olmasına rağmen aldı yürüdü , bizimki hala üçüncü ve yardımcı rollerde sürünmeye devam ediyor .
Tüm bu ahval ve şeraite rağmen kimse Farrell’in yeteneksiz bir oyuncu olduğunu öne süremeyecektir ; ne diyelim , o ayrıksı bir karakter .
Gizem , entrika , belirli dozda bir erotizm ve bol miktarda sarfedilen kan yardımıyla , mistik bir gerilim filmi olarak vaadedilen Solace’ı beklentilerinizi düşük tutarak izlerseniz daha fazla keyif almanız mümkün olabilecektir . 
 Twitter : @atlantisliadam
