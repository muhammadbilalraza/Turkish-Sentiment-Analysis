49. Antalya Altın Portakal’da altı dalda ödül toplayan ( en iyi film , en erkek oyuncu ve en iyi senaryo dahil ) ve sonra yerli –yabancı yapımcı tartışmalarının ortasında kalan Güzelliğin On Par ' Etmez . o konuda aklandıktan sonra bu kez salon bulamamıştı .
Hatta yönetmeni Hüseyin Tabak ‘bu film Türkiye’de vizyona giremezse bu ödül on para etmez’ demişti ama sonunda seyirciyle kısıtlı sayıda kopyayla da olsa buluşuyor .
Tabii en çok tartışılan şeylerden birisi de 12 yaşındaki Abdülkadir Tuncer’in en iyi erkek oyuncu ödülünü kazanmasıydı .
Tamam çok başarılı Tuncer ama o ödüle biraz çocuk sevimliliği de karıştı sanki !
Güzelliğin On Par’ Etmez Aşık Veysel’in dizelerinden aldığı ilhamı taa Avusturya’ya taşıyan bir film .
Yeni bir hayat Avusturya’ya siyasi mülteci olarak atanan aile için iyi bir başlangıç olmuyor .
Herkes kendi açmazını yaşıyor .
Tabii biz daha çok evin sessiz sakin ve duygusal çocuğu Veysel’in peşindeyiz .
Babasının ona çocukken dinlettiği Aşık Veysel parçası Güzelliğin On Par’ Etmez film boyunca karşımıza çıkıyor , hem her yere sinen o kesif mutsuzluk duygusuna ayak uyduruyor hem de arada kafasını uzatan duygusal ve kısa mizahi anlara eşlik ediyor .
Veysel’in babası Kürt , annesi ise Türk .
Babasına sen teröristsin diyen , göğsüne ay yıldız çizdiren ve evi terk eden abisine karşılık babasını gerilla olarak nitelendiriyor Veysel .
Evde esen siyasi gerginlik , yeni bir ülkeye adapte olma problemleri tüm aileyi hatta siteyi sarmış durumda .
Anne tüm bu sorunlara karşı durmak yerine geri çekilmiş vaziyette , baba zaten yıllarca dağlarda , sonrasında hapiste kalarak aile üzerindeki gücünü yitirmiş .
Film tüm bu kaybolma , batma , çıkma ve yeniden var olmaya çalışma halini gayet iyi kuşanıyor .
Filmin siyasi derinlik yaratma amacı yok , olsa da zaten Veysel’in Ana’ya tutulduğu daha çok hayal anlarıyla o hali kırmaya çalışıyor .
Tabii bir de Veysel’e Almanca konusunda yardımcı olan Cem adlı komşusunun varlığıyla !
Cem filme birçok tat katıyor .
Kadınlar hakkındaki genel görüşüyle , aslında sıkıştığı yabancı bir ülkede kurduğu genel geçer ilişkilerle o da yalnızlıktan öteye geçemiyor .
Ana ile hayallere dalan , ona Güzelliğin On Par Etmez şiirinin Almancasını okuyabilmek için bayağı çaba sarf eden Veysel boğazına kadar yükselen yaşam algısına sevinç kısmıyla kapalı ama melankoli kısmıyla bir hayli açık bir çocuk .
Başına gelenlerin onda yarattığı ruh haliyle filmi zaman zaman Fidel’in Yüzünden ( La Faute à Fidel ) filmine benzettim .
Tabii oradaki değişim bir nevi burjuva hayatından sosyalist bir hayata geçişin farkı ve tepkisiydi .
Burada devam eden bir sürecin Veysel’e etkileri , gerçek hayattan çocukluktan gelen bir şarkıya , aşka , hayallere sığınma hali var !
Gerçekliğin yoğun depresif etkisi var .
Ama özünde iki filmde de çocukluk hali var .
Tabak iki uzun metrajdan sonra ele aldığı Güzelliğin On Par Etmez ile siyasi olmanın insani tarafına eğiliyor , hatta tüm gerçekliği ile filmin içine yayıyor .
Ana’nın çilesi de mülteci olmak , ama çocukların duygularına ve kendi gerçekliklerine yabancı kalmadan bir film çekmiş Tabak .
O yüzden tatmin edici yanları bir hayli fazla , sonunu bir nebze umutsuz bağlamış olsa da bir çocuğun dünyasına dalmak bir hayli keyifli olacak !
İzlemenizi öneririm ! 
twitter . com / BanuBozdemir
