Marc Lawrence ile Hugh Grant , romantik komedi çatısı altında uyumlu bir birliktelik sürdürüyor olmalılar ki " Aşka İki Hafta "
( Two Weeks Notice ) , " Söz ve Müzik "
( Music and Lyrics )  ve " Morganlar Nerede ? "
( Did You Hear About the Morgans ? ) ' nin ardından dördüncü kez bir araya geliyorlar .
İşin aslı , vasat romantik komedileri dahi aratan " Morganlar " sonrasında , keyifli bir film ortaya çıkardıklarını söyleyebiliriz rahatlıkla .
Marc Lawrence’ın senaryosunu yazıp yönetmenliğini üstlendiği " The Rewrite " , romantik komediden bir parça da olsa uzaklaşıp , ‘karakterin değişimi’ üzerinden ilerliyor .
Hugh Grant’a bu kez Marisa Tomei ile J. K. Simmons , Chris Elliott , Allison Janney gibi isimler eşlik ediyor .
Hikaye , bir zamanların ödüllü senaristi Keith Michaels’in ( Hugh Grant ) , yapımcıların iki dudağı arasında sıkışıp kalan - çöküşe geçen - kariyeri üzerinden , ruh haline odaklanıyor .
Sektörün ihtiyaçlarına cevap veremeyen ; artık yazamayan bir senaryo yazarı olan Keith , ‘aranılan isim’ olmaktan çok uzaktır .
L. A. ışıltılısından bir devlet üniversitesinde senaryo dersleri eğitmenliğine uzanır yolu .
George Clooney ile aynı masada yemek yemiş ve hit olmuş bir filmin senaristi için sıkıcı , onu coşkuyla karşılayanlar için şaşalı günlerin arka planında , ' Keith Michaels'in rehabilitasyonu ' başlamıştır artık .
Sürecin ve eşlik eden karakterlerin ya da güzelinden gotiğine , Yıldız Savaşları takıntılısından ‘inek öğrenci’sine kadar tamamen tesadüfi çıkarlar doğrultusunda oluşturulan sınıfın yeni ve sürprizli bir tarafı yok elbette .
Ancak Lawrence , gözden düşmüş , oğluyla dahi yabancılaşmış , edebiyatı ve yazarlığı film dünyasıyla sınırlayan ' öğretmen / senarist'in uyanışını küçük hilelerle çekici kılmayı başarıyor büyük oranda .
Sadece ' kadın eli'ne yaslanmaktansa , kenti , karakterleri ve sinemayı da kullanıyor örneğin .
Sektör ve izleyici arasındaki arz talebi tatlı tatlı eleştirirken , 19. yüzyıl edebiyatıyla ‘film edebiyatı’nı karşı karşıya getiriyor .
Ne var ki , adımları hızlıca atıp , aşkı da araya sıkıştırmaya çalışınca , gerçeklik uzaklarda bir yerlerde takılıp kalıyor öylece .
" The Rewrite " , haftanın öne çıkanlarından değil . '
Hugh Grant - " Aşk Engel Tanımaz "
( Notting Hill ) ’ nostaljisi bekleyenleri de tatmin etmeyecektir büyük olasılıkla .
Biraz romantik biraz komik olmanın yanında ciddi de olabilirim diyen Hugh Grant’ın olgunluk dönemine yakışan , kendini izlettiren ' ikinci bir şans ' filmi ; yumuşak , esprili ve ‘iyi hisset’ türünden .
Orijinalinin aksine , Türkçeye " Çapkın Profesör " olarak çevrilen isminin konuyla hiç alakası olmadığını da belirtelim . twitter . com / hilalcetinder
