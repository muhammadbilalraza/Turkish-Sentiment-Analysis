Birtakım bilim insanlarının yalancısıyız ; sevdiklerinize sıkı sıkı sarılmak oksitosin hormonunu , aşık olmak ise vücutta endorfin hormonunu salgılanmasını sağlıyormuşmuş .
Bu haftanın kalabalık vizyonunun da gösterime giren Aşkın Algoritması ( Zoe ) filmi , ‘aşkın özüne’ bilim ekseninden bakmayı hedefleyen , bu yapıyı da yapay zeka olgusu üzerinden kuran bir yapım . 
  
Çok da uzak ve imkansız olmayan bir gelecekte geçen senaryo , sentetik robot teknolojisinin insanlardan neredeyse ayırt edilemeyecek derecede hem dış görünüş hem yapay zeka düzeyinde ilerlediği bir düzeni merkezine alıyor .
Yapay zekanın duygusal açıdan geliştirilebilmesine ve insanların ilişkilerdeki hormonal yapısını çözmek için AR - GE’ye odaklanan bir ilaç ( ve ilişki danışmanlık ) firmasında çalışan bilim insanı Cole ( Ewan McGregor ) , tasarladığı her yeni sentetikte aslında , insani ilişkilere dair yeni bir detayı daha keşfeder .
Zoe ( Lea Seydoux ) ise firmanın daha bir dışa dönük yüzü , müşteri ilişkilerini yöneten kişisidir .
Bir anlamda Cole tasarlar , Zoe pazarlar .
Öte yandan , Cole’un artan başarısı Zoe için ayrı bir çekicilik unsuru olur .
Senaryonun yavaş yavaş düğümlendiği climax noktası da Zoe’nun hislerini - artık dayanamayıp
- Cole’a açtığı andır .
Spoiler / sürprizbozan’a girecek olan gerisiyse , aşkın birden çok bakıştan sorgulandığı üst üste binen katmanlardan ibaret … 
 
İkili insan ilişkilerini nasıl kurarız ?
Arkadaşlıktan dostluğa , oradan da sevgililik aşamasına nasıl geçeriz ?
Nasıl severiz , neden kıskanırız ?
Sevdiğimizin üzüntüsünden neden üzülürüz ?
Ve bütün bu duygu dünyasının hormanlarla nasıl bir ilişkisi olabilir ?
Esasen bu soruların üzerine kurulan senaryonun elindeki ‘bilimsel’ malzeme aslında gayet çekici , bilimkurgu yönü iyi işlendiğinde iddialı bir film gayet söz konusu olabilir .
Bakınız Spike Jonze imzalı Aşk ( Her ) filmi bu açıdan En İyi Orijinal Senaryo Oscarına uzanmış bir örnek .
Fakat künyesinde ‘bilim - kurgu’ türüne ait olduğunu yazan Zoe maalesef  bu noktada fena çuvallıyor .
Evet , Türkçe adı çok yerli yerinde film aşkın algoritmasını çözmeye çalışıyor ama işin ‘Sci - Fi’ kısmı romantizme kurban ediliyor .
Oysa yine 2014’e tarihlenen Ex - Machina gibi muhteşem bir örnek varken elimizde , yapay zekanın yapabilecekleri çok bizden , çok insani sınırlarda kalıyor filmde .
Keza ilk görüşte aşkı yeniden yaşatan hormon hapının ‘mucizeviliği’ de , sadece 2 saatlik cinsel ilişki açlığına kurban gidiyor . 
 
Başrol Ewan McGregor’un kendisini yeniden hatırlattığı Trainspotting 2’den sonra ortalama bir oyunculuk ortaya koyduğunu , yine romantik - bilimkurgulardan olan Yeryüzündeki Son Aşk filminden aşağı bir performans seyrettiğini belirtmek gerekiyor .
Fransız oyuncu Léa Seydoux’un ise tüm bu karmaşa içerisinde kendisinden isteneni verdiği bir oyunculuk sergilediğini söyleyelim .
Esas sorun senaryo ve oyuncu yönetiminde Drake Doremus’un tüm ibreyi romantizm göstergesine kırmasından kaynaklanıyor .   
 
Ez cümle , elimizde bilimkurgusu aşındırılmış biçimde aşkın ve sevginin özüne dair varoluşsal sorular soran bir film var ; keşke yapısı daha az dağınık olsaydı .
Filmden bağımsız olarak siz yine de sarılmaktan ve sevmek vazgeçmeyin … 
 
twitter . com / duygukocabayli
