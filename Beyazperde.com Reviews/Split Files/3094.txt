John McTiernan matruşka bebeklere benzeyen bir film sunuyor bizlere .
Aynı hikayeyi iç içe geçmiş alternatif anlatımlarla aktaran bu film , kesinlikle bir senaryo başarısı olarak addedilebilir .
Alternatif hikayeler ilerledikçe bütünü oluşturan her parçanın öyküye hizmet ettiğini ve bu anlamda bizi sürpriz bir sona hazırladığını tahmin edebiliyoruz .
Ancak bu sürpriz son , bize aktarılan hikayelerin ulaşacağı sürpriz ihtimallerinden kesinlikle daha enteresan .
Yönetmen aksiyon filmlerinin ustası olunca ister istemez filme koşullanmış olarak gidiyorsunuz .
Ama karşılaştığınız filmde yönetmenin standart aksiyon dozajından bilerek ve isteyerek verdiği ödünleri farkediyorsunuz .
Yönetmenin genel çizgisine aykırı olan bu aksiyon feragatı filme hiç bir eksi değer katmıyor .
Aksine titizlikle kotarılmış senaryoyu daha sağlıklı hazmetmenizi sağlıyor .
Zaten senaryo kesinlikle dikkat istiyor .
Ufak bir patlamanın bile bu hassas dikkati dağıtma olasılığı var .
Yoğunluğu baltalayacak en ufak bir fazlalığa yer vermemeye oldukça özen gösterilmiş .
Ordunun içerisinde dönen dolapların kapağını açan film , bu anlamda cesur bir söyleme de sahip .
Gerçi senaryonun akıcılığından ve alternatif hikayelerden dolayı bu eleştiri çok arka planda kalıyor .
Ama sorunun temelinde yatan sessiz bir gerçek olarak işlevselliğini koruyor .
Hollywood gibi genelde gerçekleri sabun köpüğü etkisiyle anlatmaya çalışan bir sektör için oldukça iddialı bir tema bu aslında .
Zira ordu her yerde ordu ve onu tartışmaya açmanın cesaret istediği inkar edilmez bir gerçek .
Farklı gözlerden aktarılan hikayelerdeki değişken dinamizm dikkat çekici .
Bir askerin anlattıklarıyla diğer askerin anlattıkları arasındaki fark seyirciyi filme adapte ediyor .
Böylelikle seyircinin ilgisi sürekli tazeleniyor .
Film potansiyelini tükettiği son ana kadar sürekli merak içinde bırakıyor izleyeni .
Aslında sonunda bile bu zengin potansiyel tam olarak tükenmiyor .
Zaten film bir soru cümlesiyle bitiyor .
İzleyenler büyük ihtimalle hafif bir gülümsemeyle ayrılabilir bu yüzden .
Yönetmen kamerayı kullanma konusunda da akıllıca bir iş yapmış .
Kamera bir karakter gibi kullanılıyor filmde .
Çok sağlam bir gözlemci gibi .
Bu aktif kullanım seyircinin de filmin öyküsüyle beraber yol almasını sağlıyor .
Kendinizi Panama'nın tropik ormanlarında hissediyorsunuz .
Sinemanın yaratmaya çalıştığı yanılsama duygusuna teklifsiz teslim oluyorsunuz .
Aksiyon filmlerinden hoşlanmayanlar bu filme karşı önyargılı olurlarsa büyük bir haksızlık etmiş olurlar .
Herkesin sinemadan beklentisi farklı ama bu film öz ve biçim açısından yarattığı orjinal görüntüyle kesinlikle ilgiyi hakediyor .
Film oyunculuk anlamında da doyurucu bir nitelik taşıyor .
Aslında oyuncular tipik Hollywood oyuncusu jest ve mimiklerini devreye sokabilirlerdi .
Her sahneyi inanılmazmış bir durummuş gibi oynayan Hollywood oyuncularından farklı olarak son derece dozunda tutulan performanslar fark yaratıyor .
Jonh Travolta'nın canlandırdığı karakter fiziksel ve mental anlamda oyuncudan ekstra performans bekleyen bir rol .
Travolta rolü çok benimsemiş olmalı ki altından başarıyla kalkıyor .
Filmin oyuncularından biri Samuel L. Jackson olunca akla ister istemez bu ikilinin Ucuz Roman'da yakaladığı sinerji gelecek .
Ama bu beklentiyle filme gidenler hayal kırıklığına uğrayabilirler .
Zira bu ikili filmde çok fazla karşılaşmıyorlar .
Samuel L. Jackson despot çavuş West rolüyle filmde az görünüyor ama öz görünüyor .
Hiç tahmin edilemeyecek sonlardan hoşlananlar bu filmden büyük keyif alacaklar .
Zaten bütün sinema izleyicisinin kesişim noktasını bu özellik oluşturduğuna göre tür ayrımı yapan ve sinema zevki farklılık arzeden her izleyiciye en azından bu yönüyle cazip gelebilecek bir film bu .
Aksiyon filmlerinden hoşlanmayan benim gibi seyirciler için bile bu film Kuraldışı .
