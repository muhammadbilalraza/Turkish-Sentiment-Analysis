Yeğenimin hünerli ellerinde şekillenen Legoları görünce ve tabii bir de bir havayolu firmasının Lego filmi elemanlarından oluşan tanıtım filmine sürekli denk gelince , nerede bu lego filminin ikincisi demeden duramadım .  Lego 2 filmi birincisindeki nispeten yumuşak havaya karşılık iyice dünyanın kara tarafına geçiyor .
İşgal altında kalan şehirde tek değişmeyen neredeyse Emmet oluyor .
Eski ruhundan , neşesinden , umudundan bir şey kaybetmeyen Emmet’i kendine getirmek bir hayli meşakkatli olsa da , herkesin bir karanlık tarafı vardır mesajı çıkıveriyor bir anda çamaşır makinesinin altından … 
İlk filmde var mıydı hatırlamıyorum ama ikincisinde lego dünyasının insan eliyle tasarlanmış yanı , çocuklar dünyasına ait olduğu ve onların kişiliklerinden , dünya ve benliklerinden bir parçayı bu dünyalara taşıdıklarının altı özenle çiziliyor .
Tabii bir yanda eğer çocuklar kurduysa böyle bir dünyayı hayal güçlerine hayran olmamak mümkün değil ve de kötücül taraflarını görmek …
O yüzden zaman zaman iki kardeşin barışçıl , kimi zaman da kavgalarının yansıması Lego 2’nin dünyasını oluşturuyor .
O yüzden ani duygu değişikliklerini anlar hala gelebiliyoruz . 
 
Tabii burada da uzaylılar tehdit , hatta düğün yapıyoruz , siz de davetlisiniz hesabına filmdeki süper kahramanları alıp uzaya götürüyorlar .
Emmet , Lucy ve Batman ise arkalarından onları kurtarmak için uzaylıların gezegenine gidiyorlar , maceranın büyük kısmı orada geçiyor .
Sanırım en komik kısmı gezegenin kraliçesinin Batman’i evlenmek için ikna etmesi oluyor .
Bu arada kraliçemiz şekilden şekle giren legolardan oluşan ve sonuna kadar kötü olduğunu düşündüğümüz birisi .
Ama dediğim gibi iyilik ve kötülük , yanlış anlaşılmalar ve kendini doğru ifade edememeler filmin özünü oluşturuyor . 
Bu arada geçen filmde seçilmiş kişi muamelesi gören Emmet bu kez kendi içinde bir savaş veriyor .
Rex Dangervest gibi yardımsever ve aynı zamanda kendisinin daha sportmen ve bakımlı haline rastlayan Emmet bu adamın öğretilerinin etkisi altında kalıyor ve neredeyse kurulmaya çalışılan dostluk ortamını bozma noktasına geliyor .
Filmin sürprizli kısmı orası diyebiliriz ama benim derdim çocukların bu arınma , kendini sınama konusunda biraz kafaları karışabilir .
Zaten animasyon filmlerinin sorunu biraz da bu .
Bıcır bıcır bir şey olmayalım , biraz büyükleri de hedefleyelim derken ipin ucunu birazcık kaçırmaları .
Yoksa karanlık taraf , yanlış ifade , korku ve kendi benliğinle hesaplaşma kısımlarını sevdim ama dediğim gibi biraz hedef kitle sorunsalı olabilir … 
Legolar üzerinden , oynamaya , denemeye çok müsait bir alan olduğu için yaratıcık had safhada .
Filmde de bunu görüyoruz .
Karakterlerin eklemlenişi de öyle .
Bu uzun yolculukta şehirlerini yeniden inşa etmek için gereken güç ve enerjiyi bulmaları ve birbirlerine olan duygularını sınamaları da cabası …
Her zamanki gibi büyük küçük herkese tavsiye olunur … 
 twitter . com / banubozdemir
