2006 yapımı animasyon Prenses Lissi ve Karadamı Yeti , ülkemizde 30 Ocak'ta tanıtımı yapılmadan apar topar vizyona sokuldu .
Filmde zevk - i sefa içinde muhteşem bir hayat süren Kral Franzl ve Prenses Lissi'nin mutlulukları , Karadamı Yeti'nin Lissi'yi kaçırmasıyla son bulur .
Kaba saba , ukala , hayvanlara kötü davranan Yeti şeytanla bir anlaşma yapmıştır .
Dünyanın en güzel kızını kurban verecek ve böylece kendisi hayatta kalacaktır .
Filmin eğlence unsuru , konusu itibariyle klasik masalları ti ' ye almak .
Fakat teoridekini pratikte görmek pek mümkün olmadı .
Film , tamamen popüler kültür ürünlerini kullanarak oluşturulmuş , ama birçok öğeyi küçük çocukların bildiğinden şüpheliyim .
Bu noktada hedef kitlesini de anlayabilmiş değilim .
İzlediğim salonda da 3 yaşından en fazla 11 yaşına kadar giden bir yelpaze vardı ve tabii anneler ve ablalar ve bir de ben !
Örneğin filmin başında korsancılığa karşı olmaya dair akan Almanca yazı , eğlenceli bir dille çocuklara yönelik olarak seslendiriliyor .
Ardından film başlamadan önce çocuklara yönelik şakacı bir dille uyarıda bulunuluyor .
Ama mesela Truva Atı'na , Lady Diana'ya , Titanik filmine yapılan göndermeleri çocukların bilmesi ancak şans eseri olabilir .
Kaç çocuk Louis Vuitton çantaları bilecek ki , sahip olup bilenlere de şanslı veletler diye buradan sesleniyorum .
Bu örnekler film boyunca sayısını çoğaltıyor .
Filmde kullanılan cinselliğe dayalı öğeler de bana açıkçası fazla geldi .
Ama maalesef çocuklar filmde 4 yerde güldülerse bir tanesi açıkta kalan erkek poposuydu .
Ya da filmin son sahnesinde , arabalarından üstündekileri fırlatan yaşlı Kraliçe ve Kral'ı görüyoruz .
Evet , MTV dönemi çocukları olarak bunları zaten biliyorlar .
Ama olabildiğince görmelerini engellenmeliyken bir çocuk animasyonunda bu yaklaşım ne kadar doğru bence tartışılır .
Nerde bizim çocukluğumuzun Heidi'si , Tom ve Jerry'si ?
Filmin animasyon ve efekt anlamında da bir kaç sahne dışında etkileyici bir tarafı yok .
Aslında filmle ilgili beğendiğim de sadece seslendirme ve müzikler oldu .
Zaten seslendirme kadrosunda Hümeyra , Şevval Sam Tekin , Yetkin Dikinciler gibi birçok önemli isim bulunuyor .
Müzikler de masalların vazgeçilmez klasik müziği tarzında .
Sanırım bu gücünü de Alman animasyonu olmasından alıyor , Almanya'nın klasik müzikteki başarısı yadsınamaz .
Zaten ödül alamasa da bu filmle Almanya Film Festivalinde bir adaylığı var .
Sonuç olarak hedef kitlesi karmaşık , çok komik olmayan ve animasyon anlamında da pek bir değer taşımayan bu film , izlenmese de kaybedilecek birşey olduğunu düşünmüyorum .
Hele daha yeni Wall - e , Kung Fu Panda gibi animasyon harikaları filmleri izlemişken .
Bana aşırı gelen cinsellik de belki kendi dönemimin çizgi filmlerine özlemdendir , devir değişiyor !
Ama sonuç olarak karar sizindir !
