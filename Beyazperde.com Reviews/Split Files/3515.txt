Hz .
Mevlana'nın doğumunun 800. yılı kutlamaları üzerinden bir yıl geçti ve 2008 yılında , Hz .
Mevlana'nın da konu edildiği başka bir projeyle karşı karşıyayız .
Dinle Neyden , Hz .
Mevlana'nın doğumunun 800. yılına bahşedilse de filmde birçok konu var ve film aslında bir o kadar da konusuz .
Filmin tek etkileyici noktasından başlamak istiyorum ki yorumda bütünlük oluşturan kötü kısmı rahatça anlatılabilsin .
Filmde kostümler hayranlık bırakacak derecede güzel .
Dönemin giyim kültürü olanca zarifliği ve şıklığıyla yansıtılmış .
Dekorlar da beyazperdeyi aynı güzellikle dolduyor , ama bu kadar , sadece dolduruyor .
Her şey yapıştırılmış gibi duruyor , gerçekte var olan ve filmde kullanılan mekanlar bile .
Kumaşın makas izlerini görüyorsunuz , film o kadar dekor .
Filmin bu yapıştırma duruşunun sebebi sanırım filmin genel yorumlanışından kaynaklanıyor .
Filmin dünyasının oluşturulurkenki rengine , Osmanlı'yı yorumlayışına baktığınızda , oryantalist bir tavırla karşılaşıyorsunuz .
Daha filmin ilk sahnelerinden itibaren bunu seziyorsunuz ki film hakkında bu yorumu yaparken , yönetmeninin bir Fransız olduğu aklımdan çıkmıştı .
Bir dönem filminin başka bir milletten insanın çekmesine karşı olacak kadar tabii ki yobaz değilim .
Evet , yönetmenin Osmanlı hakkında bilgi alabileceği danışmanları da var ama yönetmenin filmi , oryantalizmden bir adım öteye maalesef gidememiş .
Sanki gerçeklerle arasında süslü bir perde var , kumaşı da naylon .
Bunun bu filmde sorun olması , benim açımdan , oryantalizme karşı olduğumdan değil .
Sadece Mevlana’nın 800. doğumgünü kutlanıyorsa bu film , Osmanlı soyundan gelenlerle yapılıyorsa , Batı’nın sadece dışardan görüp yorumladığı gözüyle değil Mevlana öğretilerine de yakışacağı gibi gönül gözüyle yansıtılmamasıdır .
Filmi kostümleriyle , dekoruyla güzel bir görselliğe sahip , oryantalist karelerden oluşan bir film olarak izleyelim desek orda da bir sekteme var ; çünkü görüntü yönetmenliği kötü .
Çoğu sahnede bir oturmamışlık , bir kadraj bozukluğu var .
İnsanın içinden şu kamerayı biraz daha sola kaydır ya da bu sahneyi geniş açıdan alsana vb. diye bağırası geliyor .
Sahneyi dolduran bir diğer öğe olan oyuncularda da bir oturmamışlık söz konusu .
İlk olarak , bu kadar çok konunun işlendiği bir filmde bir konunun odağı olan bir oyuncuyu başrol kisvesiyle sunmuşlar , en fazla gişesi olan isim o diye .
Ama orada Emin Olcay var ki gerçekten oyunculuğu çok sıcak ve tüm konuları ucundan da olsa birleştiren kişi o .
Dahası Ahu Türkpençe dizi oyunculuğunda bile bu kadar kötü değildi .
Her konuda olan genel samimiyetsizlik Ahu Türkpençe'de ne yapmaya çalıştığını anlamadığımız mimik ve seste anlamsız tonlamalarla vücud buluyor .
Diğer başrol oyuncularından Alican Yücesoy , iyi oynamış diyebilirdik ; eğer ki Son Osmanlı : Yandım Ali'deki performansını seyretmemiş olsaydık .
Sanki Mustafa Kemal formasını çıkarmış , üstüne Osmanlı kıyafeti geçirmiş , bu kadar .
Lale Mansur gibi bir oyuncunun dahi performansı tam oturmamış .
Sanırım burada yönetmenin oyuncuları yönlendirmesindeki karmaşanın sonucunda ortaya çıkan bir problem .
Ama oyuncu kadrosunda en büyük soru işaretini Burhan Öçal oluşturuyor .
Bir perküsyon üstatı olmasına rağmen diğer filmlerdeki oyunculuğunu beğensem de bu filmde konuk oyuncu olarak Burhan Öçal'ın rolünü anlamış değilim .
Filme ünü dışında kattığı hiç bir anlam yok .
Gerekli gereksiz birden ortaya çıkıyor ve kayboluyor .
Aslında filmin konuları da gerekli gereksiz işlenip ortadan çekiliyor .
Bahsedilen konular hep yarım kalmış , anlamsız bir şekilde sona bağlanmış .
Dahası , filmin Ahu Türkpençe sendromu gibi , filmde Hz .
Mevlana da sadece afişte baş koltuğa oturtulmuş .
Arada bir filmin anlatıcısı Hz .
Mevlana’nın sözlerine yer veriyor ama bu sözler filmdeki diğer her şey gibi havada uçuşup kayboluyor , tam anlamını bulamıyor .
Sonuç olarak Dinle Neyden için denilebilecek , bayık bir dekor film .
Daha kötüsü hiç bir duygusu olmayan bir film , verdiği his sadece bitmesi ve sıkıntımızın sonlanması isteği .
Filmden çıktığımda aklımda kalan birşey olmadı , gerçi olsun da istemezdim .
Bu film yorumu için film esnasında tuttuğum notlar sağolsun .
Funda Sularöz
