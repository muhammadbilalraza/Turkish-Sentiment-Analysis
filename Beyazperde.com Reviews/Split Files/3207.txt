Bazı insanlar vardır , meslekleri hayatlarıdır .
İşkoliklerden bahsetmiyorum , bahsi geçen bu kişiler için mesleği , hayatının doyum noktasıdır .
Hele bu sanatın bir koluysa .
Son Konser ( A Late Quartet ) ' de hayatları konu edinen dörtlü , işlerini hayatlarını kazanmaktan çok , yaşamlarının bir parçası haline getirmiştir .
Henüz eşini kaybedeli bir yıl olmamışken viyolonsel sanatçısı Peter ( Christopher Walken ) Parkinson hastalığına yakalanınca , dörtlünün son konserleri öncesinde sorunlar ortaya çıkar .
Birlikte çalışmalarından 25 yıl sonra ego , ilişkilerin yıpranmışlığı , tutkular artık masaya yatırılmıştır ve dünyaca ünlü dörtlü ya yoluna devam edecek ya da Füg ( dörtlünün adı ) geçmişte kalacaktır .
Film temelde Beethoven'ın Opus 131 Yaylılar Dörtlüsü eserinin anlamı üzerinden oluşturuluyor .
Bestenin ortaya çıkarıldığı dönemin kurallarının aksine , fazla bölümden oluşarak ve Beethoven’ın kesintisiz olarak çalınmasındaki ısrarıyla , esere karşı yorum filmin anlamını oluşturuyor ; çalarken uzunluğundan dolayı müzik aletlerinin akortlarının bozulması söz konusu .
Ama bu “Performansı ortaya koyanların kendi tınılarında , kendi harmonilerini yakalamalarını engeller mi ? ” sorusunu doğuruyor .
Müzik tutkunu ve klasik müzik sever biri olarak Son Konser için çok heyecanlanmıştım .
Kadrosuna yıldızları toplamış bu film , bende Paris’te Son Konser ( Le Concert ) izlerini bırakacak ya da Siyah Kuğu ( Black Swan ) ’ın , klasik sanatın kusursuzluğunda yok oluş mesajı şiddetinde bir etkileniş oluşturacak beklentisini taşıyordum .
Bunun yerine dramatik yapısındaki çözümlenmemiş noktalarıyla filme sadece seyirci kalabildim .
Daha önce Watermarks adlı belgeselin yönetmenliğini yapan Christopher Walken’ın filminde , oyuncular oldukça başarılı performans gösterse dahi bu dramatik yapıdaki eksiklik filme büyük zarar veriyor .
Özellikle , dörtlünün diğer üyeleri Daniel ( Mark Ivanir ) ile Juliette ( Catherine Keener ) ve Peter’in ( Philip Seymour Hoffman ) konservatuar öğrencisi kızı Alexandra ( Imogen Poots ) arasındaki aşkın gerçekliği hiçbir şekilde seyirciye yansıtılamıyor .
İki karakterden de ayrı zamanlarda birbirlerine âşık olduğunu öğrensek de , ilk Daniel’den bunu duymuş olsak daha inandırıcı olabilirdi , Alexander söylediğinde seyircinin tepkisi sadece gülmek oldu , inanmadık …
Klasik müzik yapı olarak belli kurallarıyla kusursuzluğu arar ve bu dörtlünün karakterleri , klasik müziğe yaklaşımlarında vücut buluyor .
Fakat karakterlerin özelliklerini öğrensek de filmin sonunda kendi çatışmalarının çözümlenmesindeki sebeplerden çok emin olamıyoruz , onları kucaklayamıyoruz .
Film , klasik müziği bir hayat tarzı olarak başrolde tutarak bu tarz müziği sevmeyenlere çok çekici gelmeyecektir .
Bununla birlikte karlı New York manzaraları fonda şık bir görüntü yaratıyor ve zaman zaman gülümseten durumlar da filme ayrı bir renk katıyor .
Filmde hayatları konu edinen bu beş karakterin yanı sıra , yan rollerde yer alan isimler dahi oyuncu kalitesini oldukça yukarıda tutuyor .
Ama bir film için sadece bu yeterli midir ?
İz bırakması açısından sanmıyorum .
