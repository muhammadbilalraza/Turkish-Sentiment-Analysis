69. Cannes Film Festivali’nde yarışan tek Türk filmi olan Albüm genç bir yönetmen olan Mehmet Can Mertoğlu’nun imzasını taşıyor .
İlk uzun metrajlı filmiyle Cannes’a davet edilen Mertoğlu , sinema camiamızın pek de yakından tanıdığı bir isim değil aslında .
Cannes Film Festivali’nde Eleştirmenler Haftası’nda gösterilen ilk yarışma filmi olan yapıma , sabahın erken vakitlerinde bile ilgi yoğundu , pek çok biletli seyirci dışarıda kaldı , bunu gönül rahatlığı ile söyleyebiliriz .
Bir Türk filminin yan bölümde de olsa Cannes’da yarışıyor olması festival takipçisi tüm Türkleri heyecanlandırdı , buna şüphe yok !
Albüm basın ile paylaşılan kısa özetinden bildiğimiz üzere çocuk sahibi olamadığımdan evlatlık edinen orta yaşlarındaki bir çiftin , aile içi yer yer trajikomik dramını beyazperdeye taşıyor .
Zira Türkiye gibi coğrafyası ve kültürü doğu toplumundan , geleneklerinden beslenen bir düzende , orta sınıf evli bir ailede , çocuk sahibi  olamamak ciddi bir sıkıntıdır .
Ya adamda sorun vardır ya kadında ; ve ikisi de iyiye işaret değildir .
Zira düzgün bir evliliğin varlığı ancak ve ancak bir bebeğin doğumuyla taçlandırılabilir !
Genç yaşına rağmen yönetmen Mertoğlu ülkemiz toplumunun aile ve bireyler üzerine kurduğu baskıyı gözlemlemeyi başarmış .
Senaryo özellikle vurucu açılış sahnesi ile ele avuca gelir , oldukça orijinal bir noktadan yola çıkıyor .
Karakterler kendi arzularını yaşamayacak kadar baskı altında , neredeyse gerçeküstü bir karı - koca .
Özellikle kurgulanmış bazı sahneler , örneğin tarih öğretmeni Cüneyt’in sınıfının şamatasını izleyip de müdahale etmediği o plan , anlatım dilinde bence oldukça etkili .
Başrol oyuncuları Şebnem Bozoklu ve Murat Kılıç’ın aralarındaki uyumlu elektriği ve gerçek bir karı - koca gibi hareket etmesi filmin çıtasını yükselten en önemli artılar .
Öte yandan henüz 28 yaşında ilk uzun metrajı ile Cannes’da yer alan bir yönetmene oklarımızı çok da yöneltmeden işaret edebileceğimiz belki bir - iki nokta da var : öncelikle Türk insanı konuşur , hele ki böyle bir problemi olan ve problemini örtbas etmeye çalışan bir çift kendi arasında çok konuşur .
Türkler susan , uzun uzun boşluğa bakan canlılar değil .
Biz kelimenin en basit anlamıyla sessizlikte deliririz .
Hepimiz , neredeyse istisnasız .
Hele evlat edinmek ve bunu kendi doğurduğun çocuğunmuş gibi göstermek konusunda günde 22 saat konuşabiliriz .
Türkler , susmaz .
Türklerin susup boşluğa baktığı filmler konusu dramı ne olursa olsun hiç fark etmez seyirciye uzak kalır .
Zira Albüm’de trajikomik bir yönü de olan Bahar karakterine hayat veren Şebnem Bozoklu’nun en canlı olduğu anlar , Ulan İstanbul dizinsindeymişcesine bağırıp çağırdıydı anlardı .
Zira gerçeğimiz bu .
Filmin sinemasal pratiklerinde görüntü yönetmenliği bazı ışık handikaplarına rağmen tatmin edici , renklendirme öykünün yapısına hizmet etsin diye biraz daha maviye çalan bir soğuklukta tutulmuş .
Aynı dramatik yönü işaret eden müzikler dağınık bir kompozisyondansa belki biraz daha film bütünlüğü gözetilerek kullanılabilirdi .
Yan karakterlerin ortak duranlığı ise örneğin hem polis memurunun hem sosyal hizmetler görevlisinin aynı tornadan çıkan memuriyetleri bilinçli bir tercih gibi duruyor .
Eleştirmenler Haftası ( La Semaine de la Critique )  bölümünün jürisi de filmdeki parlak kıvılcımları gözden kaçırmayarak En İyi Film’den sonraki en prestijli ödül olan France 4  Visionary Award yani  Yılın En Yenilikçi Yönetmeni Ödülü ile onurlandırdı filmi .
Anlatım dili gerçekten yenilikçi olan filmin ve yönetmen Mertoğlu’nun önünde daha çok proje ve kapının açılmasını dileriz .
