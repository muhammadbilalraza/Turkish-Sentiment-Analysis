Artık animasyonların çoğunlukla yetişkinler için yapıldığı , ya da en azından yetişkinlere göre fazlaca malzeme içeren sinema dünyasında bu tarz animasyonların en iyilerinden biri kesinlikle 2001 yapımı Şrek'ti .
Çocuklarla aynı salonda film izlerken , ne kadar farklı sahnelerde kahkaha koparttığımızı farketmek ise cidden eğlenceli bir deneyimdi .
Filmde yeşil devimiz Şrek ile çok geveze arkadaşı Eşek , büyük bir kulenin en üstteki odasına kapatılmış Prenses Fiona'yı kurtarmak için yola çıkıyordu .
Tabii bu arada Eşek kardeşimiz espri üstüne espri patlatmayı ( özellikle dondurmayı herkesin seveceğine dair konuşması uzun bir süre geyiklerimizde yer almıştı ) , Fiona da masallara özgü sırrı ile bizi merakta bırakmayı ihmal etmiyordu .
Bu kadar çok beğenenilen bir filmin devamı da hali ile tarafımızdan sabırsızlıkla bekleniyordu .
Neyse ki sabreden derviş gerçekten muradına eriyormuş da yapımcılar yine çok eğlenceli bir film yaparak bizi hayal kırıklığına uğratmadılar .
Şrek 2 aynı birincisinde olduğu gibi bize kuleye hapsedilen ve bir dev tarafından kurtarılan prensesin hikayesini anlatarak başlıyor ( yalnızca bu sefer sadece ses yok , canlandırma da var ) .
Daha sonra da ikilinin ( aslında üçlü demek lazım , çünkü Eşek de hep yanlarında ) yeni macerasına doğru bizi sürüklüyor .
Bir animasyonu bu denli başarılı kılan etkenler , yalnızca bilgisayarla geliştirilmiş animasyon teknolojisi ya da birbirinden çekici karakterler değil .
Şrek serisinin iki filminin de senaryosu çok kuvvetli .
Filmin senaryosu masal mirasına dayanarak yaratılmış .
İki filmde de hepimizin çocukluğumuzdan beri bildiği masal karakterleri Pamuk Prenses ve Yedi Cüceler , Pinokyo , Kırmızı Başlıklı Kız , Kurbağa Prens , Uyuyan Güzel vb. ' ni bulmak mümkün .
Zaten Şrek ile Fiona'nın öyküsü de Güzel ve Çirkin'in bir nevi tersine çevirilmiş versiyonu .
İşte bu masal mirasını modern olgularla çok iyi bağdaştıran senaryosu , Şrek 2'yi - birincisi gibi - çok kez izlenilebilir kılıyor .
Filmde kullanılan modern olguların başında Uzaktaki Krallık geliyor .
Uzaktaki Krallık , Hollywood'un bire bir kopyası niteliğinde .
Burada eski zamanlardaki gibi at arabaları veya sadece atlarla yolculuk yapılıyor ; ancak dev billboardlarda yer alan reklamlar , bir tepenin üzerindeki Uzaktaki Krallık yazısı , alışveriş merkezleri ve kahveci Farbucks , modern Hollywood'a benzerliğin açık işaretleri .
Bundan başka televizyon yıldızı görünümündeki bir gözyaşı uzağımızda olan Fiona'nın Koruyucu Peri'si çağımızın doyumsuzluğunun ve ikiyüzlü tavrının güzel bir örneği .
Objektifler karşısında her zaman gülümsüyor , ilk fırsatta hemen mikrofonu eline alıp şarkı söylüyor ve oğlunun kral olabilmesi için gönül rahatlığıyla binbir türlü dalavereyi çevirmeye razı .
Önce de söylediğimiz gibi senaryo çok başarılı ama tabii tiplerimize de diyecek yok .
Şrek bildiğiniz gibi kahraman bir dev .
Dev olduğu için de bazı huysuzlukları var .
Misal , bataklığından başka bir yerde yaşasın ya da balayında Eşek onu rahatsız etsin istemiyor .
E haksız da sayılmaz .
Eşek filmin komedi lokomotifi .
Kendisini seslendiren Eddie Murphy ile aynı ağız yapısına sahip olan eşekcik , çok geveze , sabırsız ve de günler boyunca - sürekli olarak
- Uzaktaki Krallık'a ne zaman varacaklarını soracak kadar çok meraklı .
Bir ilginç özelliği de sevgilisinin kocaman , ateşli bir ejderha olması ( hayvani cazibesini siz düşünün artık ) .
Şrek'e ve Fiona'ya gönülden bağlılığıyla ne kadar iyi bir dost olduğunu gösteriyor .
Prenses Fiona , Matrix'in Trinity'sinin biraz prenses'leşmiş ve de lanetlenmiş versiyonu .
Çok iyi bir dövüşçü .
Birinci filmden bildiğiniz üzere Şrek'le birbirlerine aşıklar .
Önceden tanışımış olduğumuz bu karakterler dışında ilgimizi çeken diğer bir karakterse , çocukken niye çizme giydiğini çok merak ettiğimiz Çizmeli Kedi .
Çok şirin bir sarman kedi görünümündeki çizmeli kahraman , istediğinde gayet cesur ve yırtıcı olabilecek güçte .
O da Şrek'in yanında yer almayı seçenlerden ( ağır bir İspanyol şivesiyle Antonio Banderas tarafından seslendirildiğini de hatırlatalım ) .
Sinemalarımıza uğrayan büyük stüdyo filmlerinin çok azının bizi memnun ettiği bir zamanda Şrek 2'ye rastlıyor olmak mutluluk verici .
Film her yönüyle alkışlanmayı hakediyor .
Hem çocuklara uygun öğeleri içinde barındıran , hem de yetişkinlerin hiçbir sahnesinde sıkılmayacağı ( gerçi bizim gibi çocuk yetişkinler hiçbir animasyonda sıkılmaz ya ) bir film var karşımızda .
Şrek 2 , bu ikisini bağdaştırmayı başaran ender filmerden .
Kıymetini bilelim .
