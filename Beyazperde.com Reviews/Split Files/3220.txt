Normal şartlar göz önünde bulundurulduğunda seksi yaratmak için önce aşkı bulmak gerekir .
Seks genelde aşkı bulduktan sonra devreye giren bir ihtiyaçtır .
Yazılı olmayan ve artık çok da ciddiye alınmayan ahlak kurallarına kulak kabartacak olursanız izlenen sıra budur .
Aşkı bulmadan seks yapmak ayıptır .
Ama bu kimin umurunda !
Çünkü biliriz ki seks , şeytanın kontrolünde olan karmaşık bir alanda konuşlanmıştır .
Belirsiz , lanetli ve sihirlidir .
Modern diye tanımlanan ama aslında tam olarak nasıl bir sıfatla varlığını pekiştireceğimize karar veremediğimiz insan modeli , önceden ezberletilmiş ahlak kurallarının kısıtlayıcılığını dikkate alıp kabullenme yoluna gitmeden , görerek bilir .
Görerek bildiğinden ötürü id ? in ve ego’nun dürtülerine daha açıktır .
Süperegosu tarafından uygulanan engelleyici baskılardan etkilenmez .
Ahlak kurallarına göre ayıp ve günah olan davranışlar onun için olsa olsa iletişimin sonsuz alternatiflerindendir .
Seksten Daha Güzel , bu noktadan hareketle , modern insanın seksi , kendi varlığını karşısındakiyle uygunluk içinde tanımlamasına izin veren ifade tarzı , dahası seksi bir iletişim aracı olarak ele alıyor .
Günümüzde adına one night stand denilen , kadın erkek flört ilişkilerinde tek gecelik verkaç yapmaya dayanan bir alışverişi konu alıyor film .
Bohem bir hayat süren moda tasarımcısı kadın stüdyo tipi bir dairede yaşıyor .
Vahşi yaşam fotoğrafçısı erkek ise birkaç gün sonra ülkesine döneceğinden tatilde geçireceği son günlerin tadını çıkarmaya çalışıp atacağı son dakika golüyle skor yapmaya çalışıyor .
Bir gece kulübünde başlayan yakınlaşma kadının evine doğru taşınıyor .
Hancı kadın , yolcu adamı evine kabul ediyor .
Bu davet kadının bedeninin gizliliğini adama açması demek oluyor .
Bu noktadan sonra kadının ve adamın tam olarak devreye giren libidal motivasyonu cinselliğin hem gülünç hem de patetik olan boyunduruğunun mutlaklığını anlamamıza yol açıyor .
Kadın artık vajinasıyla konuşuyor .
Vulvası , şakımaya başlayan dudakları konumunda .
Erkek ise penisiyle konuşuyor .
Ereksiyonla beraber sesini gürleştiriyor .
ANAHTAR KURAL 1 : One Night Stand coğrafyasının sakinlerinin sadece yatakta anlaşabilmeleri yeterlidir !
Birkaç güne sığacak cinsellik merkezli bu ilişki ertesi sabahtan itibaren yataktan evin diğer yerlerine sıçramaya başlıyor .
Cinsellikle duygunun birbirinden kopmasına , ilkel bir baştan çıkarma ayinine , yani rastgele bir cinselliğe dayanan ilişkinin aktörleri ; birbirlerini daha yakından tanımaya başlıyorlar .
Başlangıçta rastgeleciliğe dayalı cinsel yaklaşım sonucu yaşadıkları kimlik firesinden kurtulmaya başlıyorlar .
Yavaş yavaş , birbirlerini tanıdıkça cinselliğin gücünün farklı bir şekilde devreye girdiğini görüyoruz .
Seksi doğuran aşk iken ; bu kez reçetede yazılı olanın aksine , aşkı doğuran seks oluyor .
Standart ilişkilerin aksine bu ilişki modelinde tüme varılmıyor .
Tümden geliniyor .
Yani yataktan aşka doğru bir istikamet çiziliyor .
Aşktan yatağa doğru değil .
Kısacası gülünçlük ve patetiklik kolkola gidiyor .
ANAHTAR KURAL 2 : Her şekilde seksin ve aşkın tutsağıyız .
Kaçmaya çalışırsak sakatlanırız !
Sınırları ve kuralları belli olan bu ilişkinin seyri değişince bir anda krizler ortaya çıkmaya başlıyor .
Kadın ve erkeğin beklenti rotası değişmeye başlıyor .
Dile getirmeseler de bunu hissediyoruz .
Yatak dışarısında , yatakta anlaşabildikleri kadar anlaşamıyorlar .
Bunun sonucu aşkın kapsadığı tüm duyguları sergilemeye başlıyorlar : Kıskançlık , güç gösterisi , kapris ve kavga .
Aşkı keşfetmeleri cinselliği keşfetmeleri kadar basit olmuyor .
Bedenlerini birbirlerine gizlemeden ve o törensel kur sürecinin kuluçka dönemini yaşamadan armağan etmeleri , bulmaca çözmelerini engellemiş durumda çünkü .
Öncelikle soyunan ruhları değil bedenleri olduğundan ve ilişkileri yataktan dışarı sıçradığından birbirleri üzerinde farkında olmadan hak talep edip iktidar kurmaya çalışıyorlar .
Sonuçta kaçınılmaz olan klasik kavgalar patlak veriyor .
Kavga etmek birbirlerini umursadıkları anlamına geldiğinden kaçacak yer kalmıyor .
Adam için iki seçenek kalıyor geriye : Ya uçağa binip gitmek , ya da bir hazine haritası olan yatakta bulduğu sürpriz kıvılcımı aleve dönüştürmek .
ANAHTAR KURAL 3 : Adam kapıyı çekip gitmelidir .
Ama bumerang adımlarıyla !
Aşkın tersine dönen saati ayrılma zamanını gösterdiğinde gevşeklikle ve ucuz bir merakla başlayan ilişkide kıvılcımların ateşe döndüğünü görüyoruz .
Ufak aşk sığınağının bacasını ateşin sarmasıyla birlikte baştaki gevşeklik , birbirlerini göremeyecek olmalarının yarattığı panikle sıkı bir kaosa yol açıyor .
Adam uçağa binmekten vazgeçerken , kadın havaalanına gidiyor .
Adam kadının evindeyken , kadın uçağın içinde erkeğinin yanına gittiğini sanıyor .
Son dakikada ödedikleri bu tuhaf bedel bir ilanı aşk komedyasına dönüşüyor .
Artık çelişkilerden arınmış , son derece sağlıklı ve birbirlerine ait olmaya hazır birer aşıklar .
Eros okunu kalpten önce başka taraflara da sokarak aşkı eğlenceye çeviriyor .
Anlaşılan konvansiyonel formüllerden onun da canı sıkılmış olmalı .
SONUÇ : Kadının buzdolabında bulunan yiyeceklerden bile taze olan vibratörü artık emekliye ayrılıyor !
