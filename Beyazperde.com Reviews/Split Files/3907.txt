Onların yuvaları yer altındadır .
Sürünerek yaşarlar ve hayvanların da en alt sınıfı olarak kabul edilirler .
Solucanlardan bahsediyoruz .
Besin zincirinin en altında yer alırlar .
Onlar dışlananların en dışlananıdır .
Sinekler bile onlarla arkadaşlık etmezler , cool bir şekilde dolaşırken onları hor görürler .
İşleri de hep en alt sınıfa ait ve sıkıcı türdendir .
Bir orta sınıf yöneticinin bile solucanlardan çıkması ciddi bir başarıdır .
Fakat bu da uzun sürede mutluluk sebebi değildir .
Ama tek tip olsa da kendilerine has güzel evleri de vardır ve her mahlukatın ortak sorunları olan kilo problemi , aşk sorunları .
İşte Barry de kendine bahşedilen hakların ötesinde kendini gerçekleştirmeye çalışan bir solucandır .
O her günün bir öncekinin tekrarı bir hayat istemiyordur .
Bu yüzden de keşfettiği disko ritmini tüm yer altı alemine duyurmak ister .
Böylece istediği işi yapmış ve hoşlandığı kızı da tavlamış olacaktır .
Ama ona öğretilenler farklıdır ; solucanlar dans edemez , şarkı söyleyemez .
Zaten bunu yapmak isteseler de dışlandıkları için kendi dünyalarında yapacak yerleri yoktur .
Barry’nin solucanlardan kurduğu Günışığı Barry ve Disco Solucanları grubunun macerası günlük yaşantmızda karşılaştığımız tipik olayları anlatıyor .
Filmin mesajı , her zorluğa rağmen hayallerinin peşinden koş .
Sınıf farklılıklarını aşıp hayallerini gerçekleştirmeye çalışan bir grup solucanın hikayesini seyrediyoruz .
Bu filmin ana fikriyle çok karşılaşıyoruz , ki zaten bu noktada önemli olan fikri işleme biçimidir .
Hele filmin çocuklara yönelik bir animasyon olduğunu düşünürsek , onların sinema deneyimini ele alınca mesaj da gayet yerli yerinde ve çocuklar için öğretici oluyor .
Fakat bu filmde kötü olan konunun işlenişinin sıradanlığı .
Filmde bir tane cin fikirle karşılaşmak mümkün değil .
Bence solucanların da estetik bir tarafı yoktu .
Ama yer altında yaratılan dünya çocukların hayal dünyasını renklendirecek şekilde .
Fakat bu animasyonda da çocukların bilemeyeceği göndermeler mevcut .
Mesela Hard Rock Cafe konseptinin Hard Root olarak yer altı barına çevrilmesi ya da filmin anahtar kelimelerinden biri olan 80’ler kültürü .
Bu noktada çocuk ve ebeveynler arasında güzel bir bağ oluşturacak bir film .
Bu yıl İstanbul Fim Festivali Çocuk Menüsü bölümünde Parti Tırtılları adıyla yer alan film , 23 Nisan Ulusal Egemenlik ve Çocuk Bayramı’nda da Türkiye çapında vizyona çıktı .
Düşük bütçeli bir bilgisayar animasyonu olan bu film , Hollywood’un her açıdan başarılı animasyonlarıyla çizgi ve konu açısından karşılaştırılamayacak olsa da , Çocuk Bayramı haftasında onlar için güzel bir armağan olacaktır .
Ayrıca I Will Survive gibi şarkılarla renklendirilmiş bu film ebeveynler için de nostalji dolu , aile ile birlikte keyifli 1,5 saat olacaktır .
Zaten disko ritmine kim karşı gelebilir ki .
O her insanı özelliğine bakmadan birleştirir ve tüm eğlencesiyle içine alır .
