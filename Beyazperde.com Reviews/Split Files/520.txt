Kutsal Savaşçı filmiyle ilgileniyorsanız , geçen sene yine Paul Bettany'nin oynadığı ve Scott Stewart'ın yönettiği Kıyamet Melekleri adlı yapımı da muhtemelen izlemişsinizdir .
Bu yüzden endişe edenleriniz için baştan söyleyeyim , ikili bu kez ortaya benzeri bir kepazelik çıkarmamayı başarmış .
Çizgi roman uyarlaması olan Kutsal Savaşçı , kendi mitolojisini seyirciye aktarmak için bir animasyon bloğuyla başlıyor .
İnsanlar ve vampirler arasında uzun süre devam eden savaşın , doğaüstü güçler geliştirmiş rahipler sayesinde nasıl bittiğini öğreniyoruz .
Savaş sona erince , bu rahiplere ihtiyaç kalmamış .
Birer öcü veya ucube gibi görülüp toplum dışına itilmişler .
Söz konusu toplum ise , kilisenin baskıcı rejimi tarafından idare edilen , Orwell'in 1984'ünü anımsatan bir distopya halini almış .
Dini kurumların , korku ve cehaleti kullanarak yönettiği bir toplum .
Ailesi vampirlerin saldırısına uğrayınca yeniden görev başına dönmek isteyen bir rahip , yani kahramanımız , kilisenin sert tepkisiyle karşılaşıyor .
Vampirleri bertaraf etmiş olma kozunu kullanarak halkın güvenini ve iplerini ele geçiren kilise kurumu , aynı tehlikenin hortladığını kabul etmek istemiyor .
Rahibimiz şehirden kovulup kiliseden aforoz ediliyor ve vampirlere karşı tek başına mücadele etmesi gerektiğini anlıyor .
Yanında sadece genç bir polisle yola koyuluyor .
Şu ana kadar 1984 veya Karanlık Şehir gibi bilimkurgu klasiklerine referanslarla gelen Kutsal Savaşçı , bu noktadan sonra western motiflerinin baskın olduğu bir yapıda ilerliyor .
Uzun aradan sonra yeniden atının / motorunun üstüne atlayan bir ' kovboy ' , geçilmesi gereken bir çöl , yetişilmesi gereken bir tren ve kurtarılması gereken genç bir kız var .
John Ford klasiği The Searchers'dan Clint Eastwood'un Oscar ödüllü başyapıtı Affedilmeyen'e kadar bir dizi önemli referans yani .
Artık kabak tadı vermeye başlayan 3D meselesini bile ölçülü , hatta tatmin edici bir şekilde kullanıyor karşımızdaki film .
En önemlisi , gişe uğruna abartılı aksiyon sahneleriyle öyküsünü de boğmuyor .
Tabii bütün bu meziyetler , çok entelektüel ya da sofistike bir yapımla karşı karşıya olduğumuz anlamına gelmez .
Sıklıkla din propagandasına meyledildiği gerçeğini de değiştirmez .
Yine de işin kolayına kaçıp tamamen zekasız bir eğlencelik yapmakla yetinmemiş olmak , bu tür yapımlar için yabana atılmayacak bir artı puan .
Yazık ki son perde , bütün bu artıları etkili bir finalle toparlamayı beceremiyor .
Her şeyin kolayca çözüldüğü zayıf bir aksiyon sekansı izliyoruz önce .
Ardından , devam filmlerine açık kapı bırakıldığının işareti geliyor .
Ve beklediğimiz katharsis'i yaşayamadan , yani aslında kurtlarımızı dökemeden çıkıyoruz salondan .
Film , çözmeyi vaat ettiği hemen her şeyi devam filmine bırakıyor .
Ayrıca karanlık iyi güzel , bir yere kadar ama böyle bir filmin aksiyon vaadini de karşılayamıyor Kutsal Savaşçı .
Denediği halde .
Yine de nice benzerine kıyasla nitelikli ve özenli bir iş olduğunu teslim etmek gerek .
Paul Bettany'yi daha önemli yapımlarda görmek istiyoruz tabii ama o da iyi para kazanıyor muhakkak , bir süre daha hoş görmek lazım bu yüzden .
Twitter : aliercivan
