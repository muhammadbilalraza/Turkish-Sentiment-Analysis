Yıllar sonra ilk defa tuhaf karikatür karakterler yerine gerçekten dağınık insanlar hakkında bir romantik komedi seyretmek çok ferahlatıcı bir deneyim .
Her ne kadar Umut Işığım ( Silver Linings Playbook ) akıl hastalığını olabildiğince gerçekçi bir biçimde tasvir etmesi sayesinde bazen sert ve rahatsız edici gelebilse de , bu popüler türün hikaye yapısını takip ettiği için filmi halen bir romantik komedi sayıyorum . 
İlk olarak karşımızda bir önceki ilişkisinden yanmış bir adam var .
Pat ( Bradley Cooper ) , ailesiyle yaşayıp hayatını düzeltmek için bir akıl hastanesinden çıkar .
Eşiyle ilgili trajik bir olayı , sinirini kaybedip şiddetle sonuçlandırmıştır ve şimdi ise eşini geri kazanmayı kafaya takmıştır .  Tam da bu noktada sorunlu kızımız ile tanışıyoruz .
Tiffany'nin ( Jennifer Lawrence ) de kendine ait problemleri vardır .
Kocasını hazin bir kazada kaybetmiştir ve kederiyle başa çıkabilmek için birazcık nemfomanyak olmuştur . 
Her romantik komedide adına " şirin tanışma " denen bir sahne vardır , ilk bakışta uyumsuz görünen çift tanışır ve alaylı diyaloglar ile konuşurlar .
Pat ve Tiffany'nin tanıştığı sahne hiçbir şekilde şirin değil ama en azından tipik bir Matthew McConaughey romantik komedisinden çok daha ilgi çekici . 
Öykünün bundan sonrasında Tiffany , büyük bir yardım karşılığında bir dans yarışmasında Pat'i kendisine partner olmaya zorluyor .
Daha konvensiyonel bir filmde bu tür bir hikaye numarası beş dakikada , bir iki montaj sahnesi ile Pat'i yepyeni bir adama dönüştürürdü .
Ama Russel biliyor ki bu karakterlerin içinden çıkmak çok sabır gerektiriyor .
Eğer filmin sonu , türü bakımından konvensiyonel ise bu sorun değil , çünkü karakterler bu anı hak ediyorlar . 
Bu açıdan baktığımızda , Umut Işığım ( Silver Linings Playbook )  sorunlu kişilikler etrafında oluşan bilindik klişeleri bir kenara koyarak onları sisteme karşı savaşan şirin kişilikler olarak sunmuyor .
Pat ve Tiffany'nin terapi sonucu çözmeleri gereken bir sürü gerçek problemleri var .
Birbirlerinin sorunları ile başa çıkmaları alışılagelmiş bir biçimde bağlanmıyor ve hikayede bir sürü iç çekişme var . 
Kral ( Three Kings ) ' den tanıdığımız yönetmen David O. Russell'ın filmi Pat'in manik - depresifliğini olabildiğince dürüst ve sert bir biçimde sunuyor , özellikle gerçek hayatta ailelerinde akıl hastalığından yakınan seyirciyi rahatsız edebilir .
Fakat aynı zamanda Benden Bu Kadar ( As Good As It Gets ) ' dan beri akıl hastalığı etrafında oluşan en başarılı romantik komedi .  Üstelik daha yirmili yaşlarının başında olan oyuncu Jennifer Lawrence'a bir Oscar adaylığı daha gelecek gibi , bu sefer kazanabilir de .  Filmin büyük sürprizi ise , uzun zamandır Zor Baba ve Dünür ( Meet the Fockers ) gibi unutulur filmlerde görünen usta Robert De Niro'nun Pat'in obsesif - kompulsif babası ile neden bir efsane olduğunu sonunda bir kez daha hatırlatması . 
Sonuç olarak Umut Işığım , bu haftanın en çok ilgiyi hak eden filmi olarak sinemalarda .
