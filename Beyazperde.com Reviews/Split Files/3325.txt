Bir süredir üzerine düşündüğüm bir konu var ; hem memlekette hem de dünyada kadınlar sinemanın neresinde duruyor ?
Yapımcı , yönetmen , senarist , yaratıcı dallar ya da set işçisi ayırmadan kadınların sektördeki ağırlığı nedir ?
Bu konuda yakın zamanda Alkan Avcıoğlu’nun kaleme aldığı “Kadın Yönetmenler Nerede ? ” ve “Türkiye’de Kadın Yönetmenler Nerede ? ” başlıklı dikkate değer iki yazısı bulunuyor .
Bu yazılardan ilkinde , yıl boyunca vizyona giren filmlerin yüzde 90’ının erkek yönetmenlere ait olduğundan ; bir diğerinde ise 2016’da vizyona giren 110 filmden yalnızca 11 tanesinin yönetmenin kadın olduğundan ve Türkiye’nin de kadın yönetmenler bakımdan sınıfta kaldığından söz ediyor .
Son yıllarda Hollywood’da kadın oyunculara karşı yapılan cinsiyetçi tavırlara –yine kadınlar tarafından - ciddi tepkiler geldiğini biliyor , duyuyoruz .
Örneğin henüz 40’ına varmamış Amerikalı oyuncu Maggie Gyllenhaal’ın , 55 yaşındaki bir erkek oyuncunun karşısında oynayamayacak kadar “yaşlı” bulunduğu için reddedilmesi bu konuya dair verilebilecek en çarpıcı örneklerden bir tanesi .
Son James Bond filmi “Spectre”da yeni Bond kızının 1985 doğumlu Léa Seydoux olması ( Daniel Craig 1968 doğumlu ) Hollywood’un altın çağlarından beri süregelen cinsiyetçi bir takıntısının bir sonucu olduğunu rahatlıkla söylemek mümkün .
53. Uluslararası Antalya Film Festivali’nde Türkiye’nin en genç kadın yönetmeni unvanıyla anılan Yağmurlarda Yıkansam filminin yönetmeni Gülten Taranç’ın “şişman olduğum için iş vermediler” çıkışını hatırlatmak isterim .
Daha yeni , İtalyan yönetmen Bernardo Bertolucci , Paris’te Son Tango filmindeki tecavüz sahnesinin gerçek olduğu ve Maria Schneider’ın haberi olmadan çekildiğini itiraf etti .
Film çekilirken Marlon Brando 50’sine yakın Maria Schneider ise henüz 20’sinde bile değildi .
Yönetmenliğini Çiğdem Sezgin’in üstlendiği “Kasap Havası'nı izledikten sonra bana ilk düşündürttükleri bunlar oldu .
Sonradan öğrendiğim kadarıyla Çiğdem Sezgin sektördeki erkek egemen dünyadan fazlasıyla nasibini almış .
İlk filmini çekmenin zorluklarına bir de kadın olmanın zorlukları eklenmiş .
Dolayısıyla yukarıda hatırlatmaya çalıştığım tablo tüm bunlarla birleşince daha da anlam kazanmış oldu .
Belki bu sayede , bu konuları daha çok konuşarak , yazarak ve gerçekten dayanışma göstererek değiştiririz , kimbilir !
Gelelim filmimizin konusuna ; Leyla uzun yıllardır birlikte olduğu sevgilisinden evlilik teklifi beklerken birdenbire başka bir kadınla evlenmesinin acısını çekerken , bir anda karşısına çıkan genç , serseri ruhlu ve bir o kadar da tutkulu Ahmet çıkıveriyor .
Ahmet ise istemediği , genç ve güzel " kız oğlan kız "
Hülya ile oldu bittiye getirilmeye çalışılan evlenme baskısından kaçmaya çalışıyor .
Her şeye rağmen Leyla ve Ahmet doludizgin bir aşka yelken açıyorlar .
Elbette bu aşkın üstüne aşılması güç bir toplum baskısı karabasan gibi çökmekte gecikmiyor .
Orta yaşlı adam– genç sevgili klişesini tersine çeviren yönetmen , hikayesinin merkezine güçlü , güzel , cesur ama bir o kadar da yaralı , 40'lı yaşlarının sonunda bir kadın olan Leyla ile onun yarı yaşındaki aşığı Ahmet'i yerleştiriyor .
Bizde yavaş yavaş karakterlerimizi tanımaya ve neyi neden yapabileceklerini anlamaya başlıyoruz .
Oldukça etkili giden bir saatin sonunda Leyla'nın 18 yıl önce onu terk edip Almanya'ya giden dayakçı sevgilisinin dönüşüyle taşlar yerinden oynamaya başlıyor .
Hikaye başka bir yöne doğru evrilmeye ve yer yer kopmaya da bu noktadan sonra başlıyor .
Bunda , Şenay Gürler ve İnanç Konukçu'nun oldukça başarılı ve inandırırcı performanslarına kapılmışken , hikayenin ortasından dahil olan Hakan Karahan'ın görece zayıf kalan oyunun etkisi var diye düşünüyorum .
Kasap Havası politik bir film olmamasına rağmen ; Çiğdem Sezgin'in bir röportajında söylediğine göre Gezi'nin son zamanlarında yazdığı senaryosu da dönemin toplumsal koşullarından nasibini almış .
Bunu bazen duvardaki bir slogan , bir fotoğraf ya da bir diyalog ile bize hatırlatıyor .
Bu da bir filmin büyük politik laflar etmeden , yerinde ve küçük dokunuşlarla toplumsal gerçekçi bir yapıya bürünebileceğinin iyi bir örneği bana kalırsa .
Sıradan bir mahallede yaşayan kalbi kırık bir kadının hikayesini anlatırken , başka mahallerde aynı girdapta boğulan kadınlara da , Gezi'ye de Denizlere de selamını eksik etmiyor .
22. Uluslararası Adana Film Festivali'nden En İyi Müzik Ödülü kazanan Demircan Demir imzalı müzikleri filme tam yerinde ve zamanında hareketlerle ivme kazandırıyor .
Tarzını başta Duman'a fazlasıyla benzetsem - hatta Duman sansam da - dinledikçe kendi kimliğini öne çıkarttığını görüyorsunuz .
Filmdeki performansıyla 6. Uluslararası Malatya Film Festivali'nden En İyi Erkek Oyuncu ödülünün sahibi olan İnanç Konukçu'nun oldukça etkili bir performans sergilediğini ve görevini fazlasıyla yerine getirdiğini tekrar söylemekte fayda var .
Kasap Havası'nın bu yıl sansasyonlarla anılan Antakya'dan geçtiğimiz yıl En İyi Yönetmen ve En İyi Erkek Oyuncu ödülleriyle döndüğünü de hatırlatalım .
65. Uluslararası Mannheim - Heidelberg Film Festivali’nden Special Newcower Award ödülleriyle dönen Kasap Havası 9 Aralık itibariyle 21 salonda gösterimde olacak .
Tüm ilk filmler gibi eksikleri olsa da görülmeye değer .
Aykırı bir kadın karakter üzerinden çarpıcı bir toplum portresi çizen Kasap Havası , kadınlar vardır , kadınlar her yerde diyor ve ahlaki ve cinsel öğretileri ters yüz etmeden çekinmiyor ; seyircisi bol olsun .
Misafir Koltuğu : Gizem Ertürk
