Fransa / Almanya ve Türkiye ortak yapımı olan , teknik ekibinde Türkiye’den bir hayli çalışan bulunan My Favourite Fabric /  En Sevdiğim Kumaş savaş koşullarında bir genç kızın iç dünyasını gerçeküstü bir biçimde tasvir etmeye çalışıyor .
Filmde , Nahla’nın anlayışlı iş arkadaşını oynayan yönetmen Gaya Jiji hayaller ve gerçekler arasına sıkışmış , pek de çıkışı olmayan bir hikayeyle karşımıza çıkıyor . 
Suriye’de olayların patlak verdiği ve iç savaşa doğru uzanan 2011 yılında geçen film , Nahla’nın iç dünyasını tam olarak yansıtamadığı için filmde de havada giden şeyler yaşanıyor .
Aslında yönetmen bir kadının duygularına ve hayatına karışılmasına karşı getirdiği eleştiriyi de kadını bir erkek hayaliyle hapsederek yapıyor .
Yönetmenin Bunuel’in önemli filmlerinden Gündüz Güzeli’nden esinlendiği söylenen filmde , cinsel tabuların yıkıldığını görüyorduk ama burada yıkılan hayaller çıkıyor karşımıza sadece .
Dediğim gibi iyi niyetle yola çıkılan bir film ama derdini tam kuşanamadığı için anlaşılamaz bir çelişkiler yumağı var önümüzde ! 
Yönetmenin iç savaş fonunu neden kullandığını anlamak da zor .
Zira bu ortamda sıkışmış bir kadın dünyası yaratmak istiyor ama bunu sadece Nahla üzerinden yaptığı için arka plandaki fon yerle yeksan oluyor .
Kendi evinde bulamadığı huzuru ya da yapamadığı patlamayı üst kat komşusunun randevu evinde gidermeye çalışması da pek bir yerlere oturmuyor açıkçası .
Karşısına çıkarılan erkek dünyası ise karmaşık değil aksine çok net !
Nahla’yla evlenmek için gelen ama sonrasında kardeşinde karar kılan Samir güvenli suları tercih ederken , yukarıya gelen asker ise kendisine sunulmuş bedenlerin dünyasında kayboluyor .
Bu durumda Nahla’nın buhranı yetersiz kalıyor .
Nahla kendisini tercih etmeyen koca adayının mı , yoksa hayallerinin mi peşinde …
Ülkeye mi aileye mi tepkisi ?
Bunlar oturmadıkça Nahla’yı anlamak da imkansızlaşıyor .
Nahla’nın en küçük kız kardeşi ülkede yaşanan atmosfere daha duyarlı , en azından tepkisini daha direkt koyacak kadar açık !
Samir’in tercih ettiği ortanca kardeş Myriam da edilgen bir suskunluk içinde .
Tabii filmde kardeşler arasındaki gerilim ve sevgisizlik de dikkat çekiyor .
Bunu da baba figürünün eksikliğine bağlayabiliriz , aslında Nahla’nın tüm bu davranışlarının altında baba figürü aramak yanlış olmaz , ortalarda olmayan babayı arama hali …
Ama film buna da pek işaret etmiyor .
Hayalleri ortaya saçılmış bir Nahla’yla karşı karşıya kalmak bizi de rahatsız ediyor bir süre sonra . 
Cannes Film Festivali’nin Belirli Bir Bakış bölümünde gösterilen film , kadın dünyasına dair kışkırtıcı bir şeyler söylemek isterken , Nahla’nın dünyasını ve umutlarını aşağıya çekiyor ve onu hayal dünyasıyla çevrili bir kadere mahkum ediyor !
Benim gördüğüm bu ! 
 
twitter . com / banubozdemir
