Pixar o kadar mükemmeliyetçi bir stüdyo ki , devam filmlerinde orjinalle aynı hikayeyi adımı adımına tekrar etse bile yeni , ilginç , ve dürüst şeyler söyleyerek kendi ayakları üzerinde duran muazzam yapımlar yaratmayı başarıyor .
Safi pragmatik olarak baktığımızda üç Toy Story filmi de ilk filmin hikaye yapısını olduğu gibi takip ediyor .
Fakat serinin üçüncü bölümü hayranlar tarafından halen en çok sevileni .
Bu demektir ki Woody ve arkadaşlarının eve dönme maceralarını üçüncü kere izlememize rağmen bu bilindik hikaye yaklaşımına o kadar çok duygu ve orjinallik ekleniyor ki , böyle bir devam filmine halen tek bir şahesermiş gibi yaklaşabiliyoruz .
2003’de vizyona girmiş , teknik ve hikaye bakımından bir animasyon şaheseri olarak bilinen Finding Nemo’nun devam filmi olan Kayıp Balık Dori de işte bu tarzda mucizevi bir devam filmi .
Bu yeni film , ilk yapımın hikaye şablonunu neredeyse dakikası dakikasına tekrarlıyor .
Yapılan tek büyük değişiklik , ilk filmde çekingen baba Marlin ile unutkan balık Dori , Marlin’in tek oğlu olan Nemo’yu bulmak için Pasifik okyanusunun öbür ucuna macera dolu bir yolculuğa başlıyorlar , Kayıp Balık Dori’de ise Marlin ve Nemo , kaybolan Dori’nin peşinden gidiyor .
Orjinal yapımda ara karakter olarak gösterilen Dori’nin devam filminde hikayenin odak noktası olması pek de şaşırtıcı değil , sonuçta bu karakter dünya çocukları arasında o kadar popüler ki , geçen yıl çocuklar arasında düzenlenen bir ankette Dori , hem Pixar , hem de Disney tarihinin en beğenilen karakteri seçilmişti .
Çocukların kısa dönem hafıza kaybından yakınan Dori’nin masumluğunu ve canayakınlılığını çekici bulması gayet normal , fakat kanımca etrafındaki karmaşık dünyadan kendi çapında bir anlam yaratmaya çabalayan Dori’nin özellikle bu yüzden miniklerle kişisel bir bağlantı yakaladığını düşünüyorum .
İlk film Nemo’nun ailesine dönüşünü anlatmasıyla ev ve ailenin önemine odaklanıyordu .
İkinci film ise ilkinin temalarını alarak daha derine gidiyor , ev ve aile kavramlarının aslında ne kadar soyut olabileceğini inceliyor .
Ayrıca bunun dışında engelli bir çocuğa sahip olan bir ailenin yaşamla nasıl başa çıktığını harikülade bir duygusal incelik ve mizah ile gösteriyor .
Kayıp Balık Dori , Dori’nin çocukluğunu gösteren bir flashback ile açılıyor .
Pixar , Up’da yaptığı gibi Disney’in animasyon filmlerinin başlangıcında ailelerin trajik bir biçimde ayrılmalarını betimleyerek seyirciyi hüngür hüngür ağlatan 80 yıllık geleneğini devam ettiriyor .
Dori’nin ebeveynleri , kızlarını hafıza problemi yüzünden hep yanlarında tutmaya çalışıyorlar .
Fakat ne yazık ki eninde sonunda Dori kayboluyor , ve zaman içinde anne ve babasının varlığını unutuyor .
İşte bu noktada Marlin ile tanışıyor ve Nemo’yu bulmak için maceraya atlıyor .
Şimdi ise Nemo’nun kurtarılmasının arasından bir yıl geçmiştir ve rastgele bazı anıların onu bulması sayesinde Dori anne ve babasını hatırlar .
Onları bulmak için tek yapabileceği şey bir daha okyanusun diğer tarafına yolculuğa koyulmaktır .
Bu yolculuk sırasında Dori’nin hem ailesini , hem de kendilerini unutacağından korkan Marlin ve Nemo ise Dori’nin peşinden gider .
Filmin ilk perdesi okyanusta geçiyor ve ilk filmden sevdiğimiz bazı karakterler geri geliyor .
Bu noktadan sonra kahramanlarımız kendilerini bir su yaşamı parkında bularak birbirinden çılgın maceralara atlıyorlar .
İlk film ile kıyasla baştan sona aynı mekanda geçmesin diye bu su parkı ortamı yaratılmış gibi .
Bu yeni mekan her ne kadar yaratıcı bir kaç espriye sahip olsa da ( İlk Alien filmine göndermede bulunan bir sekans en komiği ) Finding Nemo’nun iki balığın bir balığı bulmaya çalıştığı epizodik macerasını yeni de benzer bir biçimde takip ediyor .
Fakat aralarında mizantropik bir ahtapot ve iç radarı çalışmayan bir yunusun da bulunduğu yeni karakterler hikayeyi her adım taze ve eğlenceli tutuyor .
Filmin inanılmaz yaratıcı bir biçimde balıklarla dolu bir hikayeyi Fast & Furious serisine taş çıkartacak heyecanlıkta bir araba kovalamaca sahnesiyle bitirmesi ise kendi başına dahiyane bir orjinallik .
Dori’nin anne babasını bulmak için girdiği obsesif macera ise , ev ve aile temalarının gerçek anlamını anlamasıyla duygusal bakımdan da gayet tatmin edici bir final sunuyor .
Pixar’ın teknik mükemmelliğinden artık bahsetmeye bile gerek var mı ?
Geçen senenin The Good Dinosaur’undaki inanılmaz foto - gerçekçi arka planlar Kayıp Balık Dori ile artık CGI ve gerçek yaşam arasındaki ince çizgiyi göz göre göre kaldırıyor neredeyse .
Finding Nemo ve 20li yılların en iyi filmi olduğunu düşündüğüm Wall - E’nin yönetmeni Andrew Stanton , Kayıp Balık Dori ile Pixar’a geri dönerek belki de ilk filmden bile daha derin ( Valla kelime oyunu yapmıyorum ) ve başarılı bir devam filmi yaratıyor .
