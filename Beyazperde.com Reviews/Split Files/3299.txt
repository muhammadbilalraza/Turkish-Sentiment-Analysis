Yarışmak galiba her şeyin dokusunu , doğallığını ve biraz da ahlakını bozan bir şey .
Karşımızda gerçek bir hayat hikayesinin kitaptan uyarlama hali var .
Yani gerçek iki kere kurguya girmiş bir halde karşımıza çıkıyor .
Buna rağmen Son Efsane  / The Program’ın belgesel algısı ağır basıyor .
Biraz dört denklemli işlem gibi olsa da bisiklet yarışçısı Lange Armstrong'un büyük hırsı ve bu hırsla büyük bir efsane olmasının arkasındaki nedenler anlatılıyor .
Belki de hiç kurcalanmayacak gerçekler Armstrong'un peşine düşen spor yazarı David Walsh'un kişisel çabalarıyla açığa çıkıyor .
Armstrong'un gerçekten de ilginç bir hayat hikayesi var .
Önce kendi halinde bir bisiklet yarışçısı ama vücudunun bisiklet sporu için zayıf olduğunu ve asla bir şampiyon olamayacağını öğreniyor .
Sonra kanser oluyor ve adeta yeniden doğuyor .
Hastalığını ajite ve yükselme unsuru olarak kullanan Armstrong performans arttırıcı ilaçlar alıp 1990 - 2005 yılları arasında yani yedi yıl üst üste Tour de France'ı kazanıyor . 
Film tamamen arka planı , bu yarışların nasıl kazanıldığını , hatta bu konuda bir şebeke oluşturulduğunu anlatıyor .
Yönetmen olarak Stephen Frears imzası olması filme artı bir değer katmamış , filmi oldukça popüler kalıplarda olduğu gibi anlatmış yönetmen .
Tabii bunda sporcunun arkasında işkilli bir hafiye gibi dolanan kitabın da etkisi olmalı .
Film bizi sürekli Armstrong'un kötü bir adam olduğuna inandırmaya çalışıyor ve bunda da başarılı olduğunu söylemek mümkün .
Yani sporcunun tarafından bakmayı pek uygun görmüyor ya da onu anlamayı .
Bu konuda sadece Armstrong mu suçlu diye sormak gerekiyor .
Yedi kere şampiyon olan , hasta olduktan sonra küllerinden yeniden doğan Armstrong'dan şüphelenmek spor yazarı David Walsh'tan başka kimsenin aklına gelmiyor .
Müsabakayı yapanlar niye bu kadar aymaz diye sormak istiyor insan !
Ya da sürekli gündemden düşmeyen dopingi besleyen başarı sistemini , doktorları , antrenörleri , belki de politikacıları .
Yani film şunu yapmak istiyor asıl , bir suçlu bulduk ezelim kafasını .
Zaten film dediğim gibi ona gıcık spor yazarı Walsh'un kitabından uyarlama , bir de neredeyse bin sayfalık bir doping raporundan . 
Film bir belgesel edasıyla yol alıyor , heyecansız ve sürprizsiz .
Tıpkı yarışlar gibi , kimin kazanacağının belli olduğu bir yarışın perde arkasını gayet düz ve keyifsiz anlatıyor yönetmen .
Ve bu kadar ünlü ve zengin olan Armstrong'un spor dışı hayatından , ailesi ve çocuklarından neredeyse tek bir an göremiyoruz .
Bir tek insani yan olarak kanserli çocuklarla bir araya geldiği an var ki , onu da öylesine koymuşlar hissi hakim .  O yüzden kendi içgüdülerinizle sporun alet olduğu skandallar adına üzülüyorsunuz .
Hele de o spor bisiklet olunca . 
Film ayrıca şu kafa açıklığını sağlıyor , başarı öykülerinin de falsolu olduğuna dair bir tez sunuyor .
Hepsi böyle değil aman kimse zan altında kalmasın tüm mert ve bilek gücüyle yarışan , kazanan o sporcular .
O zaman büyük bir zaaf var burada , büyük bir spor skandalını anlatırken bu kadar tek yönden bakmak yine sektörün yanlışı ! 
Film karaktere çok fazla odaklanmadan hatta onu fazlaca dışarıda bırakmak istercesine bir anlatım sunuyor , burada Frears'ın birazcık memur yönetmen statüsünde kalmak istediğini anlıyorsunuz .
Ya da şartlar onu zorlamış .
Ben Foster ünlü bisikletçiye o kadar sahici bir şekilde hayat veriyor ki , filmin Armstrong'u bu kadar dışarıda tutması yazık oluyor .
Bir adamın yeniden doğuş hikayesi olacakken batış hikayesi olan hayat tek taraflı bakış açısıyla iyice uçuruma yuvarlanıyor !
Geriye ya diğerleri diye bir soru bırakarak ! twitter . com / BanuBozdemir
