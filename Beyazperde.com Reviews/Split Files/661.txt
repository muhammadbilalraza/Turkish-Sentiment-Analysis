Edebiyat dünyasına kazandırdıklarını ve güzel düşüncelerini ne yazık ki intihar ederek gölgeleyen Stephan Zweig bir keresinde şöyle demiş : " Uçuruma uzun süre bakarsan uçurum da senin içine bakar " .
Paradoksal bir durum .
Pencereden dışarıya baktığınızda , baktığınız şeyin de pencerenizden sizin içinize bakması .
Üstü örtülen ve nedeni sorgulanmayan cinayetler , acaba katili düşündürebilir ve travmasının farkına varmasını sağlayabilir mi ?
Çok satan romanların yazarı Mort Rainey ( Johnny Depp ) , karısının kendisini aldatması ile şoka girer ve boşanma sürecini göl kenarındaki bir evde inzivaya çekilerek geçirmeye çalışır .
Depresif biçimde günlerini uyuyarak geçirmekte ve ciddi yaratıcılık sıkıntısı yaşamaktadır .
Günün birinde bir yazarın en korktuğu şey başına gelir .
Kapısına dayanan bir okuru , kendisini hırsızlıkla suçlamaktadır .
Üstelik bu gizemli okuru , yazarı kendi öyküsünü çalmakla itham etmektedir , daha da önemlisi , öykünün finalini değiştirdiği için çok kızgındır .
Mort'tan bu ayıbını kabul etmesini ve hikayenin sonunu yeniden kendisininki ile değiştirmesini istemektedir .
Gizemli yabancının bu isteğinin altında yatan nedeni ve yabancının Mort açısından durumunu , filmin sürprizini kaçırmamak için fazla irdelemeyelim .
Dünyanın en pahalı senaristi David Koepp , üçüncü kez bir gerilim filminin yönetmen koltuğuna kurulmuş ve senaryoyu , Stephen King'in Four Past Midnight : Secret Window , Secret Garden adlı kısa öyküsünden uyarlamış .
İçerdiği diyalogların büyük bölümünün yazarın iç sesi olması nedeniyle çekilmesi zor gibi görülen öykü , usta senarist Koepp'in elinde gayet kullanışlı bir metne dönüşmüş .
Daha önce Robert Zemeckis , Steven Spielberg ve Brian De Palma gibi dev isimler ile çalışan Koepp , ustalardan öğrendiklerini uygulayarak , gerilim düzeyi yüksek olmasa da tekinsiz bir atmosfer yaratmayı başarmış .
Mort'un duygularını ifade edebilmesi için Zemeckis'in Yeni Hayat'ta futbol topu ile ( Wilson ) yaptığı gibi bir yardımcı öğe - köpek - bulmuş .
Mort'un göl kenarındaki evine dışarıdan Zemeckis'vari biçimde kamerası ile yaklaşıp pencereden hırsız gibi giren Koepp , ne yazık ki burada pencerenin kenarında istenmeyen bir gölge oluşmasını engelleyememiş .
Baş karakter hareket halindeyken onu arkadan çekerek ' takip ediliyor ' hissi yaratmaya çalışırken de De Palma'dan gördüklerini uygulamış besbelli .
Ama onun , bu his kadar karakterin tam olarak neyi gördüğüne verdiği önemi es geçmiş .
Philip Glass'ın müzikleri , belki de atmosfer yaratmaktaki en büyük yardımcısı olmuş .
Aksayan teknik noktaların dışında , Koepp'in bizzat kendisinin kullanışlı hale getirdiği senaryodan iyi bir film çıkarabildiğini söylemek zor .
Filmin en büyük sürprizinin seyirci tarafından zamanından önce fark edilmesi olasılığının yüksekliği ve bu nedenle filmin finalinin etkisinin azalması büyük problem .
Üstelik , film tam da , " final öykünün en önemli parçasıdır " sloganı ile pazarlanırken yapılmaması gereken bir hata .
Filmin sonuna kadar saklamakta büyük zorluk çektiği sürprizini en azından biz saklamaya çalışalım ve bu zorluğa rağmen filmin içinde gezinmeyi sürdürelim .
Filmin bir yazarın iç dünyası ile ilgili olduğu ortada .
Bu bakımdan öykü , Stephen King'in yine bir yazar gerilimi olan Misery'sinden daha farklı bir nokta ile ilgileniyor .
Yazarın yarattığı bazı karakterler ile özdeşleşmesi ve günlük hayatındaki sıkıntılarını romanlarına farkında olmadan uyarlaması .
Özellikle bu ikincisi , filmin can damarı .
Rainey'in kapısına dayanan yabancının adının John Shooter olması örneğin .
Shooter sözüğü , hele Güneyli aksanı ile okunduğunda kolaylıkla " shoot her " ( kızı vur ) şeklinde de okunabilir .
Ama Mort , Shooter'ı tek sözcük olarak algılıyor ve onun , kendisini rahatsız etmesi için gönderilmiş bir tetikçi olabileceğini düşünüyor .
John Shooter ile Rainey arasındaki hırsızlık tartışmaları uzayıp giderken , Shooter'ın diyaloglarına iki kez dikkat etmek gerek .
Keşke filmin sürprizini saklama zorunluluğu olmasaydı da ; John Shooter'ın " beni tanımamanızın önemi yok , ben sizi tanıyorum Bay Rainey , önemli olan da bu " demesinin altında yatan nedeni söyleyebilseydik .
Ve ağzından düşürmediği " adalet istiyorum " cümlesinin anlamını .
Senaryonun kullanışlı hale gelmesinden kast ettiğimiz de işte bu nokta .
Shooter karakteri çok iyi çizilmiş ve her repliği ipuçları ile dolu .
Eğer senaryonun final bölümü iyi yazılmış olsa , bizleri çok daha etkileyici bir film bekliyor olabilirdi .
Ama Koepp , metni zenginleştirmeye çalıştığı için olayların akışı sırasında fazla vakit kaybetmiş ve bu yüzden final kurgusuna erken başlamış görünüyor .
Böyle olunca da , sürprizli final sekansının " ani " girişi söz konusu olamıyor .
Ayrıca sürprizin çözülmeye başladığı sahnede kullanılan özel efekt de Koepp'in kolaya kaçtığının göstergesi .
O sahne , örneğin filmde dikkat çekici biçimde kullanılan " ayna " temasından yararlanılarak daha akılcı çekilebilirdi .
Mort'un içinde bulunduğu psikolojik durumun bir göstergesi olarak yer yer ayna kullanımı var .
Banyosunda bir ses duyan ve John Shooter'ın geldiğini zannedip panikleyen Mort , vurarak kırdığı şeyin bir ayna olduğunu anlıyor .
Mort arabasından dışarıya bakarken , yan dikiz aynasındaki " nesneler , aynadaki yansımalarından daha yakındırlar " ibaresi göze çarpıyor .
Başka güzel psikolojik göndermeler de var .
Mort uzaktan , karısının yeni sevgilisi ile aşk yuvası haline gelen , çok sevdiği evine bakarken " Bu benim güzel evim değil , o benim güzel karım değil , artık " diyor .
Rainey'in içinde , nereye gizlendiği belli olmayan bir öfke var sanki .
Aklını kaybetmenin eşiğindeki yazar rolünde Johnny Depp , iyi ötesi bir performans sergiliyor .
İyi ötesi , çünkü tek başına oynamanın tüm zorluklarını aşmış görünüyor .
Depp , köpeği Chico ile diyaloglarından geriye kalan konuşmasız bir çok sahneyi , bir saniye bile aksamayan beden diliyle kolayca aşıyor .
Kapıya dayanan gizemli okur / yazar rolünde , gezegenin görüp görebileceği en yetenekli aktörlerden John Turturro da döktürüyor .
Missisipili bir çiftçinin aksanıyla konuşmakla yetinmiyor , bakışları ve konuşma tarzı ile Mort üzerinde öyle bir etki bırakıyor ki , o etki seyircinin üzerine de yapışıyor .
Önce aldatıp sonra ağlayan eş rolünde , çok sevdiğim Gününü Göreceksin / Payback ( 19 ) ' de dikkatleri çeken Maria Bello da iyi iş çıkarmış .
Ama tüm yük şüphesiz Depp'in üzerinde .
Turturro'nun perdede göründüğü sürenin sınırlılığı bu yükü daha da artırıyor ama Depp , ağır yükünü seyirciye hissettirmeme gibi daha önemli bir yükün altından bile kalkıyor .
Her sahnede görünmesine rağmen seyirciyi sıkmıyor , beden dili ve hatta tikleri ile , oyunculuğunun nereye kadar yükselebileceğini gösteriyor .
Yükseldiği nokta , Oscar'a aday gösterildiği , Karayip Korsanları'ndaki Jack Sparrow performansından aşağıda değil .
Koepp'in biraz yönetmenliği , çokça da anlatım zamanlaması ile ilgili andığımız olumsuzlukların dışında bir de afiş meselesi var .
Depp'in 9. Kapı ( 19 ) filminin afişi ile arasındaki benzerlik haddinden fazla .
Başrol oyuncusunun bir başka filmini çağrıştıran afiş tasarımı yapmak , Hollywood'un eski bir numarası .
Jurassic Park , Mission Impossible ve Örümcek Adam gibi dev bütçeli prodüksiyonların aranan senaryo yazarı David Koepp , yönetmen koltuğuna oturmak için bugüne kadar hep gerilim filmlerini tercih etti .
Gizli Pencere , final bölümünü filme düzgün biçimde yerleştirememesine rağmen , iyi bir yönetmen olabileceğinin işaretlerini gizliyor .
Bir gerilim ustasının öyküsünden gizemli bir senaryo yazmakla işinin biteceğini düşünmüş ve yönetmen koltuğunu hafife almış olabilir .
Ama yazdığı tek bir senaryo için 4 milyon dolar kazanan David Koepp'in , risk alıp yavaş yavaş kendi filmlerini çekmeye çabaladığını görmek ve bunun için belki de kendisini biraz takdir etmek gerek .
