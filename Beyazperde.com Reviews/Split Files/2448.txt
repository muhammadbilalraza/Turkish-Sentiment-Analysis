Korkunun sayısız çeşidi var .
Endişe ile yoğrulmuş geleceğe yönelik bilinmezlik , öfkenin getirdiği korku ya da korkunun sonucu olan öfke ve tabii hayatını kaybedecek bir canlının yaşadığı , belki de en güçlü dehşet türü olarak korku .
Tek bir duygunun aslında nice farklı hisle bir arada olduğunu düşünecek olursak , sinemanın birbirinden enteresan hikayelerinin de aynı şekilde “karmalar bütünü” olduğunu söylemek yanlış olmaz .
Korku yanında komediyi getirebildiği gibi , dramatik bir yolculuk içinde en büyük vahşi dürtüleri taşıyabilir .
Peki ne diye bahsediyoruz bu “birleşmiş hisler devleti”nden ? 
Henüz 28 yaşındayken çektiği ikinci uzun metraj filmiyle adını geniş bir çevreye duyurmayı başaran yönetmen Trey Edward Shults , bizlere örneğine çok sık rastlamadığımız bir yapımla geldi .  Gece Gelen isimli film , paketlemesi ve vitrinine asılan ilanına bakacak olursak sadece bir korku filmi .
Lakin filmi izler ve detaylıca okumaya çalışırsanız , tam bir türler karması .
Paranoya ve gizemin başrolde olduğu , korku ile süslenmiş , içinde dramatik öğelerin de bolca yer aldığı , dikkatlerden kaçmayan bir iş .
Yani türü sevenleri hem bayılabileceği , hem de yeterince tatmin olmadan salonu terk etmesi muhtemel bir proje . 
Gece Gelen’in hikayesi , insan nüfusunun neredeyse tamamının yok olduğu bir dönemde geçiyor .
Ne olduğunu tam bilmediğimiz salgın bir hastalık , tüm dünyayı kasıp kavurmuş , geriye bir avuç insan kalmıştır .
Bunlar da salgından korunmak ve hayatta kalmaya çalışan diğer soydaşlarından da zarar görmemek için çeşitli çareler ararlar .
Paul ( Joel Edgerton ) , karısı Sarah ( Carmen Ejogo ) ve 17’lik oğulları Travis ( Kelvin Harrison Jr . ) , ormanın ortasında kimselerin gelip gitmediği bir evde , gizlice yaşayıp , hayatta kalmaya çalışıyor .
Paul bu gizemli hastalığa yakalanmış babasını öldürmek zorunda kalmış , diğer aile üyeleriyle birlikte yaşadığı travmayı üstünden atmaya çabalarken evlerine beklenmedik bir misafir geliyor . 
 “Önce aile” diye düşünen , bu kural ekseninde asla yabancıları kabul etmeyen Paul , eşi ve çocuğu için gıda arayan , bu yüzden evlerine giren Will ( Christopher Abbott ) ’ı ne yapacağına karar veremiyor ; İyi Samiryeli’nin hikayesinde olduğu gibi hareket ediyor .
Nitekim Will’in karısı Kim ( Riley Keough ) ve 4 yaşındaki oğulları Andrew ( Griffin Robert Faulkner ) evlerine taşınıyor .
Bundan sonrasını , benzeri kıyamet sonrası hikayelerine aşina olan izleyiciler tabii ki tahmin edebilecektir . 
Gece Gelen paketlemeye bakarsanız sadece bir korku filmi demiştik ancak işin aslı çok daha başka .
Ailesini korumak ve onları yaşatabilmek için her türlü şeyi yapmaya hazır olan Paul , yine bir başka aile ile karşılaşıp , ister istemez empati kurunca ( ki bu da zorlu bir süreç oluyor ) süreç altüst oluyor .
Malumunuz , karısı ve çocuğuna zarar gelmesin diye her şeyi feda edebilecek olan tek kişi Paul değil .
Misafir Will her ne kadar müteşekkirse de , olaylar sarpa sararsa ilk önce kendisini korumak isteyecektir . 
Filmin korku kısmı daha çok evin o rahatsız edici , geceleri ardında ne var dedirten kırmızı kapısı ve etraftan gelen , insanın içini bile titreten sesler .
Hava kararınca adımınızı attığınız an sizi yok etecek varlıkların gerçek olduğunu kanıtlayan şeyler .
Bunun yanı sıra detaylarına hiç girilmeyen , sizin hayal gücünüze bırakılan “salgının sebebi , kurtuluş şansı var mı , dış dünyada neler oluyor ve gece gelenin kimliği” bu etkiyi arttırdığı gibi , bazı izleyicilerin de şevkini kırabilir .
Nitekim çok bilinmeyenli bir denklem ve sadece bir yaşanmışlığı aktaran bir senaryo var .
Edgerton ve diğer aile babası Abbott’un muazzam oyunculuk performansları ve açıkçası hepsini ezip geçen genç aktör Kevin Harrison Jr’ın parmak ısırtan yeteneği ise ( yine bazı seyirciler için ) yetersiz kalabilir . 
Kuşkunun en üst perdede seyrettiği , iniş çıkışlı hikaye akışıyla yer yer sıkıcı olabilen , oldukça güçlü bir karakter analizi yaparken , korku duygusunu onlar üzerinden bize aktaran bir film var önümüzde .
Atmosferi , oyunculukları , ses işçiliği ve paranoyanın öne çıktığı artılarıyla değer kazanan , diğer yandan soruları yanıtlamaktan kaçınan , bunları hayal gücümüze bırakıp “benim derdim başka” diyerek psikolojik bir rahatsızlık yaratmayı amaçlamış , farklı bir film . 
burcinaygun@gmail.com
