İki Babalık ( Old Dogs ) ' ın ipince hikayesini bir arada tutmaya çabalayan yapımcıların formülü , iki abartı fiziksel komedi sahnesini bir adet diğer filmlerden ödünç alınmış duygusal sahne ile takip ettirmekten kurulu .
Bu formül , yaklaşık doksan dakika boyunca devam ediyor , Çılgın Motorcular gibi bir şaheserin yönetmeni Walt Becker ile bu filmde gösterdikleri alışılagelmişlikten çok daha yetenekli olduklarını bildiğimiz Robin Williams ve John Travolta bankaya paraları yatırıyor .
Aslında fazla şikayet edip , derinlemesine incelenecek bir film değil İki Babalık .
Eğer tek istediğiniz fragmanda görünen fiziksel komedi esprilerini 40 katı uzunluğunda izlemek ise film beklentilerinizi yerine getirecektir .
Fakat eğer hayatınız boyunca bir sürü bitmek bilmez tembel Hollywood komedisinde dileyebileceğinizden çok daha fazla oranda " bacak arasına golf sopası " esprisi izlediyseniz ve artık bıkkınlık geldiyse , zaten fragmandan belli filmin yakınına bile yaklaşmamanız gerektiği .
İki Babalık , bekar spor ürünü pazarlamacısı Dan'in ( Robin Williams ) 7 yaşında ikizleri olduğunu öğrenmesi ile başlıyor .
İkizlerin annesi sadece filmlerde görünen türde masumdur ve idealist bir suç yüzünden hapse gitmektedir .
Çocuklar ise Dan'in başına kalır .
Çocuklarla ne yapacağını şaşıran Dan , en iyi arkadaşı Charlie'den ( John Travolta ) yardım ister .
Filmin hikaye önerisi burada bitiyor ve bu noktadan sonra bir bayat komedi sahnesinden diğeri arka arkaya sürülüyor .
Surata sürülen ayı kakası şakasından , Hollywood aile komedilerine zorunlu " iş adamı baba , çocuğuyla duygusal bağlantı kurabilmek için hayatında ilk kez sert bir spor oynar ve darmadağın olur " sahnesinden , Charlie ve Dan'in ilaçlarının karışması sonucu acayip yan etkilerden yakınmalarına kadar bir sürü sahne birbirini takip ediyor .
Tabii araya zorla sıkıştırılmış , onca yavan fiziksel esprinin ardından nereden çıktığı belli olmayan yapmacık duygusal sahneler de yok değil .
Sizce ilk başta çocuklarına ısınamayan ciddi iş adamı Dan , birden çocukları ne kadar sevdiğinin , yaşamını nasıl çarçur ettiğinin farkına varacak mı ?
Veya Dan ile sırf hikaye gerektirsin diye kavga eden Charlie'nin , hayatının hazin bir anında Dan'in arkadaşlığın önemi hakkında verdiği bir monoloğun sonucunda içi ısınacak mı ?
Bu soruların ikisine de " bilmiyorum " cevabı verdiyseniz İki Babalık'tan önce vizyona girmiş binlerce benzer komediyi izlememişsiniz demektir .
Fazla nemrutluğa kaçmamak için belirteyim ki filmde bir iki küçük içten ve dürüst sahne var , bütün yapaylığın arasında .
Dan'in yeni tanıştığı çocuklarını yatırdıktan sonra Charlie'ye , kızıyla el sıkışarak iyi geceler dilediğini itiraf etmesi mesela .
Ve her ne kadar bir sürü basit espriye konu olsun diye bulunsa da , çılgın bekar yaşamının eninde sonunda yaşlılıkla söndürüleceğini gösteren , Charlie ile Dan'in aldıkları bir sürü ilacın yan etkilerini karşılaştırdıkları sahne , daha iyi bir filmde çok daha yararlı olabilirmiş .
