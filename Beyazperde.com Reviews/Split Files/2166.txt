Uzun saçlı , ürkütücü küçük kız .
Korku sinemasının mikenk taşlarından biri haline gelmiş bir serinin , efsanevi kötüsü , kendinden sonra gelen benzerlerinin esin kaynağı .
Japon yönetmen Hideo Nakata tarafından 1998 yılında romandan sinemaya uyarladığı Ringu ve 19 tarihli Ringu 2. Türün o dönemde en çok ses getirenleri arasına kısa sürede girmeyi başardı .
Daha sonra Karayip Korsanları gibi bambaşka bir serinin başına geçecek olan yetenekli isim Gore Verbinski ise 2002’de ilk Ringu filmini Hollywood için uyarladı .
The Ring , yani Halka o kadar başarılı oldu ki , Verbinski Karayip Korsanları’nın yönetmen koltuğuna geçti , tüm dünyaya adını duyurdu .
Peki Ringu ve The Ring filmlerini bu kadar meşhur hale getiren neydi ?
Bahsini ettiğimiz uzun saçlı , ürkütücü küçük kız .
Sadako ya da ABD’li ismiyle Samara !
Gore Verbinski’nin yönettiği ve 2 saatlik süresine rağmen bir an olsun sıkmayan , her anında izleyiciyi huzursuz hissettirip , gerim gerim geren Halka , Naomi Watts gibi sağlam bir oyuncuyu da başrolüne oturtmuştu .
Yönetmenin en büyük başarısı ise , hem oyuncuları nasıl kullanacağını iyi bilmesi , hem de bin yıllık klişeleri kullanmak yerine , ilerleyen yıllarda klişle haline dönüşecek yeniliklerle korkutmayı seçmesiydi .
Soyut görüntüler ile dolu , karanlık , bunaltıcı ve korkutucu 2 dakikalık bir video ve onu izledikten sonra yaşayacak sadece 7 günü kalan kurbanlar .
Ya kaseti kopyalayıp , başkasına izleterek laneti aktaracaktınız , ya da 1 hafta dolduğu saniyede Samara’nın ruhları titreten varlığı ile yüzleşecektiniz .
Sağlam gişe ve bolca övgü sonrası gelen Watts’lı Halka 2’nin yönetmen koltuğunda ise şaşırtan bir isim vardı .
Orijinal filmlerin babası , Japon yönetmen Hideo Nakata .
Karanlık Sular gibi bambaşka bir korku harikasına imza atmış olan yetenekli adam .
Ancak nasıl olduysa oldu , Amerikalı Verbinski’nin çıkarttığı işi , işin asıl sahibi aşmayı beceremedi , Halka 2 ilk filmin gölgesinde , yavan ve lüzumsuz sayılabilecek bir proje olarak akıllara kazındı .
Aradan tam 12 yıl geçti ve sayısız ertelemenin ardından Halka 3 vizyona girdi !
Daha önce Tres Dias adlı başarılı bir filmle çıkışını yapan İspanyol yönetmen F. Javier Gutiérrez’in yönettiği Halka 3 , aradan geçen o kadar yılın da etkisiyle en baştan eksi puanla hayata geçti .
Daha doğrusu aşılması zor bir eşiği , on küsür senenin ardından , hem de sinema dünyasına yakın herkesin bir şekilde bildiği markanın geri dönüşü yükü ile ilk adımı attı .
Gutiérrez’in işi epeyce zordu yani .
Peki Halka 3 ne derece başarılı “olabilmiş” bir film ?
Hikaye bu kez Watts’ın yer almadığı bir senaryo üzerinden ilerliyor .
Genç Julia ( Matilda Anna Ingrid Lutz ) ve üniversite hayatına adım atan sevgilisi Holt ( Alex Roe ) yeni dehşetin kahramanları .
Birbirlerine deli divane aşık ikilinin yolları eğitim yüzünden bir süreliğine de olsa ayrılıyor , her gün aşk nameleri dizen Holt bir anda ortadan kayboluyor .
Julia neler oluyor diye okulun yolunu tutunca , sevgilisinin sırra kadem bastığını öğreniyor .
Tabii her şey bununla da sınırlı değil .
Genç adam meşhur kaseti izlemiş ve bencil bir öğretim görevlisi yüzünden lanete yakalanmış .
Üstelik kampüste sayısız öğrenci de aynı durumda !
Yani bu kez tek bir halka yok , halka’nın sayısı çok .
Halka 3 aynen ilk filmin yaptığı gibi , oldukça da doğru bir tercihle sıradan bir Hollywood korkusu olmak yerine , kahramanlara ısınmamız için biraz zaman ayırıyor , onları tanıtıyor , kasetin hikayesini yavaş yavaş enjekte ediyor kurguya .
Halka’da olduğu gibi saf bir korku yerine , hafiften dramatik unsurlar taşıyan , böylece farklı görünen bir yapım olmaya çabalıyor .
Yer yer bunu başarıyor da .
Ancak güvenli sularda yüzmek isteyen , Verbinski’nin verdiği cesur kararlar yerine , onun yolunu kopyalayıp , benzer bir hikayeyi güncelleyerek sunan Halka 3 , sırf bu yüzden elindeki en büyük kozu kaybediyor .
Gizemli olup , bu sayede her an diken üstünde tutma kozunu .
Aslında oldukça güzel fikirler de taşıyor üçüncü halka .
Yeni bir video , çözülmesi gereken ve rahatsız edici sırrın daha derinlerine davet eden ölüm dolu bir serüven .
Samara’nın geçmişine dair bilmediğimiz bazı önemli detayları öğreniyoruz , Gutiérrez sayesinde bu mitolojinin farklı kısımlarına dalıyoruz ve iş daha da genişliyor .
Hatta ( keşke karakterleri de ansalardı dedirten ) ilk filme minik bakışlar attığımız otomobil yolculuğu , küçük korkutucu kızın neden böyle olduğuna dair teoriler , ölümüne korkutan bu karakterin amacı , ufak bir çocuğun nasıl sayısız insanın , ailenin hayatını yok ettiği ile ilgili meraklandıran ayrıntılar , hepsi de doyurucu şekilde filmde yerini almış .
Oyuncular üstlerine düşeni yerine getiriyor .
Atmosfer harikulade .
Yönetmen hikayenin ilerleyişinin yanı sıra , o depresif üslubu da korumuş .
Sürükleyici ve rahatsız edici , görevini yerine getiren , salondan tatmin ederek yolcu eden bir film çıkmış neticede .
Ancak en önemli şey biraz eksik kalmış .
İşin korkutma kısmı .
Halka 3 , günümüz korku filmlerinin yanında aslında yeterince korkutucu bir yapım .
Teknik olarak her şey yerli yerinde .
Yine de bir yanı noksan .
Sebebi yazının başında dediğim gibi ; Gore Verbinski’nin getirdiği yenilikler doğal olarak aradan geçen yıllarda birer klişeye dönüşmeye başladı .
Birden fazla kez tekrarlandı .
İzleyici de ister istemez bağışıklı hale geldi .
Serinin yeni halkası ise bolca yeni fikir içerse de , “çok büyük yeni fikirler”e sahip olmadığı için bir parça geride kaldı .
Uzun lafın kısası , korku ve gerilim türünü sevenler , Halka serisinin hayranları , hele ki “ilk filmi izlediğim günü hatırlıyorum yahu” diye geçmişi yad edenlerin tatmin olabileceği , ardı ardına vizyona giren birbirinin kopyası yapımlardan sıkılanlar sinemanın yolunu tutabilir .
Son olarak , Daredevil serisindeki Wilson Fisk ( Kingpin ) performansı ile ağızları açık bırakan Vincent D'Onofrio , oldukça kilit bir rolde sizleri bekliyor . burcinaygun@gmail.com
