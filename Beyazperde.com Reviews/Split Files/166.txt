Neredeyse tek başına İkinci Dünya Savaşı’nı iki yıl daha erken bitirmesini ve on milyonlarca yaşamı kurtarmasını bir kenara bırakın , İngiliz dahi Alan Turing’in modern teknoloji üzerindeki müthiş etkisi tartışılamaz .
Eğer şu anda eleştirimi bir bilgisayarı kullanarak yazabiliyorsam , sizde başka bir bilgisayar aracılığıyla okuyabiliyorsanız , bir zamanlar ‘Turing Makinası’ adı konulan bilgisayarların varlığı için ilk başta Turing’e teşekkür etmemiz lazım .
Belki de bizim teşekkür etmemiz lazım , çünkü İngiliz hükümeti eşcinsel olduğunun farkına vardığı Turing’in ülkesine ve milyonlara verdiği fedakarlıklar için onu zorla kimyasal yollarla hadım ederek , bu yüzden büyük ihtimalle kısa süre sonraki intiharına sebep olarak ‘teşekkür’ ettiler .
İngiltere ta 2013’te Turing’in ‘eşcinsellik suçları’nı affetti .
Turing’i haklı olarak kahramanlarından biri olarak kabul eden İngiliz LGBT cemiyeti bu haksızlığa özür dilenmesi için altmış yıldan fazla bekledi .
Belki de Turing’in ne kadar dahiyane , karmaşık ve hayret uyandıran bir figür olduğunu , modern teknolojiye neler kattığını her zaman akılda tuttuğum için The Imitation Game : Enigma gibi türün klişelerini peş peşe sıralayan gayet ortalama bir biyografik dramadan daha yaratıcı bir iş ümit ettim .
Yine de Turing hakkında fazla bilgisi olmayan ( Ve sonradan üzerine daha çok araştırma yapabilecek , çünkü film bir sürü detayın ya üzerinden atlıyor , ya da atıp tutuyor ) , Turing rolünde Benedict Cumberbatch’in tutkulu performansı ile ayakta duran tipik bir Hollywood biyografisi isteyen seyircinin dikkatini çekebilir .
Fakat bu ilginç kişiliği incelikle ve derinden inceleyen , yaratıcı ve orjinal bir drama çıkarmak zor bu filmden .
Hollywood’da ‘Oscar Yemi’ diye bir terim vardır , Akademi’nin ilgisini çekebilmek için belli bazı elementleri içine zorla sokuşturan filmler için kullanılır .
The Imitation Game işte tam bu terime uyan filmlerden , bu yüzden de bu kadar Oscar adaylığı almasına şaşırmamak lazım .
Filmin hikaye tasarımı adımı adımına biyografi türünün bilindik numaralarını takip ediyor .
Çoğunluğu İkinci Dünya Savaşı sırasında geçen hikayeye tabi ki 1950'li yıllarda giriyoruz , ki hemen Turing’in çocukluğuna , oradan da çabucak Enigma kodunu kırmak için atanmasına zıplayalım .
Her tipik biyografik filmin baştacı olan , yapmaca olayları gerçek görüntüler ile karıştıran montaj sekanslarından da geçilmiyor ne yazık ki .
Bu kadar karmaşık ve ilgi çekici bir hikayenin aktarılırken seyircisine bu kadar tenezzül eden bir yaklaşım kullanılması harcanmış bir fırsatı gösteriyor .
The Imitation Game , Turing’in eşcinselliğinin ve savaş sonrası trajik hayatının basitçe ve çabukça üzerinden geçerken amacının bir karakter irdelemesi yerine prosedürel bir gerilim yaratmak olduğunu çabucak gösteriyor .
Almanların kırılamaz denilen Enigma kodunu kırmak amacıyla pahalı bir makine yaratmak isteyen Turing’in üstleri ile girdiği kavgalar ile karakterin gerçek kimliğini gizlediği iç çatışması yerine daha alışılagelmiş dış çatışmalara odaklanıyoruz .
Sizce ilk başta Turing’e karşı çıkan üstleri makinenin çalıştığını görünce gayet bayat duygusal bir sahne ile onu kutlayacaklar mıdır hikayenin üçüncü perdesine gelmeden önce ?
Biyografik filmlerin dramayı güçlendirmek için bazı detayları es geçmesi veya sil baştan yaratması gayet normal , fakat ortada bir denge olmalı .
The Imitation Game’in ileri geri zıpladığı üç zaman diliminden biri , çocuk Turing’in ( Alex Lawther ) en iyi arkadaşı ile zor kodları çözmesini gösteriyor .
Bu gereksiz sahnelerin amacı belli ki hem Turing’in kod çözme dehasını seyircinin kafasına iyice sokuşturmak , hem de tutucu seyirciden fazla tepki almadan , fiziksel bağlantılardan uzak bir eşcinsellik tablosu yaratmak .
Filmin bu sekansları hem ucuz karakter yapılandırma yöntemleri , hem de tamamen yapmaca ( Turing’in geçmişinde onu kod çözmeye iten böyle bir çocuk yok ) olması yüzünden biraz sırıtıyor .
Peki ya sırf hikayenin İkinci Dünya Savaşı bölümüne flashback yapabilmesi için Turing’in rastgele bir polis memuruna inanılmaz hassas devlet sırları ile dolu hikayesini anlatmasına ne demeli ?
Cumberbatch’in derin kişisel bir bağlantı hissettiğini söylediği Turing’i canlandırmak için elinden geleni yaptığı ortada .
Hatta Turing’i tanıyanlar Cumberbatch’in diyalektinden ve tavırlarından gayet etkilenmişler .
Fakat filmin yazarı Graham Moore ve yapımcıları gayet yüzeysel bir karakter yaratarak Cumberbatch’e pek yardımcı olamıyorlar .
The Imitation Game’in Turing’i , durmadan mantığın önemini tekrar etmesi ile Mr .
Spock’u , antisosyal davranışları ile Hollywood - Yağmur Adam tarzı bir otistik klişesini , metaforları anlayamaması ile de Guardians of the Galaxy’nin Drax the Destroyer’ını birleştiren bir karikatür oluyor .
Filmin yönetmeni Morten Tyldum , Norveç gerilimleri ile tanınan bir yönetmen .
Son filmi Kafa Avcıları , pek akılda kalmayan ama başarılı bir gerilimdi .
Biyografi türünde deneyimsiz olan Tyldum’un ‘Biyografi Filmi Nasıl Çekilir ? ’ gibi bir kitap okuyup da The Imitation Game’i yönettiği hissine kapılmadan edemiyor insan .
Yine de filmin sekiz Oscar adaylığını fazla ciddiye almazsanız teknik yaklaşımı ve başarılı performansları ile aşağı yukarı tatmin eden bir biyografi olmadığını söylemek de haksızlık olur .
