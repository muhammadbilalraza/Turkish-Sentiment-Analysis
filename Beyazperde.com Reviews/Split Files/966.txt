İki kat daha panda - maina ile Kung Fu Panda 2 karşınızda !
Şrek'in yaratıcılarından DreamWorks Animation çıkışlı Kung Fu Panda 2 , iki kat daha aksiyonlu , ayrıntıları daha güçlü , hala komik ve daha duygusal .
Ejderha savaşçısı sevimli Panda Po , Korkusuz Beşli ( Kaplan , Maymun , Mantis , Engerek ve Turna ) ile Huzur Vadisi'ni korumaya devam ederken bu sefer tüm Çin'i ele geçirmeye ve Kung Fu'yu ortadan kaldırmaya çalışan Tavuskuşu Lord Shed ile karşılaşacaktır .
İlk filmi kısaca anlatmak gerekirse babasının erişte dükkanında çalışan Po , Korkusuz Beşli'ye ve Kung Fu'ya hayrandır .
Rüyalarında kendini onlardan biri gibi görürken bir gün Ejderha Savaşçısı'nın seçileceğini duyar ve seçimi izlemek için Zümrüt Sarayı'na - tüm merdivenlere rağmen - gider .
Orada Ejderha Savaşçısı olarak gösterilen parmak Po'yu işaret etmiştir .
Usta Şifu sayesinde Kung Fu'yu öğrenen Po , bir savaş esnasında Ejderha Savaşçısı olduğunu da kanıtlamıştır .
Şimdi bu özelliğinin keyfini sürerken bu sefer metal ve ateş tüküren silahları olan Lord Shed ile karşılaşacaktır .
Bu esnada ise onun dikkatini dağıtan bir düşünce vardır ; kim olduğu ve nereden geldiği .
Kung Fu'yu öğrenmiştir ve şimdi sıra iç huzurunu sağlamaya gelmiştir .
Ama iç huzuru sağlamak o kadar kolay değildir .
Lord Shed'in adamları saldırıya geçtiklerinde üzerlerinde gördüğü bir sembol ona geçmişine dair bazı anları hatırlatacaktır .
Kaz olan babasından evlatlık olduğunu sonunda ( ! ) öğrenmiştir ve kökünün kime dayandığı onun için soru işaretidir .
İç huzurunu sağlaması için bu gerçeği öğrenmelidir .
Bu karşılaşma ise Po'nun kim olduğunu öğrenmesine yardımcı olacaktır .
Panda - mania'ya tutulmuş bir insan olarak ilk filmi defalarca izlemiştim ve ikincisini de sabırla bekledim .
İlk film animasyonunda kullanılan teknikler , senaryosu ve karakterleriyle beni büyülemişti .
Bu film , teknik anlamda daha güçlü ve karakterleri daha derinlemesine çözümlemiş olsa da komedideki eksikliği beni hayalkırıklığına uğrattı .
İlk filmdeki komedi unsurunu abartmış olmaktan şüphe duyup bir kere daha izledim ve fikrim değişmedi .
Bununla birlikte Po'nun kim olduğunu bulmaya dair yaptığı yolculukta kimi sahneler o kadar duygu yüklü ki mendilleri rahat ulaşılacak bir yerde bırakmakta fayda olabilir .
Kung Fu Panda 2 , daha uzun süren savaş sahneleriyle daha aksiyonlu ve karanlık bir dünya yaratsa da Po'nun sevimliliği ve özellikle bilgisayar oyunu tadındaki sahneleri ( örn . Pacman ) filme oldukça renk katıyor .
Filmin karanlık tarafından bahsetmişken , içerdiği şiddet sahnelerinden dolayı 7 yaş altının ebeveynleriyle izlemesi gerektiğinin altını çizmek gerekir .
Türk izleyiciler için en büyük eksiklik Türkçe seslendirmeyle filmin vizyona girmesi olsa gerek .
Küçük izleyiciler için seslendirme önemli olsa da , daha büyük izleyiciler dev kadronun karakterlere üflediği ruhtan mahrum kalıyor .
Özellikle Po karakterini seslendiren Okan Yalabık müthiş bir performans gösterse de - Po'nun babası Bay Ping'i seslendiren Ahmet Eres'i de es geçmemek gerekir
- Jack Black , Dustin Hoffman , Angelina Jolie , Jackie Chan gibi isimlerin yanı sıra bu filmde Michelle Yeoh , Jean - Cladue Van Damme da kadroda yer almışken filmi orijinal dilinde izlemenin tadı apayrı olacaktır .
Umarız filmin DVD'si erken çıkar !
Sonuç olarak ilk filmi sevenler , değişik animasyon tekniklerinin bir arada kullanıldığı , Çin kültürünü kendine mesken etmiş , aksiyonu bol , geçmişe dair sahnelerle duygusal bu filmi de sevecektir .
Filmin sonundaki sahne de , serinin bir sonraki filmine işaret eder nitelikteydi .
Umarım yanılmıyorumdur !
Twitter : Fundasuo
