Ice Age ( Buz Devri ) filmini anımsatan Niko : Yıldızlara Yolculuk ( Niko & The Way To The Stars ) 3 boyutlu animasyon tekniğiyle hazırlanmış bir Finlandiya yapımı .
Beyazperdeyi nadiren ziyaret eden bir ülke olan Finlandiya'dan gelmesinin yanı sıra , bu animasyon iki rekora imza atıyor .
Birincisi ; 6.1 milyon avroluk bütçesiyle şimdiye kadar yapılmış en pahalı Finlandiya prodüksiyonu .
İkincisi ; bu ülkenin yurt dışında en geniş dağıtıma girmiş yapım olma özelliğini taşıyan farklı bir animasyon .
Hiç kuşku yok ki , şu sıralar animasyon filmleri oldukça revaçta .
Hatırlarsanız Hollywood yapımı Wall - E hem senaryosuyla , hem de özgün tarzıyla beyazperdeye damgasını vurmuştu .
Ardından Bolt ve Despero seyircilerin beğenisini toplayarak adlarından söz ettirdiler .
Şimdi ise Niko & The Way To The Stars bu kervana girmeye çalışan filmlerin öncülüğünü üstleniyor .
Hollywood'un genel olarak çizgi film yapmadaki üstünlüğü , bilinen bir olayken , Finlandiya yapımı Niko & The Way To The Stars'ın kendine has bir tarzı olduğunu belirtmek gerek .
Beyaz tonlarının ağır bastığı renk paletinde mekânın ve kârakterlerin ustaca kullanımıyla adeta seyircileri koltuğuna mıhlatan Niko & The Way To The Stars çocukların ve yetişkinlerin de izleyebileceği türden bir animasyon .
Ne var ki , animasyon " çocuklara yönelik mecra " algısını az da olsa değiştiriyor .
Bu nedenle , içimizdeki çocuğu dışarı çıkartmak için Niko & The Way To The Stars ' ı izlemek lazım .
Çünkü tesadüfen uğradığımız yerkürede sevimli kahraman Niko'nun ne denli önemli bir ren geyiği olduğuna tanık olmak ve hayat denen o armağanın ve o tarifsiz mucizenin değerini kavramak filmin ana temasını oluşturan önemli unsurlardan .
Hazır lafı açılmışken kısaca filmin temasından bahsedelim .
Sevimli bir ren geyiği olan Niko , Noel Baba'nın uçan geyiklerinden biri olduğunu öğrendiği babasını bulmak üzere yola koyulur .
En büyük hayali babası gibi uçmak olan Niko , kötü kurtlara yakalanmamak için sincap Julius ve Wilma ile maceradan maceraya koşar .
Lâkin Niko'nun Noel Baba'nın uçuş geyiklerinin arasına katılması için öncelikle " kahraman " olması şart .
Aslında Niko başına buyruk , kafasına estiğini yapan , idealleri uğruna gözü kimseyi görmeyen ve aynı zamanda iyi niyetli yavru bir ren geyiğidir .
Ama her zaman kahraman olmak ister .
Tıpkı Despero filmindeki minik fare gibi .
Boyları küçük ama yürekleri büyük .
İlla kahramanlar dev olacak diye bir kural yok ki .
Tüm bunlara istinaden , Niko büyümüş küçülmüş bir ren geyiği gibi mi davranıyor yoksa zekâsını kullanarak uçmayı mı öğrenip kahraman olmaya mı çalışıyor ?
Yoksa kalp süsü verdiği aklını kullanarak korkusuz olmaya mı ?
Aklınızdan geçeni tahmin etmek zor değil .
Çünkü soruların yanıtı açık ve seçik ve seçik belli : uçma sevdası cesaret ve kahramanlık .
Hikâyenin tepe noktasını özel efekt mamülü Niko'nun kurtlarla mücadelesi ve uçmayı öğrenmek için babasını bulmaya çalışması oluşturuyor desem senaryonun oldukça akıcı olduğu gerçeği ortaya çıkar .
Çünkü yönetmen Hegner'ın Niko'yu ve kurtları zorluklara gebe bir serüvenin ortasına iterek umutla umutsuzluğu aynı kareler içerisine hapsetmesi de çok parlak bir fikir bence .
Tabii bunu takiben , Hegner metinlerin derinliklerine sızmayı ve satır aralarını seyirciye geçirmeyi çok iyi başarmakla kalmıyor , geniş ekran kadrajıyla hikâyenin görsel karşılıklarını özellikle 3 boyut ruhuyla karşılıyor .
Artı işin doğası gereği sürpriz unsurunu incelikli manevralarla açığa çıkarmadan finale kadar koruyan Miyazaki'nin animasyon geleneği öyle görünüyor ki , Niko & The Way To The Stars ' a da sirayet etmiş .
Yukarıdaki paragrafta bahis ettiğim ama tam anlamıyla açıklayamadığım bir olayı aktarmadan yazıyı noktalamak istemiyorum .
Açıkça altını çizerek belirtmeliyim ki , filmin dramatik anlara haiz olmasından tutun da , gözlerimizi pinpon topları gibi pörtletmesi bile çok dokunaklı .
Bunun yanı sıra gülmenin ve ağlamanın kardeş olduğu bir ortamda yavru bir ren geyiğinin hayatta kalma becerisini yürek dağlayıcı bir şekilde beyazperdeye aktarması ise takdire şayan .
Sonuç itibariyle , Niko & The Way To The Stars yer yer komik unsurlarıyla harmanlanmış keyifle seyredilen diğer bir yönüyle de seyirciyi ciddi bir sorgulamayla karşı karşıya getiren bir film .
