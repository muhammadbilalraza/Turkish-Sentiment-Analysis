Toplum tarafından dışlanmış karakterleri konu eden romanlarıyla ünlenen , zamanında gazetecilik de yapmış olan ünlü yazar Hunter S. Thompson'ın aynı adlı romanından uyarlanmış bir filmle karşı karşıyayız bu hafta .
Yazarın 1950'lerde , henüz 20'li yaşlarındayken yazdığı bu yarı otobiyografik roman , ancak 98'de yayınlanıyor , filmleştirilme düşüncesi ise sayısız yıl , yönetmen , oyuncu eskitiyor .
Aslında filmin başrol oyuncusu Johnny Depp'in başının altından çıkıyor hep bunlar .
Kendisi yine yazarın kitabından uyarlama olan " Vegas'ta Korku ve Nefret ( Fear and Loathing in Las Vegas ) " filminin çekimleri esnasında buluyor The Rum Diary kitabını ve üsteliyor bunun da film haline gelmesini .
Yazarın hayranı kendisi çünkü .
Onunla özdeşleşmeyi seviyor .
Allah sonunu benzetmesin diyelim çünkü Thompson 2005'te kendisini silahla vurarak öldürüyor . 
Filmin yönetmenliğini üstlenen ve senaryosunu uyarlayan Bruce Robinson ise 1986'da yazıp yönettiği " Withnail and I " adlı bir kaybedenler öyküsü / filmi ile ünlenmiş , 1992 yılında ise Jennifer Eight adlı filmi yönetmiş , o yıldan bu yana tekrar yönetmenliğe soyunmamış , aslen başarılı bir kalem .
Kitabın " kaybeden " ruhuna uygun bir yönetmen diyebileceğimiz Robinson , Tutku Günlükleri ( The Rum Diary ) filminin kendi hayatına olan etkisi için şöyle söylüyor : Filmi çekmeye başlamadan önce altı yıl boyunca ağzıma içki koymamıştım , film bitene kadar yine içmeye başladım ve bittiğinde yine bıraktım .
" Evet içki , zira Tutku Günlükleri , içki , uyuşturucu , romantizm , cesaret , bohem bir hayat tarzı . gibi konuların bir araya gelmesinden oluşuyor . 
Filmin konusunu kısaca özetlememiz gerekirse , 1960'larda , aslen New York'ta yaşayan ama orada aradığını bulamayan alkol bağımlısı gazeteci Paul Kemp ( Johnny Depp ) , şansını Porto Riko'da denemeye karar verir . Burada güç bela basılmakta olan bir yerel gazeteye başvurur ve başvuran tek kişi olduğundan işe alınır . Zamanının çoğunu içki içerek ve yeni tanıştığı ama tam da kendisine göre olan iş arkadaşı Bob Sala ( Michael Rispoli ) ile takılarak geçirir . Gazetede ondan beklenen , adadaki bowling turnuvalarını ve astroloji köşesini yazmasıdır ama Kemp bundan fazlasıdır elbette . Güç bela ayakta durmakta olan gazeteyi hayata döndürmek için tam da içinde olduğu , birebir deneyimlediği yozlaşmışlığı yazmak , gerçekleri açığa çıkarmak ister . Bu sırada şaibeli müteahhitlik projelerini halka sevimli sunmak için Kemp'in iyi kaleminden faydalanmak isteyen zengin ve yakışıklı işadamıyla arkadaşlık kurup , çevirdikleri dolapları öğrenip gazetesinde yazmak isterken işadamının nişanlısı Chenault'a ( Amber Heard ) tutkuyla karışık aşık olur , zaten amaçsızmışçasına yaşayan Kemp , şimdi tek amacı ona ulaşmakmış gibi bir havaya bürünmüştür . Bir yandan ise bir yazar olarak kendi sesini bulmanın peşindedir , onu bulduğunda , sanki hayatında bir türlü rayına oturamamış her şey yerini bulacaktır . 
Filmdeki hikayenin geçtiği dönemin özelliği şu : Karayipler hızla değişiyor . Küba Castro'ya yenik düşüyor ve adalar çok kıymetli . Varlıklı aileler ile çalışan kesimin arasındaki uçurum gün geçtikçe büyüyor . Kemp de kendisini bu uçurumun tam ortasında buluyor . 
Film , ilk sahneden itibaren sizi çekiyor aslında , hem Johnny Depp'in varlığı ( ki son zamanlarda Karayip Korsanları ve benzeri popüler filmlerle kafamızda ikonik bir hale bürünse de bu filmde Paul Kemp karakterini üzerine büyük başarıyla giyebilmiş ve o simgesel karakterleri bize hatırlatmadan yoluna devam edebilmiş bir oyuncudan bahsediyoruz ) , hem filmde yer alan mizahi öğeler , hem bolca zeki ve entelektüel diyalog , hem de neredeyse Felekten Bir Gece ( The Hangover ) ' ı hatırlatan Porto Riko'da çekilmiş " technicolor kartpostal " görüntüler sizi filmin içine çekiveriyor . Sorun şu ki , film belirli bir tempoda ilerlerken , bir süre sonra tempo düşüyor ve siz kendinizi birbirinden epeyce farklı birçok konunun içinde , yorulmuş ve sıkılmış buluyorsunuz . Horoz dövüşleri , uyuşturucu alınca yılan gibi uzayan diller , saykodelik görüntü ve müzikler ve gerçekten çok ciddi dile getirilmiş güzel diyaloglar , hani güncel ve yerli bir örnek vermek gerekirse , Kaybedenler Kulübü'ndeki Kaan ve Mete'nin diyaloglarını andıran felsefi sohbetler , sonra birden bire yine bir Felekten Bir Gece tadı , espriler , abartılar , eğlenceli görüntüler , sonra ciddiyet , politika , düzene başkaldırı , basının düzendeki yeri . 
Neşeli araba takip sahneleri , tropik adanın renkli görüntüleri , özel efektlerle süslenmiş saykedelik sanrılar , filmin izleyiciyi yakalayan yanları evet , ama bu film , içerdiği şiddet , bağımlılık yapan maddeler ve seks öğelerinden dolayı bir aile filmi değil , Felekten Bir Gece'cileri sevindirecek kadar " kaba " bir üslubu da yok mizahında , komedi desen değil , dönemin konusu ve politik yaklaşımlarına rağmen kesinlikle bir drama da değil . Aynı zamanda filmin , " ne olacak şimdi , nereye bağlanacak , bize ne anlatmak istiyor " gibi sorularla yaklaşan izleyiciye de hiçbir şey vermeyeceğini baştan belirtelim . Bu film yarı otobiyografi olmasının da , bohem bir roman yazarının , amaçsız ve bohem bir karakteri anlatıyor olmasının da etkisiyle , tam da karakteri gibi , amaçsız ve bohem bir film . Bana sorarsanız film , hayatın ta kendisi gibi . Bir şeyler oluyor ve bu olan şeyler değişik , ilginç , renkli ve çekici . Bazen çok sıkıcı . Bazen çok ciddi , bazense boş ver gitsin diyebilecek kadar umursuz . 
Hayat aslında film gibidir ama filmler bazen hiç de hayat gibi değildir . Düzenli , başı sonu olan , tutarlı , niyeti belli ve bir mesaj içeren filmler izlediğimizde tatmin oluruz ama hayat böyle midir ki ? Tutarlı mıdır , niyeti belli midir , hayır , sadece bir şeyler olur , başımıza bir şeyler gelir ve bu başımıza gelenler bazen çok ilginç bazen çok durağan bazen de çok saçma olur . Kimliğini bulmaya çalışan Kemp gibi , film de kimliğini bulmaya çalışıyor şeklinde yaklaşabilirsiniz Tutku Günlükleri'ne , bu kendini bulmaya çalışma esnasında da izleyicinin ilgisini kaybetme olasılığı yüksek , ama bu " beni böyle sev seveceksen " tarzında bir film . 
İşte size Tutku Günlükleri . İşinize gelirse .
