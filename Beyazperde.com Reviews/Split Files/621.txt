DC ve Marvel arasındaki farkları burada tekrar etmenin gereği yok , sadece bahsetmek istediğim şeylerden birisi gerçekçilik ve tanrısallık .
Bilindiği gibi Marvel karakterlerinde gerçekçilik ararken , DC daha fazla efsanevi karakterler peşinde .
Ve filmlerin geçtiği mekanlarda ona göre şekilleniyor .
DC daha katmanlı hayali mekanları kullanırken , Marvel daha belirgin ve gerçekçi mekanların peşinde .  Shazam , bu kısa tanımlamaya göre tam bir DC filmi .
Hem gücünü efsanevi kralların adlarının baş harfinden alıyor hem de kapılar sayesinde geçiş yaparak gücün ortaya çıktığı ve bir nevi saklandığı büyülü , sığınak alemine geçebiliyor .
Süleyman’ın bilgeliği , Herkül’ün gücü , Atlas’ın dayanıklılığı , Zeus’un görkemi , Aşil’in cesareti ve Merkür’ün hızına sahip olan kahramanımız , baş harflerin birleşimiyle S. H. A. Z. A. M olarak sahnede adını alıyor .
Menşei ise 1939’lara kadar dayanıyor ( Clarence Charles Beck ve Bill Parker’ın ellerinden çıkma ) ve en önemli özelliği de yetim , kimsesiz bir çocuğun içinden süper kahraman olarak çıkması .
İkisi arasındaki dengesizlik bazıları için rahatsız edici olabilir , çünkü süper kahramana dönüşse de içindeki çocuk bilinci nedeniyle bir ergen gibi davranabiliyor .
Özellikle de güçlerini keşfederken !
O anlamda daha çok fantastik yanları ağır basan bir çocuk filmi gibi duruyor ama kendisini sevdirmeyi ve keyifle izletmeyi de başarıyor . 
Süper kahraman hikayeleri üç aşağı beş yukarı benzer temalarda karşımıza geliyor , kahramanlarımız sıradan olsa da , birçok insan için umut ve özendirici olmayı başarıyor .
Billy Batson çocuk bedeniyle süper kahraman kimliği arasındaki geçişi Shazam diye bağırarak yapabiliyor , bu da ona tehlike anında büyük bir kolaylık sağlıyor .
Kendisini keşfederken çoğu zaman içindeki çocuğun geri çekilme duygusuyla hareket ediyor , tehlike anında bir çocuk olarak olay mahallinden uzaklaşabiliyor .
Ya da işin eğlencesinden yaklaşmakta olan tehlikenin farkına varmakta zorlanıyor .
Tıpkı Dr .
Thaddeus Sivana’yla olan zamansız karşılaşması gibi .
O bölümlerin biraz uzatılmış olduğunu söylemek mümkün ama nedense bazen bitmeyen bir güç savaşı yaşanabiliyor bu durumlarda ! 
Filmin dikkat çekmek istediği şeylerden birisi de aile kavramı .
Film , iki tane kavram üzerinden bunu anlatıyor .
İlki , filmin başında yaşanan , babası ve ağabeyi tarafından sürekli tartaklanan doktor Sivana’nın çocukluğu .
Büyüdüğünde , bu aşağılama ve tartaklamanın verdiği ağır sonuçları hep beraber izliyoruz .
Diğeri de Billy Batson ve annesi arasında yaşanan kopuş .
Hayatını annesini aramaya adayan Batson’ın yaşadığı hayal kırıklığı .
Filmin o kısmında benim de memnuniyetsizliğim var .
Her ne kadar gerçekçi olsa da eğreti duran bir kısım olmuş , belki devam filminde o bölüme bir çare bulunabilir .
Shazam’ın önermesi , kendini ait hissettiğin , senin iyiliğin için çabalayan insanlarla aile olman için kan bağının olmasına gerek yok oluyor ki ; özellikle süper kahramanlığın dağılımı meselesinde bu bağ iyi bir tamamlayıcı olmuş . 
DC’nin nispeten karanlık ve ayakları yere basan konularına alışanlar biraz surat asabilir , memnuniyetsiz kalabilir .
Çünkü dediğim gibi karşımızda çocuksu , eğlenceli bir film var .
Zaten Shazam biraz da bu değil mi , eğlencesini peşinden sürükleyen , koca bedenli , kaslı , yakışıklı ve karizmadan yoksun bir çocuk aklı değil mi ?
Hal böyle olunca biraz işin eğlencesine kaptırmak herkese iyi gelecektir diye düşünüyorum . 
Billy Batson’a hayat veren iki oyuncu da gayet iyi .  Asher Angel ve özellikle de çizgi romanla bir hayli özdeş Zachary Levi çok yerinde bir tercih olmuş .
O çocuksu saflığı , neşe ve eğlenceyi mimikleriyle gayet iyi sunmuş Levi .
Beyaz pelerini , şaşkınlığı , arkadaşları , keşifleri ve kendi içinde yaşadığı kaygı ve şaşkınlıklarla birlikte Shazam , kendisi olmanın tadını bir hayli çıkarıyor , bize de o şansı tanıyor .
Yani buyrun eğlenceye ! 
 twitter . com / banubozdemir
