Aynı espriye 3. kez güler misiniz ?
Eğer , espri iyiyse evet !
Aslında filme giderken son derece olumsuz duygular içindeydim .
Nedenine gelmeden önce 10 yıl öncesini hatırlayın : Genç bir adam , bir kıza aşık oluyor , evlenmek istiyor .
Ama kızın babasının eski CIA ajanı olduğunu öğreniyor .
Üstelik adam pek öyle emekli hissetmiyor kendini .
Damat adayını yalan testine sokuyor .
Türlü sınavlardan geçiriyor .
Durum - komedisinden gücünü alan bu filmde damat adayını Ben Stiller , takıntılı babayı ise Robert De Niro oynuyordu .
İkilinin karşılıklı döktürdüğü sahnelerde gülmekten karnımıza kramplar girdiğini hatırlıyorum .
De Niro komediye olan yatkınlığını aslında çok önceleri , hatırladığım kadarıyla 1989 yapımı " We're No Angels " ile göstermişti zaten .
Gencecik Sean Penn'le rahip kılığına giren iki kanun kaçağından biriydi .
Sinema tarihinde yarattığı " personasıyla " dalga geçtiği " Analyze This " ve " Meet The Parents " ' taki performansının ipuçlarını o filmde vermişti .
( 1982 tarihli The King Of Comedy'yi komedi saymıyorum ) .
" Meet The Parents " ın yönetmeni Jay Roach daha sonra aynı espriye bir daha gülmemizi istedi .
Gülmedik .
" Meet The Fockers " , kötü olmakta o kadar iyiydi ki , güç katsın diye güç bela ikna edilerek kadroya dahil edilen Dustin Hoffman bile gözümüze itici görünmeyi başarmıştı .
Yönetmen olarak bu kez farklı bir isim , kariyerinde " About A Boy " gibi esaslı bir film de bulunan Paul Weitz , aynı espriye 3. kez gülmemizi istiyor .
Gülüyor muyuz ; evet !
Bu garip durumun özeti aslında şu : serinin ikinci filmi aynı espriyi çok kötü anlatmıştı .
Güzel bir fıkranın içine eden bir tanıdık gibi .
Oysa bu kez , ilk filmin sunduğu malzeme tam olarak benimsenmiş .
Aradan geçen yıllar , Fockers evrenine yaramış .
Jack Byrnes , artık iyice yaşlanmış bir halde karşımıza çıkıyor ( De Niro 67 yaşında ) .
Damadı , " hemşirelik " yapan Greg , sevilen bir eş ve ikiz babası olarak hayatın çeşitli zorluklarına göğüs geriyor , üstüne bir de Jack'in " güven çemberi " nden çıkmamaya çabalıyor .
Jack bu , durur mu , kafasında türlü takıntılar oluşuyor yine .
" Acaba bu Greg kızımı hala seviyor mu , onu çekici buluyor mu " gibisinden .
Bu kargaşanın tam da üstüne Jessica Alba'nın tüm cilvecanlığını sergilediği ilaç mümessili Andi Garcia ( evet ! ) karakteri ekleniyor hikayeye .
Yetmezmiş gibi , Greg'in karısı Pam'in eski sevgilisi Kevin ( her zamanki iticiliğiyle Owen Wilson ) sahneye çıkıyor .
Greg sabırlı adam .
Başına gelenlere nasıl sabrettiğini düşünürken , o da sağolsun , türlü sakarlıklarla Jack'in sabrını zorluyor .
Little Fockers , adının çağrıştırdığının aksine , yeni nesil Focker'ları , yani ikiz bebekleri ya da yeni bebek sahibi olmuş genç bir çiftin yaşadıklarını anlatmıyor .
Dediğimiz gibi , ilk filmdeki " uyumsuz damat - kayınpeder ilişkisinin " doğurduğu durum - komedisine fazlaca bel bağlayan , siz güldürmek için çırpınan bir yapıda .
Çoğu zaman başarıyor da .
De Niro yine formunda .
Lanet suratını takınıp bir kez daha Jack oluveriyor .
Ben Stiller artık kırlaşmaya başlayan saçlarıyla " olgun " bir komedi performansı sergiliyor .
Hatta sonlara doğru baba - damat resmen yumruk yumruğa kavga bile ediyorlar .
Bu sahnedeki Jaws göndermesine eminim bayılacaksınız .
" Vaat ettiğini yerine getiren " her film gibi " Little Fockers " da başarılı .
Eksikleri yok mu , var elbet .
Mesela , komik olmak için fazla çırpınıyor .
Oysa Jack'in başgösteren sağlık sorunları , ya da , Greg'in yeni çocuk sahibi olmuş bazı erkeklerin yaşadığı " başka kadına meyillenme " sendromuna yakalanma ihtimali üzerinden dramatik açılımlar da yapılabilirdi .
Ama elbet , Hollywood usulü durum - komedinin en rafine örneklerinden biriyle karşı karşıyayız .
Pek öyle risklere girilmemiş .
Ortaya da eli yüzü düzgün , 10 yıllık olsa bile güzel bir espriyi yeniden hatırlatan bir film çıkmış .
Üstelik bu kez Barbara Streisand - Dustin Hoffman ikilisinin filme kattığı gerçekten olumlu şeyler de var .
Owen Wilson içinse filmde fazla yer açılmış sanki .
Kafası karışık bu züppenin yaşadıkları seyircinin neden umurunda olsun ki ?
Beğenilmeyen ya da yeterince iyi bulunmayan filmler için " biletinize , vaktinize yazık " gibi laflar çok dolanır oldu son zamanlarda .
Şunu söylemeliyim : sinemayı seven insan , sinemayı sinemada izlemekten hoşlanan insan açısından biletin veya vaktin ne önemi var ki ?
Zaten bunları gözden çıkarmış insandır o .
Gülmek istiyorsanız , Zor Baba 3 emrinize amade .
İlk filmi beğendiyseniz , 3. kez gülmek için ayıracak bir biletiniz ve vaktiniz mutlaka olacaktır . orkansanci@yahoo.comtwitter : lostchildd
