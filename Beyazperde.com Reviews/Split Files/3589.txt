Dünya festivallerinin sevdiği bir isim olan , Rus sinemacı ( ve de tiyatro yönetmeni / dramaturg ) Kirill Serebrennikov’un gerçek bir yaşam öyküsünden sinemaya aktardığı Leto / Yaz filmi , 2018 Cannes’da dünya prömiyerini yapıp Avrupa’yı da şöyle bir gezdikten sonra nihayet ülkemizde de vizyona giriyor .
Hem Sovyet dönemi meraklılarını , hem de biyografik müzik filmlerini takip edenleri kendisine çeken film , biçimsel yönüyle de vizyondaki filmlerden farklı bir noktada duruyor . 
 
Batı , Doğu’nun kendi içen çıkan eleştirel perspektifini her daim sever , imkan ve koşulunu bulunca da ödüllendirmekten geri kalmaz .
Bu eleştirel perspektif , çoğu zaman aldığı övgüleri hak etmekle beraber , bizatihi kendi ülke sınırları içerisinde aynı ‘kucağı’ bulamaz ; hoş karşılanmaz hatta cezalandırılır bile !
1980’lerin başında ( tarihsel not da düşelim Brezhnev döneminin sonu ) Leningrad şehrinin alt kültürüne inen Leto filmi de bu ikilemin ortasında bir yapım .
Yönetmeni Serebrennikov’un günümüz Rus hükümeti ( Putin ) tarafından ev hapsine çarptırıldığı için dünya prömiyerine katılamadığı film , bazı puan kırıklarına rağmen , Cannes’daki eleştirmenler yıldızlarını iyi - kötü kapmayı başarmıştı .
Bu parlak yıldızların bir kısmını da , film okumasında Putin eleştirisi çıkartanlara borçlu . 
Öte yandan , ‘içeriden bakarsak’ Rus rock müziğinin kurucu babalarından sayılan Boris Grebenshchikov , filmin senaryosunu baştan aşağıya yalan / uydurma olmakla itham ederken , senaryonun ‘ana malzemesi’ olan baş karakter Viktor Tsoy’un müzik grubu Kino’nun üyelerinden biri olan Alexei Rybin ve başka Rus eleştirmenler de yapıma ciddi biçimde muhalif olanlar arasında . 
 
Gorbaçov’un 1980’lerde ülkede peyderpey estirdiği özgürleşme rüzgarından hemen öncesine tarihlenen senaryosuyla Leto , genç bir müzisyen olan Viktor Tsoy ve arkadaşı Leonid’in dönemin alkışlanan , önde gelen rock müzik isimlerinden Mayk Naumenko ile geçirdikleri üretim sürecini beyazperdeye taşıyor . ‘Başımızda kavak yellerinin estiği o yaz’ diye sıfatlandırabileceğimiz günlerde tanışan isimlerin , müzik yapma arayışlarını ve sancılarını izlerken fonda da yukarıda bahsettiğimiz geçiş dönemini , batıdan gelenlere daha fazla ‘duvar’ çekemeyen Sovyet Rusyasının dönüşümünü , muhafazakar Stalinist geçmişle 1980’ler liberalliğinin süzülerek gelen yansımalarını seyrediyoruz .
Mayk Naumenko’nun eşi Natalya Naumenko’nun anılarını temel alınarak kurulan senaryonun bu anlamda pek tarafsız olduğu söylenemez .
Zira kendilerini , ülkeye dair iyi - kötü eleştirilerini söz yazarak ve rock müzik yaparak dile getirmeye çalışan gençlere şeytani gözlerle bakan ‘yaşlılar ekolü’ pek çok dönem filminde de artık baskılardan , yürütülemeyen ekonomik programlardan sıkılmış ve bıkmış bir halk , hatta yer yer değişime kucak açan kitleler olarak da gösterildi / gösteriliyor .
1980’lerin başında kemerleri hafiften gevşetmeye gönüllü Ruslardan bir iki numune haricinde pek kimseye rastlayamıyoruz örneğin .
Varsa yoksa gençleri batı özentisi olarak eleştiren , özünden ve görevden koptuğunu ima eden eski Rus kuşak Leningrad’da karşılaştığımız .
Hal böyle olunca da Serebrennikov rejisinin Putin’den veto yemiş sanatsal bakış açısına , bu film temelinde , methiyeler biraz fazla kaçıyor . 
 
Filmin siyah - beyaz renk tercihi ( ki bu da anlattığı döneme tekdüzelik ve eskimişlik açısından eleştirel bir yaklaşım ) , araya giren renkli kesitlerin yaratıcılıkla çerçevelenmesi yani şarkı sözü yazımının bir nevi beyazperdede vuku bulması ( tıpkı Dovlatov ya da Paterson filmlerinde olduğu gibi ) , dahası ‘The Passenger’ ( Iggy Pop ) ve ‘Psycho Killer’ ( Sex Pistols ) gibi rock müzik tarihine mal olmuş parçaların ‘kliplendirildiği’ sahneler izlenirliği ateşliyor .
Görsel etkileyiciliğine rağmen , tüm eleştirel haklarımız cepte kalmak şartıyla … 
 
Başroller Teo Yoo ve Roman Bilyk’in oyunculuklarda pürüzsüz bir iş çıkarttığını ekleyerek , festival sineması hastası sinefiller ve biyografik müzik filmlerini severler için Leto / Yaz’ın damakta tat bırakacağını söyleyelim .
Öte yandan , siz yine de başka bir Sovyet Rusyası’na dair kafanızda soru işaretlerini barındırmaya devam edin .  
 
twitter . com / duygukocabayli
