Jean Reno .
Türk sinema seyircisinin özellikle de kült statüsüne çoktan erişmiş olan Leon filmiyle tanıdığı üstün yetenekli Fransız aktör , oyuncu .
Rol aldığı , birkaçı pek tatsız olan örnek hariç , birbirinden özel ve dikkat çekici projenin temel taşı .
Şimdiye kadar nice özel film projesinde karşımıza çıkan Jean Reno , bu kez bir başka “ilginç” hikayeyle merhaba demeyi tercih etmiş .
Dedemle Bu Yaz , Reno’nun güçlü ve sakin oyunculuk becerisiyle yükselen , lakin pek şaşırtmayan bir Fransız işçiliği . 
Daha önce Le Rafle ( The Roundup ) adlı 2009 yapımı savaş – dram türündeki filmiyle bizleri selamlayan Fransız yönetmen Rose Bosh , janrda ufak bir değişikliğe gidiyor ve hafif – komedi sularında gezintiye çıkıyor .
Klasik bir hikayeyi yine olabiliğine alışıldık yöntemlerle ele alan kadın yönetmenimiz , sahip olduğu dikkat çekici oyuncu kadrosu ve daha da önemlisi meşhur Provence ile elini güçlendiriyor .
Fransa’nın güneydoğusundaki Provence bölgesinin o şahane atmosferi , iç gıcıklayan havası ve her biri tablo niyetine seyredilecek manzaraları belki de Dedemle Bu Yaz filminin en başarılı kısmı haline geliyor . 
Fransa’nın kafa dinlemeliği Provence’e , çok uzun yıllardır ebeveynleri yüzünden suratlarını göremedikleri dedelerine merhaba diyen üç kardeşin hikayesine tanık oluyoruz .
Güzeller güzeli Lea ( Chloe Jouannet ) , asi genç adam Adrien ( Hugo Dessioux ) ve işitme engelli narin erkek kardeşleri Theo ( Lukas Pelissier ) .
Dedeleri Paul ( Jean Reno ) ile arzuları dışında geçirecekleri yaz mevsimi ( bekleneceği gibi ) onlar adına korkutucu ancak seyirci için yürekleri ısıtan kendi halinde bir serüvene dönüşecektir . 
Lea ve Adrien , gerçek aşkı bulduklarını düşünürken , küçük Theo ise tabiri caiz ise kendisini bulmaya çalışıyor ; sağır çocuğa bu konudaki en büyük destek ise dedesinden geliyor .
Dedemle Bu Yaz aslında az önce de ima ettiğim gibi bilindik bir formülü kullanıyor ; günümüz gençliği , yani hayatı akıllı telefonlar ve sosyal medya üzerinden geçen gençler , doğadan uzak , organik besinleri kolay kolay benimseyemeyen , yer yer aksi , söz dinlemeyi sevmeyen ve her şeyin doğrusunu en iyi şekilde bilen insanlar .
Karşılarında ise hayatın ağırlığını çoktan üstüne almış ve hatta neredeys bu yükten “Provence” desteğiyle kurtulmuş dedeleri Paul . 
Film boyunca muazzam bir görsellik , şık müzikler , kaliteli oyunculuklar ve yürek ısıtan bir hikaye takip ediyor sizi .
Hani şu “mutlu ol” filmleri vardır ya ; Dedemle Bu Yaz filmi de işte o yapımlardan bir tanesi .
Kıyısından köşesinden drama göz kırpan , komedi öğeleri ile yoğrulmuş , kalplere yaşam ümidi pompalayan bir çalışma ! 
Dürüst olmak icap ederse , Jean Reno’nun omuzları üstünde yükselen , bir bakıma Provence’in tanıtım kampanyası olabilecek kadar bölgeye sırtını dayayan ancak şu günlerde çoğumuzun ihtiyacı olan bir samimiyeti taşıyor bu film . 
Şayet çok büyük beklentileriniz yoksa , hem biraz tebessüm etmek , hem de mutlu bir ruh haliyle salondan ayrılmak istiyorsanız Dedemle Bu Yaz filmi tam size göre . 
burcinaygun@gmail.com
