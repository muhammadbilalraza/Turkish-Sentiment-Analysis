BKM’nin yeni çocuk filmi Can Dostlar son yılların bilindik , dertli ama bir o kadar umursamadığımız bir konusuyla karşımız çıkıyor .
Sokağa çıkmayan , telefon ve bilgisayarın başında helak olan çocuklar , bir çocuk parkıyla birlikte sokakta oynamayı , birlikte hareket etmeyi ve bir amaç uğruna bir araya gelmeyi öğreniyorlar .
Güldüy Güldüy Show Çocuk ekibinin oyuncularının yer aldığı film temposu düşmeyen , sürekli aksiyon içeren başarılı bir çocuk filmi olmuş diyebiliriz .
Sadece büyümüş de küçülmüş espriler ve espri yapıldığının bilinciyle davranan çocuklar kısmı biraz sırıtıyor , onun dışında olmuş diyebiliriz .
Filmde çocuklar telefonlarını bir kenara bıraksalar da , telefonlarıyla yaşayan , hatta bu sebeple çocuklarının nerde ve nasıl olduğunu fark etmeyen , umursamayan anne babalar da yoğun bir eleştiri markajı altında .
Film bu tarz dramatize sahneyi çok sabote etmeden geçiştirmeyi , hatta bunu göze sokulacak bir espri malzemesi yapmayı başarıyor .
Beste’nin anne ve babasının iş ve telefon bağımlılığı , büyüklerin sanal dünyaya kaptırdıkları hayatları olarak ele alınıyor . 
Filmde kızıyla birlikte şarkı söyleyerek mahallenin çocuklarına abur cubur satmayı başaran mahalle bakkalından tutun da ; babası toplayıcılık yaptığı için ondan utanan çocuğa ve parkın yanındaki gizemli evde gizemli bir şekilde yaşayan kötü Kazım’a kadar enteresan ve çözüme ulaştırılması gereken yeterince karakter mevcut !
Çocuklar parkta oynamaya başladıkları zaman onlara kızan , toplarını kesen kötü Kazım’ın sırrı uzun bir süre çözülmeyi bekliyor .
Çözüldüğünde de çocukken yaşadığı bir travmanın etkisiyle böyle davrandığını anlıyoruz .
Tabii sebep basit geliyor ama belki de yazar grubu bilerek öyle yapmıştır diye düşünmeden edemedim izlerken …
Basit gibi görünen olayların yıllara ve insanın içine yayılan etkisi olarak vermek istemişlerdir belki de … 
 
Can Dostlar kalabalık , birbirini seven , dertlerine çözüm bulmak için bir araya gelen miniklerden oluşuyor dedik ya …
Filmde sürekli bu gruba bir isim bulmaya çalışma hali var , ama buldukları isimler tam olarak kendilerini karşılamıyor ve her seferinde yeni bir isim üzerinde deneme yapıyorlar ve en sonunda güzel bir isim bulmayı başarıyorlar .
Bu da bu yazıyı okuyacaklar olanların tahmini olsun bakalım … 
Çocuk filmi , animasyon vs. çok izliyorum ve bazen çocuk filmlerinin mesajlarını büyüklerinden daha iyi buluyorum .
Burada da çevreci , korumacı ve artık birbirlerinden kopuk yaşayan çocukları buluşturma mesajı var .
Benim de çocuklara sürekli yinelediğim parklara gidin mesajı var .
O yüzden Can Dostlar çocukların seveceği bir film olmuş , hatta anne ve babalar da izleyebilir .
Onların da alacakları mesajlar vardır muhakkak !
Çocukların performansları da gayet iyi , verilen mesajlar da …
Zaten çocuk filmlerinin çok günahı olmaz diye düşünüyorum . 
 twitter . com / banubozdemir
