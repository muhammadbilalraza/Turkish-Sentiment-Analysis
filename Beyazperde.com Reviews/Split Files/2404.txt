John Dahl , son yıllarda öne çıkan çarpıcı ve yaratıcı yönetmenlerinden .
1998-99 sinema mevsiminde gördüğümüz Rounders ( Tutku ) filminde insanın içindeki " tutku " ları nevrotik bir anlatımla dışarı çıkaran Dahl , poker oyunuyla bu saplantının / takıntının sosyo - psikolojisini perdesinden yansıtabilmişti .
Bu filminde yoğun olarak kullandığı iç mekânlar , öncelikle baş karakterlerinin iç dünyasını dışa yansıtışı gibiydi .
Mekânlara düşürdüğü sarımsı - turumcumsu ışıklar da iç dünyadaki " çöl " lerin fark edilmesini sağlıyordu .
Son filmi Joy Ride ( Asla Yabancılarla Oynama ) ' da dış mekânların doğal sarı ve turuncu renklerini doğrudan fotoğraflayan Dahl , filminin büyük bölümünü kaplayan gece atmosferinde yapay ışıklandırmayı daha bir fark ettiriyor .
Dahl filmleri , alt katmanda anlatımı güçlendiren üst katman estetiğiyle de güçlü .
Dahl'ın ağustos ayında CNBC - e'de gösterilen The Last Seduction ( Son Ayartma ) filminin de önemli bir gerilim - kara film örneği olduğunu belirtelim .
Filmde , genç Lewis ( Paul Walker ) , bir başka şehirde okuyan kız arkadaşı Venna'yı ( Leelee Sobieski ) alıp Colorado'ya götürecektir .
Kâbusları , kendine Paslı Çivi diyen kamyoncunun taciziyle başlar .
Lewis , ağabeyinin baştan çıkarmasıyla telsizde kendini Şeker Kız diye tanıtır ve Paslı Çivi de hemen cevap verir buna .
Şaka tersine dönünce , peşlerine kamyonla ( simsiyah bir canavar TIR bu ) birlikte korku da düşecektir peşlerine .
" Yol film " leri tadını en başından veren Dahl'ın filmi , " derin Amerika " çöllerinden çarpıcı " an " lar yakalıyor .
Yol üzerindeki benzinciler ve moteller , Amerikan tarzı yaşamın vazgeçilmez ayrıntıları ( ya da bize gösterilen yönü ) .
Gündüzleri sarının ve turuncunun kuşattığı tenha kıraç topraklarda yılan gibi uzayıp giden asfalt yollar az da olsa Amerikan sosyo - psikolojisine dair ipuçları sunuyor seyirciye .
Arabaların yaşam tarzı olduğu , daha doğrusu ikonlaştığı Amerika'da , sahip olunan arabaya göre " hiçbirşey " de olabiliyor insan , " her şey " .
Filmin iki kahramanı iki kardeş ilk durakları " Lone Star Motel " e geldiklerinde ilk oyunlarını oynarken , yönetmen kırmızı ışıkla boyadığı mekânında Amerika'nın ırkçı yüzünü de anımsatıyor gibi .
Elbette Dahl'ın filmi , Jerry Schatzberg'ün 1970'lerde çektiği yol filmi Scarcrow ( Korkuluk ) kadar sosyolojik yansımalar yapmıyor .
Daha çok , kamyoncu tarafından kardeşlere yönelmiş psikolojik şiddet üzerinde yoğunlaşmış yönetmen .
Sinematografik dili çok iyi olan Dahl , gerçek anlamda bir atmosfer yönetmeni .
Gerilim duygusunu da hep yukarıda tutuyor .
Kurgusu ve çekim açılarıyla seyircisini koltuğunda rahat oturtmuyor .
Buz kamyonunun ya da özellikle kamyoncunun mısır tarlasında ve geceninin karanlığında kurbanlarını izlemesi gerçekten nefesleri kesiyor .
Yönetmen , mekân gibi sesi de , adeta bir oyuncu gibi kullanmış .
Gizemli kamyoncunun tedirgin edici ses tonu , hem kardeşleri hem de seyirciyi ürkütüyor .
Kendine Paslı Çivi diyen bu kamyoncu çok zeki ve sinsi .
İşte bu nokta biraz karışık .
Kamyoncumuzun başka işi yokmuş gibi onurunu okşamak için kardeşlerin peşine takılması hiçbir ülkenin gerçekliğiyle pek uyuşmuyor .
Ne de olsa bu bir film .
Ek olarak , filmin sıkı bir kara mizahı , bünyesinde barındırdığını da belirtelim .
Diyaloglar , filmin bir başka güçlü noktası .
Yönetmen , elbette her filminde olduğu gibi müzikleri de yerli yerine yerleştirmiş .
Dipten gelip tüm salonu kuşatan ve sinirleri geren , Marco Beltrami'nin müzikleri filmi zenginleştiriyor .
Daha çok gece atmosferinde süren , izleyene kapalılık duygusu filmde , Jeffrey Jur'un kamera kullanımı da çarpıcı .
Mekânlara düşen ışıklar , öncelikle ıslak yollara yansıyan vitrin ışıkları , kara film tarzındaki bu gerilimli yapıma " şiirsellik " katıyor .
Filmde elbette , Hitchcock'un Noth by Northwest'ine ( Gizli Teşkilat ) ve Spielberg'ün Duel'ine ( Bela ) göndermeler var .
Dahl'ın , mevzubahis filmlerin yapıldığı o yılları " masumiyet çağları " olarak görmüş olduğu açık .
Buralarda " ikizleme " yöntemine başvurarak , her şeyi tersyüz ederek bu dünyanın paranoya ve şiddet yüklü olduğunu duyuruyor .
Mevsim iyi başladı .
Dahl , izlenmesi gereken yönetmen .
Ali Erden
