Bildiğiniz gibi korku filmlerinin geçmişi bir hayli eskidir .
Hatta kameraya alınan ilk filmin bir korku filmi olduğu ancak tek kopyanın da kaybolduğu rivayet edilir .
Amerikan sinemasından tutun da , Türk sinema sunumları da olmak üzere sayısız örneği ile karşılaştığımız tür özellikle de son yıllarda gücünü kaybetmeye başladı .
Her ne kadar irili ufaklı “başarılı” örnekler ile karşılaşsak da , seksüalitenin ön plana çıktığı , korku ve gerilim dozu düşük ve en üzücüsü de senaryo bakımından kıt yapımların ardı arkası kesilmedi .
80’lerin Freddy Krueger’ları , Jason Vorhees ve Michael Myers’ları yerini çok daha yavan filmlere , gore sinemasını utandıracak seviyede ucuz kanlı örneklere bıraktı .
Uzakdoğu’nun birkaç aykırı örneği Amerikan sineması tarafından kopyalanıp , mahvedilirken bizler de duruma seyirci kalmak zorunda bırakıldık . 
Hollywood bu kez yüzünü iyice Doğu’ya çeviriyor ve son on yılda belki de bıkkınlık getirecek kadar çok işlenen yerli cin ve büyü filmlerinden birine el atıyor .
Kendisi aslen bir Hintli olan ve Jinn : Cin haricinde drama – romantik komedi türündeki bir başka filmi daha bulunan Ajmal Zaheer Ahmad , ardına Hollywood’un da gücünü alarak korku janrına farklı bir soluk getirmeyi deniyor .
Bildiğimiz Cin hikayelerine başka bir açıdan bakmaya çalışan Djinn : Cin filmi , Cin mitolojisine yeni bir yorum katıyor .
İslamiyet’te de karşımıza çıkan kilden yaratılan insan , ışıktan doğan melekler ve ateş mamulü cinler bu sefer de sıkı bir savaşa tutuşmuş durumdalar . 
Genç , evli bir çift olan Shaw ve Jasmine hayatlarına mutlu bir şekilde devam ederken , güzel kadın uzun süredir sakladığı sırrını açıklamak durumunda kalır .
Jasmine asla bir bebek sahibi olamayacaktır !
Küçük çaplı bir tartışmanın ardından yola koyulan Shaw , nesillerdir ailesine musallat olan bir varlık ile ilk kez karşı karşıya gelir .
Her şeyin temeli yaklaşık yüz yıl önce bir Djinn ile gerçekleşen büyük bir kapışmanın ürünüdür .
Lanetlenen bir soy Djinn tarafından sürekli takip edilir , genç erkekler teker teker kurban haline gelir .
Sıradaki kişi Shawn’dır ve bu akışı sonlandıracak kişi de odur . 
Bu alışageldik hikayenin eğlenceli olan tarafı , genç yönetmen Ahmad’ın türe bakış açısı .
Sıradan bir korku filmi çekmek yerine işe biraz daha amatör yanından yaklaşan isim daha çok işin karakter dramasına yoğunlaşıyor .
İkilinin arasındaki ilişki , kendisine yardım etmek isteyen gizemli Gabriel ve Papaz Westhoff , dünyanın varoluşundan beri süren bir nefret hikayeye olabildiğince başarılı bir şekilde yedirilmiş .
Her ne kadar amatör bir üsluba sahip olsa da yönetmen , gerek ani şok sahneleri , gerekse ortalamanın üzerindeki görsel efektler salondan tatmin olmuş şekilde ayrılmanızı sağlıyor . 
Filmin eksilerine gelecek olursak , hikaye maalesef ki birden fazla katmana ayrılmaya çalışılmış ancak kısıtlı sürenin karakter derinliğine olan ters etkisi , oyunculukların ortalama seviyede seyretmesi ve yanlış sahnelerde gereksiz mizansenlerin kullanılması hikayenin inanılırlığına darbe vurmuş . 
Hafif bir TV filmi havası da taşıyan Djinn : Cin , rahatsızlık verebilen “amatör” yanlarına rağmen özellikle de ikinci yarısındaki ürkütücü atmosferi ve aksiyona doyuran akışıyla izlenebilir örneklerden biri haline geliyor .
Burçin Aygün
