Vaktiyle bizde de gösterime giren 2003 tarihli Anne Fontaine filmi " Nathalie . " nin Amerikanlaştırılmış ve bir miktar da ' gerilmiş ' versiyonu olan " Büyük Hata "
( Chloe ) , özgün fikri sulandırarak popülist bir yöne doğru akma telaşında görünüyor .
Atom Egoyan , başyapıtı olduğunu düşündüğümüz 2005 tarihli filmi " Gerçeğin Ötesinde " kine ( Where the Truth Lies ) benzer bir atmosfere sahip Fontaine'in çalışmasını çok çabuk benimseyip harekete geçmiş belli ki .
Entrikayı oluşturma aşamasında bu ' çabukluk'un izlerini görmek mümkün .
Bunda Egoyan kadar senarist Erin Cressida Wilson'ın da payı var kuşkusuz .
Chloe , özgün hikâyedeki gibi ' birinci sınıf ' bir fahişe .
Kocasının kendisini aldattığından şüphelenen ve seks hayatı taban yapmış zengin bir kadının isteği üzerine ' özel bir görev ' üstleniyor .
Adama ' yaklaşarak ' onun tepkilerini kadına rapor etmek olan görevinin ilerleyen aşamaları , bir süre sonra Chloe'nin ' özel ' bir planı olduğunu gösteriyor bizlere .
Bu plan , fazlasıyla gergin bir yapıyla her şeyi darmadağın ediyor nihayetinde .
Eleştirilerimize filmin Türkçe adından başlayalım isterseniz .
Hikâyenin gelişimine dair keskin ipuçları içeren " Büyük Hata " ismi , bu filmden biraz olsun keyif alacaksak onu da kapıp götürüyor , geriye bir şey bırakmıyor .
Filmin hemen başlarında bu isimden kaynaklanan bir ' vazgeçme ' duygusu yaşıyoruz , sonrasınıysa ' olacaklardan haberdar ' biçimde izliyoruz .
Oysa ki ' sürprizli ' olması gereken bir film bu !
Her neyse .
İsmi unutalım biraz ve gelelim Egoyan'ın hikâyeye tutunamamasının nedenlerine .
Öncelikle özgün filmdeki karakter derinliklerinden eser yok " Büyük Hata " da .
Hikâyenin üç ana karakterinin motivasyonlarını az çok anlıyoruz , ilk filmi bildiğimiz için belki de , ama onların yaptıklarının altını doldurabilecek bir ' formül ' bulunamamış senaryoda .
Her şey belli bir sırayı izler gibi arka arkaya beyazperdeye geliyor , iniş ve çıkışları olması gereken karakterler tekdüzeleştiriliyor .
" Nathalie . " de Fanny Ardant'ın karakterini her adımda biraz daha derinlere indiren bir kompozisyon çalışması içinde olduğu gerçeği varken , Julianne Moore'un ' kafası karışık ' kadındaki ' sıradan ' hamlelerine inanmakta güçlük çekiyoruz , ki aslında Moore bu rol için biçilmiş kaftan gibi görünüyor .
Liam Neeson'ı hiç saymıyoruz zaten , olanca etkisizliğiyle salınıyor ortalıkta bütün hikâye boyunca .
Belki biraz Amanda Seyfried'in etkisi hissediliyor filmde ; genç aktris , ' ilginç ' fiziğinin de yardımıyla kendine çekebiliyor izleyiciyi , onları oyalamayı başarıyor .
Ancak bu noktada da özgün filmden kopuyor " Büyük Hata " .
Henüz 20'li yaşlarının ilk yarısını süren Seyfried , " Nathalie . " çekildiğinde 40 yaşında olan Emmanuelle Béart'ın yarattığı etkinin yanına yaklaşamıyor haliyle .
Bu rol için gereken ' olgunluk ' giysisini zorla üzerine geçirmiş gibi duruyor .
Atom Egoyan'ın temel hatalarından biri de , hikâyeyi bir süre sonra " Öldüren Cazibe "
( Fatal Attraction ) tadında bir yöne taşımaya kalkması . '
Durum'un dramatikliği yetmemiş olmalı ki böyle bir kulvara akmaya çalışıyor yönetmen .
Oysa ki hikâyenin ' insanlara tutunan ' yanıyla yetinerek onların ' etkiye tepki ' veren ruh halleri üzerine yüklenmeliydi diye düşünmekten alıkoyamıyoruz kendimizi .
Hayatlarından tatmin olmayan ve bilinçli ya da bilinçsizce belli çıkış noktaları arayan insanların ' kullanılmaya açık ' görüntülerine dayasaydı sırtını , çok daha başarılı olurdu kuşkusuz .
Egoyan , iyi bir yönetmen olmanın avantajlarını kullanıyor yine de .
Sıradan bir sinemacının elinde ' paçavra'ya dönüşebilecek bu filmi , her şeye rağmen belli bir düzeyde tutmayı başarıyor .
Hikâyeden ziyade ' kara film'e doğru meyleden bir atmosfer üzerine kafa yoruyor ve bu noktada da işini iyi yapıyor .
Yazının başında da söylediğimiz gibi , başyapıtı " Gerçeğin Ötesinde " nin atmosferine yakın bir çalışma gerçekleştiriyor ve " Büyük Hata " nın tam bir ' büyük hata ' olmasının önüne geçiyor !
