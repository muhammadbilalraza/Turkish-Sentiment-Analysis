Yapımcı koltuğunda Eternal Sunshine of the Spotless Mind'ın yapımcısı Chris Marsh'ın oturduğu The History Of Love / Aşk Notları uzun yolu olup , uzun bir zaman diliminde vakit geçiren ve geçirten filmlerden .
Bir roman uyarlaması olduğu için bir roman tadında olduğunu da söyleyebiliriz .
Hatta roman uyarlamaları konusunda en roman kalan sinema filmlerinden olduğunu bile söylemek mümkün … 
Bir kesişme hikayesi Aşk Notları .
İkinci Dünya Savaşı döneminde başlıyor ve günümüze kadar uzanıyor .
Kahramanımız Polonyalı göçmen Leo .
Nazi Almanyasından kaçarak New York’a geliyor Leo , sevdiği kadın Alma’nın peşinden .
Asıl trajedi orada başlıyor ve biz de bir insan hayatında bu kadar acıyı nasıl biriktirir , nasıl baş eder kısmıyla karşı karşıya kalıyoruz .
Leo ne yazdığı kitaba , ne büyük aşkına , ne oğluna ne de hayalini kurduğu hayata kavuşamamış bir halde , bir apartman dairesinde huysuz bir ihtiyar olarak karşımıza çıkıyor .
Hikaye geriye doğru sarınca , ki bu sarma filmin sonuna kadar devam ediyor , filmin her yerinden sürekli bir sır , gizem ve acı patlıyor .
Film bu kadar dolu , gerçekçi hatta acı dolu olmasına rağmen , fantastik bir yandan da ilginç bir biçimde .
Çünkü günümüzdeki küçük Alma’nın romanın içine farkında olmadan sızan bir yapısı var .
Ve romandaki Alma’nın tam tersi bir psikolojide Leo’nun geçmişini ayakta tutmak için çabalıyor . 
1998 yapımı Yaşam Treni ve 2009 yapımı The Concert gibi şahane filmlere imza atan Radu Mihaileanu Aşk Notları’nda seyirciyle pek aynı temas halini yakalayacak gibi durmuyor .
Film asla kötü değil ama yönetmenin diğer filmlerinin yanında biraz sönük kaldığını söylemek mümkün .
Yoksa Leo gibi hayata diğer yanağını uzatan , değişim mizaçlı bir Pollyanna hikayesiyle karşılaşmak elbette farklı bir ruh haline sokuyor bizi .
Ama bir yandan da bu kadar dağıtılmış bir konu , hikayenin her yanına saçılmış gizemler topluluğu biraz yorucu bir hal alıyor . 
Bir yazarın en büyük acılarından biri , yazdığı eserin basılmaması ya da başka birinin adıyla basılması olabilir sanırım .
Leo her şeyi sindirmiş bir adam dediğim gibi .
Yaşayamadığı aşkın kitabını yazıyor ve hayatını kendisini bilmeyen , kendisinin olmayan şeyler üzerinden yaşamaya devam ediyor .
Genç Alma ise öyle değil , ne istediğini bilen ve bunun için acı çeken bir genç kız .
Bu zincir onların bağı oluyor .
Öykü herkese bir karakter çiziyor ve o karakterler çerçevesinde Leo’nun yalnızlığı daha da ortaya çıkıyor . 
The History Of Love uzun , meşakkatli ve günümüze kadar ulaşan bir aşk hikayesi .
Katmanlı olması olayların etkisini arttıracağı yerde biraz dağıtıyor ama sinemadan yine de iyi duygularla çıkıyorsunuz .
Mihaileanu iyi bir yönetmen o yüzden Aşkın Notları’na göz atmakta fayda var …
