Yazı film ile ilgili sürpriz bozan içerir ! 
Geçtiğimiz yıl Antalya Film Festivali’nin yarışma seçkisinde izlediğimiz ve benim şahsi favorim olan Bilmemek filmi , bu kez İstanbul Film Festivali’nin yarışma seçkisinde .
Hakkında hiçbir şey okumadan izlemeye başladığım Bilmemek , benim için o kadar güzel bir sürpriz olmuştu ki ;   filmden çıkar çıkmaz röportaj için bağlantıya geçmiştik .
Leyla Yılmaz imzalı LGBTİQ'nun Q'suna ( questioning , yani kararsız ya da tercihini belirtmek istemeyen bireyler için kullanan kısaltma ) odaklanan Bilmemek ( filmin uluslararası arenadaki ismi " Not Knowing " keşke " Questioning " olsaymış ) , tam bir bilgi kirliliği yaşadığımız çağda , herkesin her şeyi bilme isteği üzerine yaşanan kaosu , kendini keşfetme çağında olan bir ergen ve onun ilişkileri kopuk ebeveynleri üzerinden anlatan bir hikayeye sahip . 
Umut , şehirli ve modern ( öyle görünen ) ebeveynlere sahip olan , lise çağında bir genç .
Yaşının verdiği ergenlik sorunları ile boğuşurken , ailesi de ona çok yardımcı olamıyor .
Çünkü herkesin başka bir derdi var .
Anne doktor , bütün gün gelen giden hastanın haddi hesabı yok .
Baba mühendis .
İş yerinde beklediği terfiyi alıyor almasına da , diğer taraftan arkadaşları işten çıkarılırken sessiz kalmak zorunda kalıyor .
İş yerinde sesler kısılırken , evde yükseliyor , sinir hali hep eve kalıyor .
Umut su topu takımında oynayan , geleceği parlak bir öğrenci .
Hayallerinde burs alıp , Amerika’da okumak var .
Aslında bu hayal Umut’un mu , yoksa ailenin mi çok da kestirmesi kolay değil .
Tüm bunlar yaşanırken , Umut’un takım arkadaşları Umut hakkında bir dedikodu çıkarıyor .
Umut’un eşcinsel olduğu hakkında dedikodular dolaşıyor etrafta .
Neden ?
Çünkü Umut'un kız arkadaşı yok , neden çünkü Umut vaktini hep kankası ile geçiriyor , neden çünkü Umut dayak yiyen bir çocuğa yardım etti .
Mailler atılıyor , fotoğraflar paylaşılıyor .
Tüm takım Umut’u dışlıyor , hatta sonunda çocukluk arkadaşı bile Umut'u sorgulamaya başlıyor .  Oysa Umut henüz kendisinin bile farkında varmadığı bir arayış içinde olabilir , eşcinsel olduğunu itiraf etmeye hazır olmayabilir ya da eşcinsel olmayabilir . 
Emir Özden Bilmemek
Çünkü tüm film boyunca bu sorunun cevabını bulamıyoruz .
Film bize bu soruyu sorma hakkını vermiyor , diyor ki ; herkesin kendi hayatı , sorgulamayı bırakın , insanları yargılamayın .
Sadece Umut hakkında değil , anne Selma ve baba Selim hakkında da kesin yargılara varamıyoruz .
Aldatıyorlar mı birbirlerini örneğin ; bilmiyoruz .
Çünkü hikaye bize bunu da vermiyor .
Ve bir süre sonra bu gerçeği kabullenerek izlemeye devam ediyoruz .
Tamam kabul , bu soruların cevabını öğrenemeyeceğiz .
Kendimizle başbaşayız .  Sonunda iş , takımın koçu ile Umut arasında bir dedikoduya kadar varınca ; Umut'u kaybediyoruz .
O dakikadan itibaren Umut geri dönecek mi , bulunacak mı diye beklerken final bize , elbette bu soruyu da cevaplamayacağını tokat gibi bir sahne ile vuruyor yüzümüze .
Hem seçtiği hassas konu sebebiyle takdire şayan , hem de temasını sonuna kadar savunan bir film Bilmemek .
Linç kültürü ve zorbalığın , ötekileştirmenin vardığı boyutları anlatırken , bütün bunların belki de bir hiç yüzünden yaşanmış olma ihtimali içimizi kemiriyor .
Hoş , bir hiç olmasa da ne olur , kime ne ?
Sona doğru gelen medya eleştirisiyle de ben burdayım diyen filmin başrollerindeki Emir Özden , Senan Kara ve Yurdaer Okur , karakterleri için biçilmiş kaftan .
Bugün bir kez daha izlediğim , Leyla Yılmaz’ın ikinci uzun metrajı olan Bilmemek hakkında aslında yazabileceğim daha çok şey var .
Tüm oyuncu kadrosu ve yönetmeniyle de röportaj yapma şansım olduğu için , onlardan da bilmediklerimi öğrendim .
Bir şey hariç , aslında o soruyu sormadım da .
Bilmek istemedim .
Çünkü bazen bilmemek en güzeliydi , bir umuttu yaşatan insanı .  Hande Kara
Röportaja şuradan ulaşabilirsiniz .
