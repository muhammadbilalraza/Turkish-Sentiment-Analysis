Michael Önder ismini kamera arkası camiaya uzaksanız , reklam , klip videosu gibi çekim işlerinin tabir - i caizse angarya mutfağı olan dünyasına sadece seyirciyseniz daha önce sizin de duymamış olmanız normal . ‘Mutfağın’ İngiltere ayağında uzun yıllar geçirdikten sonra İstanbul’a geri dönen sinema , sektör ve akademi insanı Önder , kısalarından sonra ilk uzun metrajlı filmi Taksim Hold'em ' ile Türk seyircisine , hem de pek yabancısı olmadıkları bir mevzu ile merhaba diyor …
30. Tokyo Uluslararası Film Festivali'nin ' Asian Future ' bölümünde dünya prömiyerini yaptıktan sonra yarışmalı bölümü özellikle eleştirmenler tarafından cılız bulunan 37.İstanbul Film Festivali’nde Yarışma Dışı kategorisinde gösterim şansı bulan yapım , ‘keşke yarışsaydı ! ’ twit’leriyle övüldükten çok kısa bir süre sonra vizyona giriyor .
Taksim Hold’em isminin de çağrıştıracağı üzere yerli sinemamızın henüz layıkıyla el atamadığı , yakın geçmişimizin - hatta henüz geçmeyişimizin - mayınlı bölgesi Gezi protestolarını , bir gece çerçevesinde ele alıyor .
Tam tarih verilmese de , gezi direnişinin en sert yaşandığı haftalarda , İstanbul’da bir cumartesi gecesi , bir evin salonunda poker masası çevresinde bir araya gelen 30’lu yaşlarındaki insanlar Gezi’yi ‘konuşuyorlar’ .  Kendi argümanları kendilerine yeterince iyi gelen ve ağırlıkla erkeklerden ibaret bu arkadaş kitlesi , dışarı çıkıp çıkmamak , güvenli bölge , direnişin ne değiştireceğinin uzun uzadıya sorgulanmasının döngüsü içerisinde neredeyse tek mekanda bir toplumsal hareketin komformist panoramasını çiziyor .
Bu açıdan filmin coğrafyalar üstü , uluslararası bir anlatım dilini yakaladığını söylemek mümkün .
Zira aslında ‘gezi’ kelime olarak telaffuz edilmiyor ; iç mekanın dışa karşı olan tedirginliği evrensel bir insan duygusu olarak kameraya taşınıyor .  Yukarıda çizdiğimiz panoramada en başat rol , hem baş karakter hem de ev sahibi olan Odun’a düşüyor .
Kenan Ece’nin seyrettiğim açık ara en iyi oyunculuk performansı olan bu karakter , evine gelen davetli - davetsiz tüm misafirleri poker masasının ‘güvenli ve eğlenceli’ sularına çekmeye çalışırken , dış dünyaya karşı bireyselci tutumu kelimenin tam anlamıyla Big Lebowski’yi bile koltuğundan ediyor !
90 dakikaya başarıyla yayılan komedi unsurları , masaya gelen davetsiz misafirle ortamı tedirginliğe terk etse de , karakter giriş çıkışlarının dinamizm , filmin ritmini kaybetmemesindeki en önemli unsur olarak seyirciyi yakalıyor .
Ve dışarıda yakın bir dönemin tarihi yazılırken , bu salonda , bu poker masasında da mikro sosyolojik tespitler de beyaz yakalıların yakın geçmişini özetliyor …
Filmin oyuncu kadrosunda ise aslan payı Kenan Ece’ye düşerken , tanıdık simalar Damla Sönmez ve Berk Hakman’ın başarılı oyunculuklarının yanı sıra Emre Yetim ise kolpa tatlı su direnişçisi bayrağını hakkıyla taşıyor !
Nokta atışı oyuncu seçimlerinin , tiyatro sahnesinde oyuncuların performansları izlenerek yapıldığını da bir not olarak aktaralım .   James Önder’in tema müziği ile özellikle finalde seyirciyi vuran film , makro bir toplumsal hareketin küçük ölçekteki , mikro argümanlarını ve bunların insan ilişkileri üzerindeki etkisini - bakınız polis tehdidi gören komşu figürü !
- çuvaldızı herkese batırarak ‘poker masasına’ yatırıyor .
Vizyonda mutlaka seyredilmesi gereken filmlerden ; hem de toplumsal başkaldırışımızın en taze temsilcisi Gezi’nin yıl dönümü , bu kadar yaklaşmışken . 
 
twitter . com / duygukocabayli
