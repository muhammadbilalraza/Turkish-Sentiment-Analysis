Pixar’ın Ratatouille , Wall - E ve Up gibi üç şaheseri peşpeşe sunduğu günlerin bir daha gelmeyeceği belli artık .
Fakat tabii ki bu demek değil ki Pixar kaliteli animasyonlar sunmayı durdurdu .
Oyuncak Hikayesi 3 belki de üçlemenin en iyi filmiydi .
Brave , bütün kusurlarına rağmen baştan sona içten düşündüren ve eğlendiren feminist bir peri masalı idi .
Bariz bir biçimde oyuncak satsın diye yaratılmış Arabalar 2 bile bence averaj animasyon filminden daha kaliteliydi .
Annemin dahi en favori filmi olan Monsters Inc’in üniversite temalı prequeli Sevimli Canavarlar Üniversitesi , Wall - E boyutlarında bir klasik olmayabilir , ama dayanılması zor derecede bir şirinliğe sahip .
Karşımızda Revenge of The Nerds ve Animal House gibi 17 yaş sınırlı üniversite komedilerinin aile seyircisine uyarlanmış bir versiyonu var .
Her sene Hollywood’un fabrikadan tükürdüğü tek boyutlu karakterlerin yerine hemen sempati duyabileceğimiz ve seveceğimiz bu sözde çocuk filmi karakterlerini tercih ederim açıkçası .
Pixar , Sevimli Canavarlar Üniversitesi’ni ilk sırada bir üniversite filmi , ikinci sırada bir çocuk filmi olarak yaratıyor ve bu bakımdan biraz risk alıyor .
Bir saat ve elli dakikalık süresi ile bir animasyon için biraz fazla uzun belki .
2004 yapımı muazzam The Incredibles da neredeyse iki saat uzunluğundaydı .
Bunun sebebi de tabii ki Incredibles’ın bir aile animasyonu gizi altında son on yılda görülmüş en eğlenceli casus filmini sunmasıydı .
Sevimli Canavarlar Üniversitesi ise aynı şekilde taklit ettiği türün süresini benimsiyor .
Eğer geçmişte en az bir adet Amerikan üniversite filmi görmüşseniz , hikayeyi zaten biliyorsunuz : Popüler , kabadayı sporcu grup tarafından dalga geçilen bir grup inek , Amerikan üniversitelerine tipik ‘Yunan Oyunları’na katılarak kendilerini kanıtlamaya çalışır .
Grubumuz bu yolda bencillik yerine takım çalışmasının önemini anlarlar .
Bu seferki ineklerimiz , ilk filmden tanıdığımız Mike ve Sully tarafından eğitiliyor , bitirmesi bile çok zor olan ‘Korkutma Oyunları’nı kazanmak için .
Derste kavga ettikleri için Korkutma Bölümü’nden atılan ikilinin bölüme geri dönmek için oyunlarda birinci gelmesi lazım .
Bu oyunlar , her canavarın korkutma yeteneklerinin değişik bir tarafını sınıyor .
Filmin en sevdiğim özelliklerinden biri yazar - yönetmen Dan Scanlon’un türün klişeleri ile ironik bir yaklaşım ile dalga geçmek yerine bu klişeleri benimseyerek taze Pixar kalitesine yükseltmesi .
Mike ve Sully’nin inek arkadaşları türün arketipleri : Yıllar sonra okula dönen orta yaşlı öğrenci , kirli hippi karakteri , dans etmeye bayılan parti canavarı ve kendine güvensizlikten yakınan ilk sınıf talebesi .
Mike ve Sully , grubun beyni ve kası ama zaman içinde bir arada çalışmanın gücünü öğreniyorlar .
Bu bir spoiler değil , çünkü arkadaşlıklarının nasıl sona erdiğini Monsters Inc’de biliyoruz .
Fakat bu tipik konu ve yaklaşımın etrafında incelikle elden geçirilmiş karakter tasarımları , hem görsel hem de senaryo bakımından , ve Korkutma Oyunları’nın yaratıcılığı filmin kalitesini yükseltiyor .
Yarışmacıların parlayan deniz kestanelerine benzeyen yaratıkların etrafında koştukları sekans yılın en heyecan verici aksiyon sahnelerinden biri .
Pixar’dan bahsettiğimiz için elbette ki animasyon ve sanat dizaynı kusursuz .
Randy Newman’ın enerjik müziği ise bu yapmaca üniversiteye yaşam aşılıyor .
Sevimli Canavarlar Üniversitesi , zamansız bir klasik olmayabilir , ama sinema salonlarında eğlenmek için birebir .
