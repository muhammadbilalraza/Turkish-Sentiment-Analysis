Söz konusu romantik komedi türü olunca , filmin memleketi Avrupa bile olsa anlaşılan Hollywood klişelerinin laneti bu türü bırakmıyor .
Fransız - Belçika yapımı Aşka Şans Ver de Hollywood'ın zekadan yoksun esprilerle dolu filmlerinin Avrupa / Fransız Sineması soslu hali olarak karşımıza çıkıyor .
Julien , kendine has stiliyle ilişkileri kurtaran ( ! ) bir evlilik danışmanıdır .
Ne var ki - bu konuda Paris'in en iyilerinden biri de olsa - yöntemleri kendi ilişkilerinde işlememektedir .
Çünkü kendisi lanetlenmiştir .
En azından hayatına giren kadınlar ve kendisi buna inanmaktadır .
O , ona aşık olan kadınlar için hayati tehlike unsurudur .
Tükürüğünün bir kadın üzerinde alerjik etkisinin olmasından tutun da ilk defa birini öpecekken kızı denize düşürmeye varana kadar hayatına girenlerin başına gelmeyen kalmamıştır .
Şimdi de karşısına hayatının kadını çıkmıştır .
Ama lanet devam etmektedir .
Daha çok televizyon dizileri çeken Fransız yönetmen Nicolas Cuche'nin ikinci filmi olan Aşka Şans Ver , klişelerinden sıyrılmış olsaydı daha etkileyici bir yapım olabilirdi .
Konu açısından aslında çok malzemesi olabilecek filmde hikayecikler birbirine bağlanırken üzerine çok düşünülmemiş espriler filmi sıradanlaştırıp inandırıcılığını yok ediyor .
Kötü şans söz konusuysa bir insanın başına her şey gelebilecekken , filmde çözümü çok kolay olan sorunlara yer vermek yerine daha zorlayıcı sorunları işlemek filmin IQ'sunu yukarı taşıyabilirdi .
Fakat filmin trajikomiklikten uzaklaşıp trajik kısmında Julien'in evlilik danışmanı olmasında rolü olan anne - babasının ilişkisinin işlenişi , filme ivme kazandırıyor .
Ayrıca oyuncuların Hollywood Sineması'nın ‘photoshoplanmış ' gibi gözüken karakterlerinin aksine daha insani görüşleri filmi daha sıcak kılan bir unsur .
Ama bir filmin başarılı sayılması için bu yetmese gerek .
Sonuç olarak klişelerle lanetlenmiş bu film , pop - corn niteliğinde , kafa boşaltmak için tercih edilebilecek vasat bir yapım olarak bu hafta vizyonda yerini aldı .
Kim usanır klişelerden deyip , bir de ‘bir Hollywood romantik komedisi Avrupa'da çekilse nasıl olur ? ' diye soruyorsanız iyi seyirler .
Twitter : fundasuo
