The Muppet Show’da Miss .
Peggy’yi , Star Wars’un yeni üçlemesinde ise Yoda’yı seslendiren Frank Oz , daha az yetenekli olduğu film yönetmenliğinde ısrarlı görünüyor .
Kevin Kline’lı In & Out’da bazı kıvılcımlar saçmasının ardından , daha önce denemediği bir türde , hem de çok usta oyuncularla film çekerekne kadar cesur olduğunu da ortaya koyuyor .
De Niro’nun hayat verdiği Nick Wells karakteri , bazı yönlerden 1993 tarihli Carlito’s Way’in Carlito Brigante’sini ve 1994 tarihli Léon’un aynı isimli kiralık katilini hatırlatıyor .
Çünkü Nick de , sevgilisiyle güzel bir hayatın özlemini duyuyor ve ' artık kök salmak'istiyor .
Ancak Nick’in bu ruh halini yansıtmakta yönetmen Frank Oz’un başarılı olduğunu söylemek zor .
De Niro beden dilini kullanarak elinden geleni yapsa da , Oz , seyircinin , karakterin ' içinden geçenleri ' anlamasına yardımcı olamıyor .
Zaman açısından ekonomik davranmak yerine Barry Levinson’vari düşük bir tempoyu tercih ediyor .
Yine de baş karakterini iyi işleyemediği gibi , elinin altında Marlon Brando ve Angela Basset gibi iki süper yardımcı olmasına karşın , bu kozunun da hakkını veremiyor .
Léon’da Luc Besson’un , saksıdaki basit bir çiçekle karakter arasında kurduğu bağın gücünü hatırlayalım .
İşte o zaman , Brando’nun , bu gücü yakalayamayan Frank Oz’u çekimler sırasında setten kovmasını bir parça anlayışla karşılayabiliriz .
Brando , film boyunca nefes nefese bir halde oturararak , hatta yatarak oynuyor .
Bir diyalog sırasında Nick’e ' geçmişte bir çok aptalca şey söyledim ' derken , ikinci Oscar’ını reddedişine dek uzanan , geçmişteki budalaca davranışlarınagöndermede bulunması hoş olmuş .
Filmin bir diğer önemli derdi ise , öykünün ilerleyişinden doğan gerilimin , finalde şöyle ' tadından yenmeyecek ' bir hal almaması .
Nick’in , zeki ama acemi hırsız Jack’e ders verişi seyirciyi keyiflendiriyor , o kadar .
Tıpkı Joaquin Phoenix gibi bir gün Oscar almasına kesin gözüyle bakılan Edward Norton , geçmişte çok daha karmaşık karakterler canlandırmış biri olarak bu filmde pek de zorlanmamış .
Brian adıyla yarattığı ikinci karakter , Norton’unçıkış filmi Primal Fear’ı bilenler için sadece hoş bir tebessümsayılabilir .
Sinema tarihi boyunca , müthiş oyuncuların sırf birlikte oynamış olmak için berbat filmler çektiklerini hatırlayacak olursak , The Score’un , nispeten eli yüzü düzgün , seyredilebilir bir çalışma olduğunu teslim etmek gerek .
Ancak bu bile , filmin ' düşük skorlu ' olduğu gerçeğini değiştirmiyor .
