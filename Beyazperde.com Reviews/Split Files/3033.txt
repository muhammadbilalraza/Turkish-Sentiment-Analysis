Doyle ve Russo isimli iki polisin Fransa’dan gelen bir uyuşturucu yüklemesini ve bu suçun sorumlularını enseleme mücadelelerini anlatan 1971 yapımı “French Connection” suç filmlerinin başyapıtlarından biri olarak anılagelmiştir .
Dönemin en büyük yönetmenlerinden biri olarak kabul edilen William Friedkin’in büyük bir soğukkanlılıkla perdeye yansıttığı hikaye , dönemin korku dolu Amerikan toplumunun suç alegorisini anlattığı gibi meselesine karşı çekinmez bir tavır da takınır .
French Connection , kendisinden sonra çekilecek birçok suç filminin öncüsü olmuş ve türü şekillendiren filmlerden biri olarak addedilmiştir .
Öncüsü olduğu filmlerden biri olan ve bunu hiç saklamayan La French , bu hafta vizyonlarımızda .
Henüz ismiyle 1971 yapımı French Connection’a öykünen , hatta ülkemizde aynı çeviriyle ( Kanunun Kuvveti ) vizyona giren La French , bir uyuşturucu kartelini çökertmeye çabalayan bir sulh hakiminin uzun süren mücadelesini anlatıyor .
Her gün çözümü biraz daha zor hale gelen , dallanıp budaklanan , içinden çıkılması imkansız hale gelen bu dava , başkarakterimiz için bir takıntıya dönüşüyor .
Dakikadan dakikaya ‘giriftleşen’ hikayenin kurulumu aşağı yukarı öykündüğü başyapıtın hikaye kurulumu gibi .
İleri atıldığı zannedilen her adım , aslında geriye atılıyor .
Ta ki büyük yüzleşme vuku buluncaya kadar .
Ancak La French , öykündüğü başyapıtın en büyük başarısını devralmayı ıskalamış gibi görünüyor .
Bunu henüz filmin açılışından anlamak dahi mümkün : Birkaç el silah sesiyle biten bir arabayla takip sahnesi .
Kurgu ve tempo akıl almaz derecede aceleci .
Film henüz ilk dakikalarından mevzusuna ancak eser miktarda soğukkanlılıkla yaklaşabileceğinin sinyallerini veriyor .
Filmin yönetmeni Cédric Jimenez , Friedkin’in zamanında sakinlikle ele aldığı hikayeye , hiç de Fransızlara özgü olmayan bir şekilde , tezcanlı ve cevval bir yorum getirmeye kalkıyor .
La French aşırı aceleci ruh halini ve yorucu kurgusunu iyi bir senaryoyla da katlanılır hale getiremiyor .
İlk bakışta alabildiğine karmaşık görünen bir dava , oldukça tahmin edilebilir hamlelerle ve Hollywood’un yaratıcı taraflarından değil , sıkıcı taraflarından beslenen diyaloglarla çözüme varıyor .
Filmin 135 dakikalık süresi de göbek bağıyla bu denli klişelere bağlı bir hikaye için fazla iddialı .
Açık konuşmak gerekirse Jimenez’in 135 dakikalık bir filmi seyircinin canını sıkmadan izletebilecek , durmaksızın çözüm üreten türden bir yönetmenlik performansı da yok .
Gelelim filmin ‘başardıklarına’ .
La French hikayesinin vuku bulduğu dönem olan 70’leri sorunsuzca tasarlayabilen bir film .
Filmin sanat yönetmenliği , kostümleri , makyajları kalburüstü .
Oyuncular da , herhangi bir zeka pırıltısı barındırmayan hikayede kaybolmuyor ve oyunun her daim içinde kalmayı başarıyorlar .
Filmin iki saati aşkın süresini bir nebze yumuşatan da filmin kimi teknik alanlardaki başarıları .
Sözün özü , La French , esinlendiği filmin ağırlığı altında ezilmekten kurtulamıyor .
