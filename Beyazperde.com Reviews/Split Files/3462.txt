Geçtiğimiz sene Cannes Film Festivali'nde olmama rağmen kaçırıp , es kaza Malatya Film Festivali'nde izlediğim bir film Koşulsuz Sevgi ( Broken ) .
Es kaza diyorum çünkü açıkçası hakkında bilgi sahibi olup bilinçli bir şekilde gidip izlemedim , festivalde akşam vakti şöyle bir film varmış , haydi görelim deyip birkaç sinema yazarı arkadaşla girdiğimiz bir filmdi .
Çıktığımızda ise hepimizin suratında benzer ifadeler vardı :   beklenmedik şekilde sarsılmış ve etkilenmiştik !
Rufus Norris'in yönetmenlik anlamında sinemada ilk denemesi imiş bu .
Aslında bir tiyatro yönetmeni kendisi , aynı zamanda oyunculuk deneyimi de var .
Bu deneyimlerinin ilk filmindeki somut etkileri çok bariz bana soracak olursanız .
Hem oyuncu yönetimi , hem görüntülü bir sanatta hikaye anlatımı açısından .
Kişilerin derinliklerine inebilmesi , kalabalık bir kadroda tek tek her karakterin bir derinliğinin olması filmin en önemli özelliği .
Bence Bu Norris'in sinemadaki amatörlüğünü dengeleyen bir unsur olmuş .
Roman uyarlaması olan film , Londra'da , bir banliyo kasabasında geçiyor .
Baş karakterimiz 11-12 yaşlarında bir genç kız çocuk .
Skunk isimli bu kız , şeker hastası .
Genç yaşta bu tarz hastalıklara sahip olan birçok şanssız çocukta kişisel olarak da gözlemlediğim bir şey varsa o da bu çocukların sanki daha bir özel , sanki daha bir farklı oluşlarıdır diğerlerinden .   Bu belki hastalıklarından dolayı yetiştiriliş tarzlarından , belki hassasiyetlerinden , belki de bambaşka ruhani bir durumdan kaynaklanıyor olabilir .
Skunk ta farklı , özel bir çocuk , zekasıyla , esprileriyle , hayattan zevk aldığı şeyler ve seçimleriyle .
Bu noktada söylemek lazım ki , oyunculuk anlamında harika bir keşif yapmış Norris ; Skunk'ı canlandıran Eloïse Laurence'ta çok büyük bir ışık var .
Umarım başka başka projelerde de izleriz bu genç , yetenekli oyuncuyu .
Skunk annesi tarafından terk edilmiş , babasıyla ve bakıcısıyla yaşayan , havalı , akıllı , olgun bir kız .
Babası ile ilişkileri genelde iyi ama elbette hastalığıyla ilgili sıkıntılar yaşayabiliyorlar , baba her zaman tedirgin .
Ama sevgi dolu ve düşünceli bir baba .
Bakıcılarından hoşlanıyor ama bakıcılarının da sorunlu bir ilişkisi var .
Bu aile tablosunun içine dalıp birçok detayı öğreniyoruz aslında , bazı detaylar filmin esas amacına çok ilişkin değil ama bu izleyeni yoran ya da " ne alaka " dedirten detaylar olmuyor , aksine filmin gerçekçi havasına güç katıyor .
Filmin en önemli özelliklerinden biri de , aşırı gerçekçi olmakla dramatik ve hayalperest olmanın dengesini büyük başarıyla kurmuş olması .
Filmde bazen , gerçekten yaşayan bir mahalleye kamera mı tutulmuş diyorsunuz , bazen ise sanki havada uçuşan hayal bulutçukları var , bu iki duyguyu izleyiciye aynı filmde , birbirini bozmadan geçirebilmek bana göre başarı .
Skunk'ların komşularından iki tanesinin evlerine de Skunk'ların evlerine girdiğimiz gibi giriyoruz .
Onların da " özellerini " öğreniyoruz .
Bir evde akıl sağlığı çok yerinde olmayan Rick isimli masum bir genç ve annesi yaşıyor , diğer bir evde ise karısının ölümü üzerine üç kızını ve bir oğlunu tek başına yetiştirmek zorunda kalan hayata karşı tavırlı , sert ve şiddet yanlısı bir baba var .
Şımarık ve sorumsuz kızlardan biri , bir erkekle cinsel ilişkiye girdiği anlaşılınca suçu Rick'e atıyor , baba Rick'i hastanelik ediyor .   ( Bu arada iki ailede de anne figürü eksikken babaların kızlarını yetiştiriş farkları çok iyi resmedilmiş . ) Bu olayın üzerine bu üç aile de ardı ardına yaşanan şiddetli ve kötücül olaylardan farklı farklı etkileniyorlar .
Tüm hikayeyi Skunk'ın gözünden izlediğimizden , aslında biz de geçen , Rick'in haksız yere saldırıya uğramasından sonra hiçbir şeyin Skunk için bir daha aynı olmaması .
Skunk adeta masumiyetini , hayata karşı olan saf inancını yitirmeye başlıyor .
Görüntü yönetmeni Rob Hardy'nin temiz iş çıkardığını da eklemeliyiz .
Film çoğu yerde esprili ve görüntülerle renkli , huzurlu gibi görünse de aslında kara bir film .
Son zamanlarda birçok yönetmen ve senarist aynı şeye dikkat ediyor ama bu filmde de kişiler iyi / kötü gibi net çizgilerle ayrılmış değil , karakter derinlikleri her kişiye belirli bir anlayışla bakmamızı sağlarken , insan yönümüzü hatırlatıyor .
O gün salondan çıktığımızda bize " tam da sinema  tadı işte ! " dedirten bu keyifli film maalesef sadece tek kopya olarak vizyonda , ne yapıp edip izleyin derim !
