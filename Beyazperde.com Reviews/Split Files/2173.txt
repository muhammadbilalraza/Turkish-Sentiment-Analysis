Etrafınızın duvarlarla çevrili olup olmaması sizin özgürlüğünüzü belirleyen öge midir ?
Nasıl özgür olduğunuza kendiniz karar verebilir misiniz ?
Kardeşler filmi bu soruları bol bol sormamıza neden oluyor .
Ömür Atay yönetmenliğindeki Kardeşler , özgür olma meselesine bilindik , ama etkileyici bir bakış açısıyla yaklaşmamızı sağlıyor .
Yusuf , öz ağabeyinin işlediği manevi açıdan büyük yük getiren bir suçu çok küçük bir yaştayken üstlenmek zorunda kalmış ve çocuk ıslahevinde yıllarını geçirmiştir .
Kimse ona kendi hayatı hakkında soru sormaz , ne istediğini bilmez , neyi isteyip neyi istemediğini yıllarca bilmez .
Geri döndüğünde de annesi dahil olarak hiçkimse suçu Yusuf'un işlemediğine inanmaz .
Bize doğuştan verildiğini düşündüğümüz bireysel haklar , aile bağları yüzünden Yusuf için yok olmuştur .
Yusuf'un en yakını olduğunu düşündüğü insan olan ağabeyi , onun hayatını kendi hayatı mahvolmasın diye alaşağı etmiştir .
Yusuf döndüğünde de onun hayatının nasıl gideceğini , ne iş yapacağını , nerede yaşayacağını söylemeye devam eder .
Yusuf'un hiçbir konuda bir seçim hakkı yoktur . 

Anadolu topraklarında geçen Kardeşler filmi , sosyolojik ve psikolojik tespitleriyle ne kadar gerçek ve ne kadar içimizden olduğunu kanıtlıyor .
Halkın çoğunluğunun geleneksel kadın düşmanlığının ve kadınlar hakkındaki korkunç düşüncelerinin somutlaştırılmış hali olma özelliğini de taşıyan Kardeşler filmi , o topraklardaki erkeklik olgusunu en ufak ayrıntılarına kadar vererek karşısında durma özverisini gösteriyor .
Yusuf'un ağabeyi Ramazan'ın , Yasemin'e cinsel istismar girişiminde bulunması ile Yusuf'un hayatını kendi isteği doğrultusunda yönlendirmesi arasında pek bir fark olmadığını görebiliyoruz .
İki türlü de istek dışı tüyler ürpertici bir müdahale bulunuyor .
Aile kavramını ve bireysel özgürlükler konusunu tekrardan uyarlayan Kardeşler filmi , durağan ilerliyormuş izlenimi veriyor ancak yeri geldiğinde heyecanlandırmanın bir yolunu da buluyor .
Aile bağı denen şey hayatımızda var olmasa daha mı özgür olurduk ?
Yüzyıldır aklımızda olan bu soru , dünyadaki en önemli şeyin kendi mutluluğumuz olduğunu anlamadığımız sürece varlığını sürdürecek gibi görünüyor .
Ana akım sinema dahilinde bir film olsaydı , ' Bu sahnede şimdi şu olacak ' diyebileceğimiz filmde işler hiçbir zaman düşündüğümüz gibi ilerlemiyor .
Bu da gerçekçiliğinden bir saniye olsun kayıp vermediğini gözler önüne seriyor .
Yusuf'un filmin sonundaki özgürlük tercihleri de , bu konuda sorgulamalar yapmamıza ve onu aklımızın bir köşesine kazımamıza neden oluyor .  Yiğit Ege Yazar ,  Caner Şahin ve Gözde Mutluer'in başrollerini paylaştığı film , Karlovy Film Festivali'nde açılışını yapmıştı .
O zamandan itibaren merak ettiğim bu film , izlemeye değer olduğunu gösterdi .
Yazar : Özlem Yenilmez
