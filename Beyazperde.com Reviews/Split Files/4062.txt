Bu hafta korku filmi severler için oldukça verimli ve eğlenceli bir hafta .
Teenslasher sevenler için Kabus Gecesi , Japon korku sineması severler için Cevapsız Arama var .
Şahsen bana en çok hitap eden ise korkunun büyük ustası olarak adlandırılabilecek Dario Argento'nun son filmi Rest , sonunda biz izleyicilerin karşısında .
90'ların Dario Argento için oldukça zorlu geçtiğini söyleyebiliriz .
Bütün hayranlarının , " Üç Anne Üçlemesi " ni tamamlaması için Argento'nun üstüne gelmesi bir yana , yaptığı filmlerde eski gücünü gösterememesi herkesi üzmüştü .
Ama karşımızda Argento olunca , bir korku - severin onun herhangi bir yapımına burun kıvıracağını da sanmıyorum .
Genelde çoğu yönetmenin en üst düzeyde bir filmi olur ve onu aşabilmek için boşuna uğraşır durur .
Diğer bütün filmleri de izleyiciler tarafından acımasızca başyapıtı ile karşılaştırılır .
Argento bu konuda biraz daha şanslı sayılabilir , kimse sorarsanız sorun Suspiria'nın en bilinen ve ünlü filmi olduğu gerçeği değişmez , ama birçok hayranı Deep Red ve Inferno gibi filmleri de Suspiria'nın yanına yerleştirirler .
Farkındayım ki ben de o acımasız seyirci kitlesi içindeyim .
Ne yapabilirim ki ?
Bize bütün o eski kült filmlerini izleme şansını verip sonra da nasıl " şimdi de Il Fantasma dell'Opera'yı ( Operadaki Hayalet ) izleyin " diyebilir ?
20'lere de iyi bir başlangıç yaptığını söyleyebiliriz Argento'nun .
Beklentileri yüzde yüz karşılayamasa da iyi bir giallo olan Uykusuz'la seyircilerini etkilemeyi kesinlikle başardı .
Bu yüzden , biliyorum ki , ben dahil birçok Argento hayranı Rest'i büyük bir heyecanla bekledi .
Rest'den bahsetmeden önce , onun da bir giallo örneği olduğunu göz önünde bulundurmalıyız , çünkü klasik bir korku filmi bekleyenler kesinlikle yanlış filmdeler .
Giallo terimi adını , İtalya'da basılan bir dizi gerilim kitabının sarı kapaklarından alır .
Giallolar , kısaca " katil kim ? " kitaplarıdır , seri katili bulmak da genellikle bir polise düşer .
Bu kitaplardan adını alan sinema türünün en önemli yönetmenlerinden biri de Dario Argento olduğu için , onun filmlerini diğer korku filmleri ile aynı sınırlarda değerlendirmemiz imkansızdır .
Ancak şu var : hangi sınırlarda değerlendirirsek değerlendirerlim , Rest maalesef beklentileri karşılayamayacak bir film .
Herhangi bir korku severi zaten çekmeyecek bir film bu ; konu seri cinayetler işleyen bir katilin kim olduğunu araştıran polislerin etrafına dönüyor .
Canavarlar , vampirler ya da hayaletler arıyorsanız , zaten Argento filmlerinde bulamazsınız .
Argento'nun olağan görüntüleri haline gelmiş kanlı sahneler ise nedensiz bir şekilde minimuma indirilmiş durumda .
Açıkçası benim için bir Argento filmi , şiddet sahnelerinin açıkça kullanılması , vücutların rahatsızlık duyulmadan sergilenebilmesi anlamına da geliyor .
Filmin " gore " olarak sayılabilecek tek sahnesi öldürülmüş kızların cesetlerinin incelenmesi olunca , hayalkırıklığı kaçınılmaz oluyor .
Kendi kızının oynadığı bir filmde bile tecavüz temasını rahatça işleyebilen bir yönetmene bu ağırbaşlılık pek yakışmıyor .
Filmde katil , yakaladığı kurbanların hayatını bağışlamak için polislerle poker oynamaya karar veriyor .
İnternette oynadıkları oyunda , kazandığı her el için kurbanının bir parçasını kesiyor katil , eğer oyunu kazanırsa da kurbanını öldürüyor .
Çok yenilikçi bir konu olmamakla birlikle , aslında ilgi çekici .
Poker oyunu oynanırken web - cam , kaçırılmış kadınların korkulu suratlarını görmek , polisler için kesinlikle bir dezavantaj , bizim içinse yegane gerilim kaynağı .
Ne yazık ki , filmi izleyen birinin alabileceği en büyük mesaj , " kumar bütün kötülüklerin anasıdır . " olur .
Bir Argento filminin böyle bir mesaj vereceğini söylemeye çalışmıyorum kesinlikle , ama bağımsız bir gözle bakıldığında karşımıza çıkan da bu .
Kumarın heyecanının hayatını etkilelemesine izin vermiş bir katil , kumar borcu yüzünden babasını kaybetmiş müfettiş Anna Mari , polislerin pokerde yenilmeleri yüzünden hayatını kaybeden kadınlar , kumarda oldukça şanslı olduğu için polislere yardımcı olmaya çalışan genç Remo'nun başına gelenler .
Belki de Argento'nun istediği de buydu , insanlar filminden garip anlamlar çıkarırken arkasına yaslanıp gülebilmek .
Ama ben isterdim ki , filmden çıktıktan sonra düşünüp anlam vermeye çalışacak başka sahnelerim olsun .
Ana iki karakteri canlandıran Stefania Rocca ve Liam Cunningham haricindeki diyaloglar oldukça bayat ve göze batıyor .
Ancak ikilinin arasında gerçekten oldukça iyi bir elektrik var .
Diğer yapaylıklar arasında ikilinin doğal ilişkisi filmin izlenebilir tek yanı .
Bu bakımdan , Argento'nun başarılı olduğunu söyleyebiliriz , tüm dikkatleri Anna ve John çekiyor , zaten olması gereken de bu .
Filmin başından sonuna kadar birkaç katil adayınız zaten oluyor , yani gidişat oldukça belli .
Aslında klişeler ve kötü diyaloglar normalde Argento'nun filmlerine zarar veren özellikler değillerdir , şahsen Argento'nun arkasını bunlara dayadığına her zaman inanmışımdır .
Argento'nun çekimlerinde katilin sadece ellerinin göründüğü sahnelerde kendi ellerini kullandığı gibi , bunlar da yönetmeinin bir çeşit alamet - i farikası olmuştur .
Maalesef Argento'nun bu özelliği de olmasa , bu filmi izlenebilecek kılan pek fazla şey kalmış olmuyor .
Görüntü yönetmenliği , bu kez Benoit Debie'ye emanet edilmiş .
Debie'nin , Dönüş Yok'un görüntülerinde de parmağı var .
Ancak daha önceki Argento filmlerinden favorilerim Ronnie Taylor ya da Luciano Tovoli , kendilerini aratıyorlar .
Debie kötü demiyorum , ama benim için Argento filmlerindeki buğulu görüntüler , bazen tek renkli bazen de karmaşık sekanslar , düz anlatımdan çok daha değerli .
Belki bu gialloya öyle sürrealist bir ortam yakışmazdı , ama şunu da biliyorum ki yönetmen Argento oldukça , o görüntüler filmin uygun bir bölümüne rahatça yerleştirilirdi .
Aslında daha filmi izlerken farkettim ki , filmin bas bas " ben bir Argento filmiyim " diye bağırmaması beni rahatsız etti .
Bir yönetmenin kendisini tekrarlaması değil istediğim , Argento eski filmlerine yaptığı bir iki gönderme haricinde bir selam duruşunda bulunmamış , aynı zamanda da yönetmenin türe yeni birşeyler kattığı da söylenemez .
Gene de bir giallo örneği var karşımızda , ve biz bunları hergün göremiyoruz .
Eminim ki , birçok Argento hayranı bu filmi gene de seveceklerdir .
Ben de yönetmeni her ne kadar çok sevsem de , bana yeterli gelmediğini söyleyebilirm .
İnsan sevdiklerinin başarılı olmasını bekliyor haliyle .
Gene de itiraf etmeliyim ki , bir başkası bu filmi beğenmediğini söyleyince üzülüyorum , sanki Argento'ya haksızlık yapılıyormuş gibi hissediyorum .
Bir yönetmeni kabullenmek böyle bir şey herhalde .
Argento aslında anlatılamayacak kadar iyi , ama bir o kadar da kıymeti bilinmeyen bir yönetmen .
Ne olursa olsun birşeyler üretmekten vazgeçmeyeceği belli .
Asıl haber ise , yönetmenin bir sonraki film projesinin " Üç Anne Üçlemesi " ni tamamlayacak olması .
Argento'nun 21. yüzyıla girerken kendi korku filmlerine yaklaşımının değişmediğini ummaktan başka şansımız yok .
