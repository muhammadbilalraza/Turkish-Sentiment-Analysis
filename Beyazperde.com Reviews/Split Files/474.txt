Sinema salonlarının neredeyse her hafta yeni bir üyesini ağırladığı animasyon türü , maalesef ki daima dört ayak üstüne düşemiyor .
Pixar gibi artık çoktan rüştünü kanıtlamış bazı büyük isimleri saymazsak ( ki bu stüdyolar bile çizgi altı işler üretebiliyor ) karşımıza çıkan kaliteli animasyon yapımların sayısı pek fazla olmuyor .
Son yıllarda Çin’in başını çektiği Asya ve keza Almanya’nın Avrupa’da öne çıktığı türün alternatif yapımcıları ise şaşırtıcı bazı animasyonlarla Hollywood’a baş kaldırıyor .
Öte yandan LAIKA’nın bir süre önce vizyonda seyir şansına eriştiğimiz harikası Kubo ve Sihirli Telleri gibi yapımlar da , sistemin içinden gelen ancak onun bir o kadar da dışında kalmayı başaran bir üyeleri . 
Daha önce " Sevimli Dinozor " , " Sevimli Dinozor Tatilde " ve " Madagascar " a fazlasıyla benzeyen " Sevimli Hayvanlar " filmlerinin yönetmeni Holger Tappe ise bu sistemin dışında gibi görünen ancak fazlasıyla içinde olan bir sinemacı .   Bu hafta ülkemiz genelinde vizyona giren yeni çalışması Mutlu Canavar Ailesi , aynen önceki filmleri gibi alışıldık hikayelerin bir başka yorumundan ibaret .
Az önce de söylediğimiz gibi , Hollywood’un büyük gişe canavarlarından biri haline gelen önemli animasyon örneklerini fazlaca esinlenerek yorumlayan yönetmen , bu sefer de Hotel Transilvanya serisini başka bir düzlem üzerinden anlatmayı tercih etmiş .
" Mutlu Canavar Ailesi " filmi , özünde birer canavar olmayan ancak şansızlık eseri kendilerini tarihin en meşhur yaratıkları olarak bulan karakterlerin hikayesini paylaşıyor . 
Güzel bir ailenin annesi olan Emma , genellikle hayatında pasif bir karakter olarak arka planda durmayı seçmiş eşi Frank ve çocukları Fay ile Max’in sevgisi sayesinde ayakta kalmış bir kadındır .
İşi ile ilgilenir , evdeki karmaşaları çözer , kocasını biraz daha öne itmeye çalışır , birbirleri ile sürükli çekişen çocuklarını sakinleştirir .
Günlerden bir gün kendisini hiç olmadık biri ile iletişim kurmuşken bulur .
Vampirlerin efendisi Dracula’nın ilgisini çeken kadın kendini bambaşka bir kaosun ortasında kalır .
Emma’yı gelini yapmak isteyen vampir , bu işi kendisi halletmek yerine Cadı Baba Yaga’yı görevlendirir , güzel anneyi vampire dönüştürerek kendisine getirmesini ister .
Bu arada Cadılar Bayramı partisi diye gittikleri mekanda kendilerini bir konser sahnesinde bulan aile , cadının büyüsü ile gerçek birer canavar olur .
Emma istendiği gibi bir vampir olmuştur  ancak kocası Frankenstein’ın Canavarı , oğlu Max kurtadam ve kızı Fay de mumyaya dönüşür . 
Canavarlarımız , artık eski hallerine dönmek ve bu sefer gerçekten mutlu bir aileye dönüşmek için pek çok zorluğa göğüs germek zorundadır .
Buna Mısır ve Imhotep’de dahildir . 
 " Mutlu Canavar Ailesi " nin en büyük sıkıntısı anlatacak bir mesaja sahip olmaması .
Daha dürüst olmak gerekirse , anlatmayı istediği şeylerin zaten uzun yıllardır binlerce defa , farklı materyaller üzerinden , binbir şekilde paylaşılması .
Geçimsizlik ve önyargılardan vazgeçmesi gereken çocuklar , yeni  hedefler belirlemesi mecburi anne ve iş hayatında hep susan ve ezilen bir baba .
Hepsi de başına gelen şok edici gelişme sonrasında kendilerini bulmalı , gerçek birer birey olmalıdır .
Yani hep aynı hikaye etrafında koşan mesajlar silsilesi . 
Teknik olarak yeterli olan film , görsel olduğu kadar Türkçe dublajıyla da kulakları memnun etmeyi başarıyor .
Hızlıca ( hatta biraz fazla hızlı ) akıp giden serüven , ara sıra güldürmeyi başarsa da , bu espiriler ne yazık ki pek parlak değil .
Hazım sorunu çeken bir Frankenstein’ın Canavarı ne kadar komik olabilirse , o kadar ilginç ve eğlenceli .
İlk yarım saat dolmadan serüvenin neredeyse yarısını getiren senaryo , arda kalan kısımda içi boş bir koşuşturma üzerinden finale gidiyor .
Ne şaşırtıcı bir sürpriz , ne de bilinmedik , görülmedik bir mesaj . 
Kısacası " Mutlu Canavar Ailesi " , sadece vakit geçirmek için tercih edilebilecek , fazla bir beklenti olmadan izlenmesi doğru olacak bir animasyon filmi . 
burcinaygun@gmail.com
