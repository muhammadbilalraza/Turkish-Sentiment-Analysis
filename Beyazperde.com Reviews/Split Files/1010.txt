Geçtiğimiz yıl 24. Adana Film Festivali’nde karşımıza çıkan Kar kişisel dertlerinin içinde kaybolup , birbirlerinin iç içe geçmiş yaşamlarında hayat bulmayı uman yitik bir gençlik hikayesi …
Aslında bu tarz banliyö bizdeki adıyla varoş hikayeleri her daim seyircinin gözünde bir ışıltı yakar , kaybetmişlik sendromunun içte ve arada sırada sokaklarda patlayan tepkisi iyi gelir seyirciye …
Kar’ın da öyle bir etkisi olduğunu düşünüyorum .
Arka planda ise geç tanışan iki kardeşin birbirlerine ömür biçme , birbirlerine şans tanıma durumu anlatılıyor . 
Müzeyyen karakteri üzerinden ‘birlikte’ hareket etmeye övgü var ama birlikte hareket etme eyleminin adı biraz daha dibe vurmak !
Hala uyuşturucu içip , hayatı iplemeyip , seks yapmanın hayatın acısını çıkartmak olarak yansıtılması bana biraz kolaycılık olarak geldi kusura bakılmasın !
Ya da cesur bir şey olarak sunulması !
Buradan bakınca filmi sevemedim ama iki kardeşin birbirini öteleyen hayat hikayeleri içinde aslında birbirlerini çekip çıkartmaya çalışmaları , daha doğrusu Ali’nin bu konuda çabalaması sahici ve azimli geldi bana .
Onun dışında getto denince güvercin uçurtmanın ( filmde yoktu ) dışındaki klişeler pek bir yerli yerindeydi … 
Filmi izleyince aklımıza Başka Semtin Çocukları ve Kara Köpekler Havlarken geliyor elbette , ama onların tarzı daha sert ve toplumsaldı .
Bu da filme katılan derde bir anlam biçiyordu ama Kar ortaya serpiştirdiği dert kıvamındaki şeyleri karakterlerin üzerine serpiştirmiş adeta .
Bu da filmi biraz aşağıya çekiyor .
Gerçi Bekir’in solcu abisi var ama o da sürekli bastırılan bir karakter ! 
İki kardeşin zıt hayatları , Müzeyyen’in babasının onları Ali’nin annesinin hamile olduğunu öğrenince terk etmesi ve ortada büyük çatlak yaratması !
Tabii Müzeyyen ve arkadaş tayfasının kendi grupları dışında herhangi birinin varlığına tahammül edememeleri ; kardeş Ali’nin epey hırpalanmasına yol açıyor .
Ali’nin bu kendisine yabancı ortamda yolunu bulmaya çalışması , ısrarlı bir şekilde ablasının çevresine dahil olma çabalarının filme farklı bir hareket kattığını söyleyebiliriz .
Bir yandan da Ali’nin tavırlarının daha yapıcı olması diğer grup adına endişelerimizin ne kadar doğru olduğunu kanıtlıyor .
Çünkü Ali’nin ablasını Bolu’ya götürmek ve babası gibi olmadığını kanıtlama amacı var .
Yani küçük burjuva diyeceğimiz çocuğun amacı var , diğerleri ise daha çok amaçsızlık noktasına koca bir duman üflüyor !
Buraya cinsiyet açısından baktığımızda erkeğin toparlama gücüne karşılık kadına daha dağınık bir hayat kaygısı çizdiğini de söyleyebiliriz ya da yönetmen burada kadına tersine güç de biçmiş olabilir .
Orası biraz kafa karıştırıyor ! 
Emre Erdoğdu yönetimi ve oyunculukları iyi .  Hazar Ergüçlü ve Halil Babür büründükleri karakterleri iyi yansıtıyor ve filmin kişisel sertliğini iyi bir dozda karşımıza çıkarıyorlar .
Onun dışında dediğim gibi hayatın ittiği hayatların izdüşümüne tanıklık ettiğimiz bildik bir hikaye Kar !
Umudun küçük bir erkek kardeşten gelmesi üzerine çabalama fikri bana göre filmin sıçrama noktası .
Kameranın aktüel çalışılması filme farklı bir gerçeklik ve duygu katıyor , dar alan duygusu ise iyi bastırıyor üstümüze ! 
 twitter . com / banubozdemir
