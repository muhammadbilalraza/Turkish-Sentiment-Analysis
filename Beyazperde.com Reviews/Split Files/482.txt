Mensubu olduğum jenerasyonun “efsane” ya da “kült” olarak nitelendirdiği yapımların , radikal olduğuna inanılan revizyonlarla birer ikişer beyazperdeye damladığı bir dönemde ; Terminator 2 : Mahşer Günü gibisinden bir köşe taşını , noktasına virgülüne pek de fazla dokunulmamış haliyle , olabilecek en toraman görüntü eşliğinde izlemek ; başlı başına bir ritüel !
Dolayısıyla , karşımızda 80’ler jenerasyonu için en alımlı haliyle doya sıya nostalji yaşayabilecekleri kaçırılmaz bir fırsat duruyor desek hiçbir şekilde abartıya kaçmış olmayız , olamayız !
Popüler sinema ile yakından ilgilenen ve gittiği her filme küçük kardeşini yoldaş olarak yanına alan bir ağabeye sahip olmanın avantajını yaşayan şanslı nesilden olmam ; T2 gibi bir efsaneyle olması gerekenden biraz daha erken tanışmama vesile olmuştu .
Altyazı okumaktan bile aciz olduğum bir yaşta Kocaeli Orduevi Sineması’nda izleme şansı bulduğum T2 , daha sonraki yıllarda pek çok jenerasyondaşım gibi benim de siberpunk sevgimi deri altına ustaca zerk etti ve en dramatik tabirle her şey bir daha geri dönülemeyecek bir hal aldı .
Sinemada yaşanan ilk deneyimden sadece birkaç yıl sonra beyaz camın Pazar gecesi sinema kuşaklarının vazgeçilmez mahsullerinden biri haline gelen T2 ; her ne kadar 90’lı yılların ikinci yarısından itibaren yeniden şekillenen bilimkurgu trendlerinin gerisinde kalmış gibi görünse de etkisinden ve albenisinden çok bir şey yitirmedi !
James Cameron’un gözbebeği olan Terminator serisini , teknik anlamda dallandırıp budaklandırma arzusunun temeline , doğrudan doğruya filmin doğum tarihini alsak hiç de yanlış olmaz .
Aslında bir nevi teknik inovasyon yolculuğu olarak da değerlendirilebilecek olan iki filmin ardından , bu kült üzerine harç maiyetindeki görsel hamleleri görmezden gelebilmek mümkün değil .
Kimi zaman öykü evreninin tam ortasına dikmiş olduğu içeriği , hikayeyi ete kemiğe büründürmek için bir enstrüman olarak kullandığı ayrıksı tekniklerin bir adım gerisine doğru iteklemekten çekinmeyen Cameron ; Terminator serisine yetiştiremeyip , sonradan öykü evrenine eklemleme ihtiyacı duyduğu ilk harici müdahaleyi ise , 1996 yılında hayata geçirdiği iki farklı proje ile yapmayı başarmıştı .
Bunlardan ilki , Universal Stüdyoları için makyajlanan ve tıpkı Animatrix serisinin Matrix evrenini genişleten hikayecikler konsepti gibi , stüdyo ziyaretçilerine izletilen Cyberdyne’ın hayata geçirilme öyküsüydü .
Preshow olarak adlandırılan ve ziyaretçilere , o zamana kadar gerçekleştirilmiş en etkili gerçek zamanlı 3D deneyimini yaşatan bu küçük şovun ardından Cameron ; Terminator serisini “geleceğe taşıma” anlayışını bir süre daha sürdürmeyi başardı .
Aynı yıl içerisinde , Schwarzenegger , Patrick ve Furlong’u ; filmden beş yıl sonra bir araya getirdiği Battle Across Time ise ; Cameron’un uzun vadede takıntı haline getireceği 3D konseptini bir adım daha ileri taşıyarak ; izleyiciyi tamamen aksiyonun içerisine çekmeyi planlayan 12 dakikalık bir seyir deneyimi sunmayı hedefliyordu .
Nihayetinde , Cameron’un bugün başlı başına bir sinemasal teknik miras olarak yarına taşımayı hedeflediği Avatar kumarının kökenlerini , Terminator serisi üzerinde yapılan bu cafcaflı güzellemeler üzerinden de değerlendirebilmek pekala mümkün .
Bugünün koşullarında her ne kadar söylem olarak köhnediği iddia edilse de , dallanıp budaklandırılan tüm teknofobi ve teknokrasi çıkarımlarının bir iki katman altında hala Cameron’un Terminator’e entegre ettiği çıkarımları bulabildiğimizi inkar edebilir miyiz zaten ?
O halde bizler de , 26 yıl boyunca bir kitlenin başucu filmi olmayı başarmış ve yine aynı kitle için “serinin son filmi” olarak nitelendirilen T2’nin içeriğini yinelemek yerine , asıl merak edilen teknik ganimetlerine odaklanırsak pek de yanlış yapmayız .
Akabinde , gönül rahatlığıyla söyleyebiliriz ki ; Cameron’un iki on yılı aşan sürenin ardından perdeye uğrayan 102 milyon dolar değerindeki siber efsanesi ; kesinlikle ama kesinlikle George Lucas’ın Star Wars serisinin ilk üçlemesine “revizyon” adı altında yaptığı gayri meşru estetik ameliyatına benzemiyor !
Nihayetinde karşımızdaki bilimkurgu mahsulü , insanlık tarihinin sonuna kadar çeşitli müdahaleler ile kabuk değiştirmeye meyilli bir pop kültür oyun hamuru değil ; günün imkanları ile yeniden beyaz perdeye çağırılmış olan kemiksiz bir seksenler ruhu .
Cameron’un bu ruhu ne kadar sahiplendiğine dair zaten en ufak bir şüphemiz yok .
Kaldı ki T2 , sinema tarihinin “üzerine taş koyulamayacağı” birkaç defa tescillenmiş olan yapımları arasında başı çekiyor .
Hiç değilse üç farklı talihsiz “denemenin” ardından , birilerinin tamamen ticari kaygıyla bile olsa mirasa sahip çıkmasının vakti gelmişti hani !
Bu bakımdan T2 , her sezon bilmemkaç örneğini izlemekten bıktığımız ve sözüm ona 3D makyajıyla izleyiciye yutturulmaya çalışılan yapımların aksine , Cameron’un 21 yıl önce cesurca denediği teknik teçhizatın , bugün geldiği noktada sahip olduğu güçten sonuna kadar faydalanmayı hedefliyor !
Tabi , tam da bu noktada özellikle de serinin hayranları olarak kendimize sormamız gereken bir başka soru ortaya çıkıyor : Sinema salonlarına koşturacak olmamızın sebebi Terminator 2 : Mahşer Günü filmini 3D izlemek mi yoksa sadece en sevdiğimiz dostlarımızla birlikte gece seansına T2 bileti satın alacak olma şansını kazanmamız mı ?
Kabul edelim , geçmişimize dair pek az güzellik bugüne yara almadan taşınabiliyor ve T2 , sinema salonlarımızı ziyaret eden bu düzgün boyanmış haliyle kesinlikle onlardan biri !
Lakin zaten kusursuz kabul edilebilecek bir görsel tekniğin bu kadar temiz bir şekilde günümüze taşınmış olması , onu sadece geçmişe dair kült bir fetiş objesi olmaktan çıkarıp , yeni nesil izleyici için de keşfedilmesi gereken bir hazine haline getiriyor .
O halde benliklerimizi Skynet’in sistemine kurban etmenin tam zamanı !
Biraz daha presleyip , özetlememiz gerekirse ;  olan Terminator 2 : Mahşet Günü , bir kere daha ve muhtemelen son kez bizler için döndü ! %MCEPASTEBIN%
