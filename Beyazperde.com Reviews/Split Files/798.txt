İngiliz yazar J. K. Rowling'in geçtiğimiz yüzyılın en büyük popüler edebiyat ürünlerinden biri haline gelen roman serisi Harry Potter , yaratıcısına muazzam bir servet kazandırmakla kalmadı , sinema dünyasına da büyük getiri sağladı .
Toplamda 7 romandan oluşan hikaye , toplamda 8 film uyarlamasıyla dünya çapında gişeleri altüst etti .
Son olarak 2011 yılında beyazperdede gördüğümüz büyücüler dünyasına geri dönüş ise 2016'da oldu .
Rowling'in bir bakıma yan ürün olarak yazdığı Fantastik Canavarlar Nelerdir , Nerede Bulunurlar ? adlı eseri de sinema salonlarında bizleri karşıladı .
Eserin yeni nesil Harry Potter sinematik evrenine giriş niteliğinde olan filmi beğeni kazandı .
Meşhur hikayenin öncesine bizi konuk eden yapımda 1920'lere dönüp , bu kez Voldemort yerine bir bakıma üstadı diyebileceğimiz Grindelwald'ın dönüşüne tanık oluyorduk .
Büyücüler dünyasının enteresan karakterlerinden , hayatını garip ve ender yaratıklara adamış , kendi halinde bir büyücü olan Newt Scamander ( Eddie Redmayne ) ' in kendisini olayların ortasında buluşuna ve pek tabii HP hikayesinin kökenlerine gömülmüştük .                                                                                                                                                                                                                                                                                                                                                                                                                                               Senaryosunu bu kez tamamen Rowling'in yazdığı filmin başında ise 2007'den beri tüm HP uyarlamalarına imzasını atan yönetmen David Yates vardı .
Bu hafta dünya genelinde vizyona giren Fantastik Canavarlar : Grindelwald'ın Suçları da yeni serinin ikinci filmi .
Hem Rowling hem de Yates de geri dönen isimlerden .
Aslında üç filmlik bir " öncül hikaye " olarak planlanan bu yeni evren , şimdiden beş bölüm olarak kararlaştırıldı bile .
Yani önümüzde üç ayrı film daha var .
Gelelim bu okyanusun Voldemort'dan da buyük köpekbalığına , Gellert Grindelwald'a .
Harry Potter romanlarında adı anıldığında tüm kötülerin ' önünü iliklediği ' , safkan büyücülerin tüm insanlığa hükmetmesini arzulayan , büyüsüz sıradan insanlarınsa ancak köle olarak yaşayabileceğine inanan tarihin en güçlü büyücülerinden birine .                                                                                                                                                                                                                                                                                                                                                                                                                                 Kendine yeni müritler toplamaya devam eden Grindelwald bakanlığın elinden kaçmayı başarır ve planlarını hayata geçirmek için gerçek ailesini arayan Credence Barebone ( Ezra Miller ) ' ı saflarına katmak ister .
Obscurus yüzünden kendini kaybettiğinde inanılmaz bir yıkıcı güce kavuşan , aslında tek istediği şevkat olan Credence ise gezici bir sirkte saklanmakta ve bir başka Obscurus olan Nagini ( Claudia Kim ) ile kaçmayı düşünmektedir .
Credence'ın karanlık tarafa geçişiyle her şeyin son bulacağını bilen Sihir Bakanlığı , oğlanı bulması için Newt'u görevlendirmek ister ancak başaramaz .
İlk filmden sonra uluslararası dolaşım hakkını kaybeden Newt bu arada eski arkadaşı , büyüsüz insan Jacob Kowalski ( Dan Fogler ) ve ona aşık büyücü Queenie Goldstein ( Alison Sudol ) ile bir araya gelir . Queenie'nin kardeşi Tina ( Katherine Waterston ) ' nın yerini öğrenen ve aşkını tekrar dile getirmek isteyen Newt ile Jacob gizlice Paris'e kaçar .
Böylece kendilerini Credence'ın da dibinde bulurlar .
Bir yanda gizli bir sebepten ötürü Credence'ı öldürmek isteyen Yusaf Kama ( William Nadylam ) , diğer yanda Newt'un bakanlıkta çalışan Seherbaz kardeşi Theseus ( Callum Turner ) ve nişanlısı Leta Lestrange ( Zoe Kravitz ) .
Her bir karakter öyle ya da böyle bu evrenin geleceğini tamamen değiştireceğini bilmeden bir araya geliyor .                                                                                                                                                                                                                                                                                                                                                                                                                                                                   Grindelwald'ın Suçları önceki bölümü düşünecek olursak daha dağınık bir yapıya sahip .
İlk film için dile getirilen " çok fazla yan hikaye , tek filmde " eleştirisi bu kısım için de geçerliyken , bu dağınık üslubun seviyesi daha yükselmiş .
Rowling bir yandan kendi evrenini genişletirken , diğer yandan Harry Potter dönemine çok daha sağlıklı bir geçiş hedeflemiş .
Bu yüzden de eksik gedik kalmasın düsturuyla hareket ederek , bir romanda yapması mümkün olan detaylandırmayı süresi kısıtlı bir format olan sinema filmine yedirmek istemiş .
Ancak hikaye örgüsü dallanıp budaklandıkça merak unsuru güçlenirken , seyirciyi tatmin etmeye yarayacak olan gerçekçi karakter sunumu geri planda kalmış .
Daha da açık olmak icap ederse , geçmişini sayfalarca okuyup çok sevdiğiniz ya da nefret edebileceğiniz bir karakteri , bu filmde birkaç cümle üzerinden değerlendirmek zorunda kalıyorsunuz diyebiliriz .
Hatta Credence'ın geçmişi , Newt ve Leta Lestrage'in anıları , Yusaf Kama'nın hepsiyle olan bilinmez bağı , Nagini , Grindelwald'ın büyük planı derken her şeyin tek bir mekanda açıklandığı oldukça şaşırtıcı bir bölüm sözkonusu .
Şayet ilk filmi izlemediyseniz , hatta Harry Potter dünyasına tamamen uzak izleyicilerseniz , bu bölümde her bir cümleye dikkat etmeniz lazım .
Nitekim bir süre sonra işler Dallas ile Yalan Rüzgarı arasında bir savaşa dönüşüyor .
Tüm olaylara hakim fanatikler bile kim kimdir , geçmişte ne olmuş , büyük plan ne derken kendini kaybedebilir .                                                                                                                                                                                                                                                                                                                                                                                                         Bu büyük sorun filmin hem eksiği , hem de bir bakıma artısı aynı zamanda .
Şayet duygusal bir dönemdeyseniz ya da bu kurgu hikayenin eski kurtarından biriyseniz yüreğinizi sızlatacak bolca materyal sizi bekliyor .
Sayısız gönderme , ilerde büyük felaketlere yol açacağını bildiğiniz küçük ve masum tercihler , sevgisizliğin ve hırsın tüm insan ırkını nereye taşıyabileceğini gösteren dumanlar içinde yükselen bir mantar bulutu .
Bunlara bir de geri dönen James Newton Howard'ın enfes müziklerini ekleyince tatmin olmamak zorlaşıyor .
Muazzam bir görsel tasarım , II. Dünya Savaşı'nı henüz yaşamamış Avrupa ülkelerini bambaşka bir mercekten görmek , Colleen Atwood'un tasarladığı kostümleri incelemek ve gerçek dışı olduğu kadar bir o kadar da hakikati anlatan hikayesiyle de sizi iki saatliğine sorunlarınızdan uzaklaştıracak bir deneyim .                                                                                                                                                                                                                                                                                                                                                                Öte yandan oyunculuklar açısından fire vermeyen filmin tatmin etmeyen isimleri de var .
Efsanevi büyücü Albus Dumbledore'un gençliğini oynayan Jude Law ve onun eski aşkı ( filmde üstü kapalı şekilde imâ ediliyor ) Grindelwald olarak izlediğimiz Johnny Depp .
İki büyük aktör sizi etkilemiyor çünkü kendilerine de böyle bir fırsat sunulmamış .
İki karakter arasındaki ilişki , hikayede büyük bir dinamiğe dönüşebilecekken , bazı endişeler yüzünden her şey hasır altı edilmiş , iki dost - iki düşman sadece görsel olarak filmde tatmin eder hale bürünmüş .
Sıradan bir insan olan saftorik Jacob ve çatlak büyücü Queenie'nin imkansız aşkı da tüm bu olan bitenin içinde minik bir yan hikayecik olarak oldu bittiye getirilmiş .
Şüphesiz ki bu iki farklı çiftin hikayeleri , sıradaki filmlerde detaylandırılacaktır ancak bu bölümde sadece iki boyutlu birer dolgu malzemesi olarak kalmışlar .                                                                                                                                                                                                                                                                                                                                                                                                                                                                                                   Fantastik Canavarlar : Grindelwald'ın Suçları önceki filme göre daha büyük , daha heybetli ve aksiyon açısından tatmin edici .
Setler , görsel efektler , oyuncu kadrosu ve hepsinden mühimi bu diyarlara tekrar adım atmak .
Her biri de önemli artılar .
Ancak , bir romanda anlatılması gereken , bir çırpıda okunup sinema uyarlamasını bekleyeceğiniz hikayenin direkt olarak uyarlanmış hali gibi de .
Özet olarak temelleri atılmış ve yükselen ' yeni bir seri'nin sancılı ama eğlenceli doğumu .                                                                                                                                                                                                                                                                                                                                                                                                           burcinaygun@gmail.com
