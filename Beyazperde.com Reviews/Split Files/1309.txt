Yasak Bölge 9 , geçen Ağustos'ta Amerika'da vizyona girdiğinde bayağı bir gürültü yarattı .
Ben filmi vizyona girdiği gün , yani sonradan gelecek ' Yasak Bölge 9 tapınmaları ' başlamadan önce izledim .
Her ne kadar filmi başarılı bir bilim - kurgu eforu olarak kabul etsem de neden hem seyirciden , hem de eleştirmenlerden ' son yılların en önemli bilim - kurgu şaheseri ' tarzı bir tepki aldığını anlayabilmiş değilim .
Yanlış anlaşılmasın , Yasak Bölge 9 iyi bir film .
Yanlız karşımızda ne 2001 veya Yıldız Savaşları ile anılacak bir bilim kurgu klasiği , ne de yılın en iyi filmlerinden biri duruyor .
Belki de ilgi ve hobi ötesinde türü bazen fazla ciddiye alan uzlanmaz arlanmaz bir bilim kurgu ineği olduğumdan Yasak Bölge 9'u fazla derinden incelemem yüzeyden haz almamı engelliyor .
Ray Bradbury , Philip K. Dick , George Orwell , Arthur C. Clarke isimlerini ilk kez bu yazıda duyan seyirci için Yasak Bölge 9 , büyük ihtimalle yılın en tatmin edici filmlerinden biri olacaktır .
Yasak Bölge 9 , Peter Jackson'un sağ kolu yönetmen Neill Blomkamp'ın Alive in Joburg isimli kısa filminin 30 milyon dolarlık ( Bu tür bol efektli bir bilim kurgu filmi için gayet düşük bir bütçe ) uzun metraj versiyonu .
Filmin büyük bir çoğunluğu Orwell ve Bradbury tarzı , bilim kurgu adı altında güncel sosyal meselelere göndermede bulunan klasik bilim kurgu stiline sahip .
Yasak Bölge 9'a göre uzaylılar dünyamıza indiğinde insanlık onları Close Encounters tarzı bir hayranlık ve konukseverlik ile değil , tam tersi yasadışı göçmen muamelesi ile karşılayacak .
Her ne kadar kabul etmeyi sevmesem de bu büyük ihtimalle daha gerçekçi bir öngörü .
Güney Afrikalılar'ın zaman kaybetmeden ' Karides ' gibi aşağılayıcı bir etnik isim taktıkları uzaylılar , dünyaya indiklerinden beri kendilerine ayrılan göçmen kamplarında yaşamaktalardır .
Otoriteler tarafından her gün hor görülen karideslerden biri arızalanan uzay gemilerini çalıştırmanın bir yolunu bulur .
Bu yazıda size sadece bu kadarlık bir konu özeti vereceğim , çünkü Yasak Bölge 9'un ilk yarısı sürprizlerini beklemeye değer .
Blomkamp'ın ' mockumentary ' adı verilen sahte belgesel stilini kullanması filmin bilim - kurgu temalarını gerçek dünyaya daha fazla yaklaştırıyor ve şaşırtıcı biçimde gerçekçi bir atmosfer oluşturuyor .
Bu gerçekçi atmosferi yaratmakta Sharito Copley'in ilk sinema rolünde aşağılık bürokrat Wikus performansının büyük bir katkısı var .
Yasak Bölge 9'un tek tük problemlerinden en göze batanı son perdede iki ayrı , birbirine uymayan bilim - kurgu stilinin çatışması .
İlki yukarıda bahsettiğim karanlık , sosyal bilim - kurgu .
İkincisi Paul Verhoeven veya James Cameron tarzı şiddetli bilim - kurgu / macera .
Blomkemp , Yasak Bölge 9'un sonlarına doğu uzun çatışma sahnelerinden ve patlayan askerler göstermekten biraz fazla haz alıyor ve ustalıkla yarattığı o karanlık , ciddi ton yaralanıyor .
Tabi ki Terminator ve Robocop , eğlenceli , vahşi aksiyonu önümüze atarken sosyal ve filozofik meselelere göndermede bulunuyordu .
Fakat yasak Bölge 9'un bilim - kurgusu ve aksiyonu tonal bakımdan o kadar apayrı duruyor ki , uyumsuz bir hava yaratıyor .
Sanki üçüncü perdede iki başarılı film , ön plana geçmek için savaşıyor .
Bunlar bilim - kurgu türüne fazla obsesif olan bir eleştirmen tarafından yazılan sözler tabi .
Bilim - kurgusundan kalite aksiyon isteyen seyirci için Yasak Bölge 9 , Terminatör 4 ve Transformers 2'ye kıyasla orjinal , taze bir nefes .
