Geçtiğimiz hafta ülkemizde vizyona giren Viral’in hemen ardından Ariel Schulman ve Henry Joost ikilisinin bir sonraki filmi olan Oyun / Nerve , sinema salonlarını gerilim dozajlı romantizm türü ile donatıyor .
Aslında aşinası olduğumuz , hatta yakın zamanda patlayan Pokemon çılgınlığı ile bir nevi içerisinde olduğumuz sanal gerçeklik olgusunu çekirdeğine yerleştiren film , Michael Douglas’ın 1997 tarihli ve bu türün efsane filmi Oyun’dan başlayarak kurgu içinde kurgu kuran tüm senaryolara selam yolluyor .
Baş karakterimiz Venus –kısaca Vee - ‘en iyi dostu’ olan Sydney’in kısmen gazına gelerek ama kısmen de kendisini ona ispatlama dürtüsüyle , başta yadırgadığı “Nerve” oyununa dahil olur ; hem de oyuncu olarak !
Zira Nerve oyunu içerisinde sadece gözlemci kalmak da mümkünken , Vee yapabileceklerinin sınırını görmek ister ; bir anlamda da istediği zaman durabileceğine inanmaktadır . ‘Bir tık’ özgüven ile başladığı oyunda etap etap , görev görev ilerledikçe kendisini ve oyuna karşı olan arzusunu durdurmadığını fark etmeyecektir bile !
Zira oyunda yerine getirilen her yeni görev aynı zamanda katlanarak artan banka hesabı demektir .
Jeanne Ryan’ın romanından Jessica Sharzer’ın senaryolaştırdığı hikaye çıkış noktasına sadık kalarak , sadece karakterleriyle değil , hem oyunun gözlemcileriyle hem de biz seyircilerle de oynamayı hedefliyor .
Gözlemciler iştahı kabarık oyuncuları kendi koydukları kurallar ve dayattıkları görevlerle zorladıkça , insan doğasının en belirgin unsuru olan açgözlülük de katlanarak artıyor .
Pek çok gözlemciye göre oyuncuların görev esansında ölmesinin bir sakıncası yok , zaten 1991’de Körfez Savaşı’ndan bu yana dünya olarak canlı yayında ölümü seyreyliyoruz .
Ayrıca ben gözlemciyim , bana ne , oyuncu olmasaymış …
Özellikle finale doğru gözlemci karakterlerde tavan yapan bu tavır , filmin salt bir cesaret aksiyonundan ibaret olmadığını vurguluyor .
Hali hazırdaki hacker ekibi zaten senaryonun ve yönetmenlerin eleştirel tavrını temsil ediyor bence .
Filmin oyunculuklarında ise başrollerde seyrettiğimiz Emma Roberts ve Dave Franco kendilerinden beklenen performansın üstüne çıkıyorlar .
Oyun’u seyrettiren başlı başına Vee’nin kararlılığı ve karakter değişimi .
Doğru mu yalan mı söylediğini uzun süre kestiremediğimiz Ian karakterini canlandıran Dave Franco ile aralarında gerçekçi bir çift elektriği olmuş .
Yarın öbür gün “setten gerçek hayata taşınan çiftler” kategorisine terfi edebilirler !
Düşmeyen temposuna rağmen romantizmi araya yedirebilmesi , seyirciyi ‘tabir - i caizse gaza getiren’ yerinde müzik kullanımıyla tek bir gecede geçen film , anlatmak istediğini 97 dakikaya ‘sığıştırmayı’ başarıyor .
Vee dahil hiçbir karakterden derinlikli analiz beklemeden seyredilmesi gereken yapım , bu noktada türün meraklısı sinefillerde hayal kırıklığı yaratabilir .
Velhasıl hikayesiyle 90’lardan bugüne birçok yapımı anımsatan ; ancak detayları , özellikle mobil internetin benliklerimizde kapladığı devasa alanı işleyerek edindiği orijinalliği ve yüksek temposuyla izleyiciyi kendine bağlayan Oyun , özellikle elinde ipad ve akıllı telefonla doğan gençlerin seyretmesi ve feyz ( face değil ) alması gereken bir yapım .
Doğruluk - Cesaret’i şişe çevirerek oynadığımız günlerin hatırasına , sinemalarda …
