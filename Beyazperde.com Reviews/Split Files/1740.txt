Psikolojik yabancılaşma ve yalnızlık temalarını işleyen Anayurt Oteli , Türk edebiyatının önde gelen yazarlarından Yusuf Atılgan imzası taşıyor .
1973 tarihli bu kült roman , 1987 yılında Türk sinemasının önemli yönetmenlerinden Ömer Kavur tarafından beyazperdeye uyarlandı .   Filmin başrollerinde Türk sinemasının yaşayan iki usta oyuncusu Macit Koper ve Serra Yılmaz isimleri var .   1987 Uluslararası Antalya Altın Portakal Film Festivali’nde “En İyi Film” ve “En İyi Yönetmen” ödüllerinin sahibi olan Anayurt Oteli , İstanbul ve Venedik Film Festivali dahil bir çok festivalden ödülle döndü .  
Ömer Kavur’un filme yeni bir yorum katmaktan ziyade , romana sadık kalmakta özen gösterdiğini söyleyebiliriz .
Kitap ve film arasındaki ilk farklılıktan biri kitabın 1960’larda , filmin ise 1980’lerde geçiyor olması …
Bu sebepten uyarlamada 1980 darbesinin karanlık atmosferi de yer yer filme yansıyor .
Otele gelen kaçaklar , gazete manşetlerindeki kötü haberler ya da meyhanedeki tutuklamaları bu yansımaların örneği olarak verebiliriz .  
Zebercet ; iki boyutlu , katmansız , derinliksiz , tekdüze bir adam .
Kendine güveni olmayan , pısırık , duygularını açık edemeyen , cinsel kimliğini bulamamış aslında henüz yaşarken dahi kendi otelinin hayaleti …
Ancak tüm bu sığlığı Yusuf Atılgan öyle ustaca anlatıyor ki , bu sıkıcı adamı okumaya doyamıyorsunuz Tabii kahramanımızın böyle olmasının geçmişe uzanan sebepleri var .
Okulda , askerlikte , gençliğinde hep hor görülüp , dışlanmış bir insan olmuş .
Kitapta yazar Zebercet’in tüm o itici hallerini ve sapkınlıklarını açıkça ve derinlemesine anlatmakta sakınca görmezken filmde o denli çarpıcı sahneler göremiyoruz .
Tüm bu hiçbir yere ait olamama ve dışlanma zaman içinde katlanarak obsesif kahramanımız için bir deliriş öyküsüne dönüşüyor . 
İşte gecikmeli Ankara treniyle otele gelen gizemli kadın , tam da bu dönüm noktasında Zebercet’in hayatına giriyor ve onu dönüşü olmayan bir karanlığa , kendi sonunu yazmaya hazırlıyor .
Hem edebiyatımız hem de sinema tarihimiz açısından pek kıymetli bu eseri yıllar sonra hem de tertemiz kopyasıyla beyazperdede izleyecek olmak büyük fırsat .
Kaçırmayalım ve gerekli ilgiyi gösterelim ki yenileri ile buluşabilelim .
İçinizdeki Zebercet ile yüzleşmeniz dileğiyle …
Gizem Ertürk
