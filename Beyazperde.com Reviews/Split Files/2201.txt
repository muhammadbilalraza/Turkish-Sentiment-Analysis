Burcu Biricik ve Özgün Çoban’ın başrollerini paylaştığı , Türkan Derya’nın senaristliğini ve yönetmenliğini yaptığı Çok Uzak Fazla Yakın , romantik türünde alışmış olduğumuz filmlerden uzaktadır .
Film , “biz – birinci çoğul şahıs” anlatım ekseninde İzmir’de birbirini çok seven iki karaktere odaklanmıştır .
Filmde ilk bakışta göze çarpan karakterler ve nesnelerin kullanımı aktarılan kompozisyonu yüzeysel bırakmaktadır .
Ancak filmdeki bu yüzeysel geçişler ana karakterler de dâhil olmak üzere , filmin kompozisyonunu genel geçer şartlara indirgemektedir .
Bu da seyirciyi , aktarılan hikâyeye karşı yanlış yorum yapmaya itebilir .
Filmde can sıkıcı tasvirlerin temsilleri asıl hikâyeyi anlatmakta fon niteliğinde kullanılmıştır .
Genel bir kanıya göre sosyal şartları belirleyici kılan gerçekçiliktir .
Filmin hikâyesinde de belli bir kurguya dayanarak ana karakterler üzerinden sosyal şartlara bağlı olarak duyusal geçişler yansıtılmıştır .
Dolayısıyla sosyal ve fiziksel çevre betimlemeleriyle düzenlenen bir hikâye ekseninde seyirci olarak aksesuar olmaktan öteye geçemiyoruz .
Ancak duyular arası anlık geçişler , seyirciyi anlatımın içerisine sokuyor .   Filmde zaman kavramı açısından ana karakterler arasında düzenli olarak yaşanan ani duygu değişimi , temelde filmin ana aksesuarı olmuştur .
Bu aksesuar , kimi zaman , varoluş ile yokoluş arasında gidip gelmektedir .
Filmin hemen her karesinde bu kutuplar birbirini hızlı bir şekilde çekmektedir .
Seyirci ise daha çok anlatım içinde yüzmektedir ; varoluş ve yokoluş aynı anda deneyimlenir .
Ana karakterler bize ara ara varlığı , belki de bir yerde benliği sorgulatır .
Zira filmin temelinde yatan kompozisyon içerisinde kendi hayatımızdan da parçalar bulmamız mümkündür .
Bu sayede benlik ; varoluş ve yokoluş ekseninde hareket eder .
Özgün Çoban'ın oynadığı Cem karakteri " ben " merkezli hareket ederken Aslı rolünü oynayan Burcu Biricik ise daha çok Cem'in " ben " merkezi ekseninde dolanan bir karakter olmuştur .
Yönetmen bu ikilinin arasında geçen yoğun duygusal geçişleri geçmiş ile gelecek temelinde düzleme oturtmuştur .
Filmde bolca kullanılan flashback ve flashforward geçişleri filmin iskeletini oluşturan başat araçtır .
Bu geçişler esnasında karakterler her zaman kendi düzeylerini korumuşlardır : Cem kibirli , hırslı , hayallerinin peşinden giden biriyken Aslı ise daha çok duygusal , her şeyden önce sevdiği erkeği ön planda tutan biridir .
Bu iki farklı karakteri aynı noktada buluşturan şey umudun ve umutsuzluğun içten dışa , iradeye bağlı olarak kurulup bozulmasıdır ; sonra tekrar kurulması ve tekrar bozulmasıdır .
Filmin sonlarına doğru ana karakterler arasında hayat , durumlar toplamına dönüşmüştür .
Bu noktada yönetmenin filme karşı tavrını da görmüş oluruz .
Bunun ışığında ilişkiler , sözcükler , davranışlar bizi duygu durumlarının sınırında dolaştırır .
Esasında bu durum filmin bize sunduğu yalın bir gerilimdir .
Bu gerilim içerisinde yer yer ironik durumlar , yer yer saçmalıklar ön plana çıkmıştır .
Daha çok karakterlerin kendi iç dünyasında olan bu gerilim , soyut bir dışavurumdur .
Bu soyutluk filmin kompozisyonun nasıl ilerleyeceğine dair bize fazla bilgi vermez .
Film yaşama dair , yaşamın içinden aforizma niteliğindedir ; yaşama , gerçekliğe , duygu durumlarına hiçbir şekilde tanımlama getirmez .
Onların ne olduğuna dair herhangi bir açıklama yapmaz .
Film açıklama , tanım beklemeksizin seyre geçilmeli .
Öte yandan filme , filmin türüne bağlı olarak belli bir amaç doğrultusunda gitmek seyirci açısından yanlış bir tercih olacaktır .
Burcu Meltem TOHUM
