Bilindiği üzere yaz ayları aile , animasyon ve çocuk temalı filmleri vizyona çıkmak için biçilmiş kaftan .
Öte yandan havalar iyice sıcaklamışken , Kuzey Kutup dairesinden gelen bir yapımı seyirciyle buluşturmak , rahatlatıcı etkisi yüksek bir strateji !
Norveç yapımı Operasjon Arktis ,  Kutupta Macera  tam da okullar tatildeyken , sinemada üşümenizi sağlayacak cinsten bir çocuk - aile macerası sunan bir seyirlik .
İkinci Dünya Savaşı’nda askeri pilot olarak grev yapan ve emekliliğinin ardından deneyimlerini çocuklar için kitap yazarak aktaran Norveç’in önemli yazarlarından Leif Hamre'nin aynı isimli romanından beyazperdeye uyarlanan film , ilk uzun metrajlı sinema filmini kotaran Grethe Bøe - Waal’in imzasını taşıyor .
Biri genç kız olmanın eşiğinde abla , ikisi daha küçük afacanlar olan 3 kardeşin bir anlamda hayatta kalma mücadelesi Operasjon Arktis .
Anne ve babasının askeri görevlerinden dolayı pek çok kez ev ve okul değiştiren 3 kardeş , yeni yaşamlarıma adaptasyonun daha henüz başındayken kendilerini bir anda – daha ziyade söz dinlemeyen Sindre’nin yaramazlığından dolayı
- Kuzey Kutup dairesine çok yakın olan Spitsbergen adasında bulurlar .
Çevrelerinde sonsuz buzullardan ve aşırı soğuktan başka hiçbir şey yoktur ; tabii sığındıkları kulübe ve adada onlar gibi mahsur kalan kutup ayıları dışında !   Filmin senaryosunu da tek başına sırtlayan yönetmen Grethe Bøe - Waal , 87 dakikalık filmin hemen hemen tüm ağırlığını çocukların adadaki yaşayışına zumlayarak , anlatımın dramatik yapısını güçlendirmeyi hedeflemiş .  Başlarına açtıkları felaketin boyutunu gün geçtikçe daha çok farkına varan üçlü de her bir karakter er ya da geç değişim geçiriyor ; olgunlaşıyor .
Özellikle abla Julia ( Kaisa Gurine Antonsen ) , okuldaki dövüş esnasında kardeşi Sindre’ye sahip çıkmazken , kutuptaki bu kulübe de onların hem anne - babası hem koruyucusu hem de kurtarıcısı oluyor . ‘Maceranın’ esas kahramanı , inatçı Sindre ( Leonard Valestrand  ) süngüyü indirip eve dönüş bileti için Tanrı’dan yaramazlıklarının af olmasını dilerken , en küçükleri olan Ida ( Ida Leonora Valestrand Eike ) çokbilmişliğinin getirdiği kibri bir tarafa bırakıyor .  Daha kendilerini idare edemezken , sınırlı miktardaki yiyeceği idare etmeyi , ısınmak için soba yakmayı ve en önemlisi kutup ayısının pençelerinden sağlam kurtulmayı öğreniyorlar .
Bu anlamda 3 çocuk başrolün de oyunculuklar açısından ellerinden geleni ortaya koyduklarını söyleyebiliriz ; sadece Türkçe dublajın karakterlerin samimiyetini , ifadelerini donuklaştırdığını eklemek gerek .
Yönetmen yaşanan tüm zorlukları trajediye kaçmadan yumuşak bir anlatım diliyle aktarmayı tercih etmiş ; bu bilinçli tutum ile ne kadar kötü koşullarda olsalar da öykünün finaline doğru çocukların illa ki tek parça halinde kurtulacakları hissini de kuvvetlendiriyor .
Atmosferin sertliğine inat bu tutum , filmin  küçük seyirci kitlesi açısından izlenebilirliğini artrıyor .   Filmin göz ardı edilmemesi gereken bir diğer noktası da çevreci duruşu aslında .
On yılı aşkın süredir bildiğimiz , kutupların eriyor olduğu gerçeği ve ayıların ana karaya dönemedikleri için açlıktan buzul adaları üzerinde ölmeleri , filmin yan destekleyici öyküsü olarak karşımıza çıkıyor .
Dünyaca ünlü Game of Thrones dizisinin kızıl yabanisi olarak da tanıdığımız  Norveçli oyuncu Kristofer Hivju’nun canlandırdığı ayı takipçisinin güncesiyle açılan yapım , bölgede yaşanan acı tabloyu kutup dairesine çok uzak olan ılıman iklim seyircisinin yüzüne vuruyor .
Yönetmen bu anlamda kamerasını cesurca kullanmış ; yavrularına yemek arayan ayının 3 çocuğun yaşam mücadelesine eklemlenmesi ve aslında sanıldığı kadar da ‘sevimli’ olmadığı gerçeği filmi izleyecek olan minik seyircilere de ciddi bir öğreti niteliğinde .
Filmin çekim alanları olan Norveç Arktik Okyanusu ve Svalbard adalar topluluğu Gaute Gunnari’nin  üst düzey görüntü yönetmenliği sayesinde görsel bir seyir şölenine dönüşüyor .
Öyle ki beyaz - mavi buzdan başka bir şey yok ama manzaranın beyazperdedeki görselliğine doyamıyorsunuz .
Öte yandan kaybolan çocuklar için anakarada kıyamet koparken onları son gören pilotun soru sorulmadıkça aylarca sesini çıkartmaması , anne - babanın üstün körü geçilen trajedisi ve ikinci sınıf bir televizyon filmi gibi biten finali filmin falso yediği anlar olarak kayda düşülüyor .
Bunları göz ardı ederek , çocuğunuzun hem keyifli bir aile filmi seyretmesini , hem de ders almasını istiyorsanız  Kutupta Macera bu haftanın en iyi alternatiflerinden .
