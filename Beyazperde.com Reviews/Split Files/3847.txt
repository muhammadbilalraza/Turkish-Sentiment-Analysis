Şurası bir gerçek : Audrey Tautou'da sinemasal bir çekicilik var .
Bir tür Fransız usulü ' kendini iyi hisset ' filmine kattıklarına bakın .
Sıska , sağlıksız , oğlan kafalı haline rağmen o yüz , hala Amelie'deki o hınzır kız .
Adaşı Hepburn kadar asil bir boyuna , hocası Juliette Binoche kadar yeteneksel bir gençliğe sahip .
Avrupa sinemasının iç mekanlarda izleyiciyi boğan o anlatım boğuculuğu bir yana , bu kısacık filmden ( 97 dakika ) çıktığınızda aklınızda kalan yegane şey , onun yüzü , o .
Her daim masum , kötü Da Vinci Code'da hiç de ona göre olmayan rolde bile masum , " dirty " değil " pretty " bir Frears karakterinde bile asil .
Anna Gavalda'nın neredeyse 500 sayfalık romanından uyarlanan " Bir Aradayız , hepsi bu " tüm o iç mekan sıkıcılığına rağmen , sahip olduğu eşsiz oyuncu sayesinde vasatın altına tek bir sahnede bile düşmüyor .
Kalın bir kitap , su gibi akmayan bir filme dönüştüğünde bile .
" Aşk belki de çok yakınınızda " mesajına rağmen esas kızın esas oğlanla ancak 41. dakikada yanyana gelebildiği bir temposuzlukta bile , onu izliyoruz ya , gerisi önemli değil .
Her sahnesi , Tautou için yazılmış kısa bir film , bir tablo .
Göstermese de 32 yaşında .
Ama yaşından küçük masumiyet denizlerinde yüzüyor .
Claude Ferri , iyi ki kitabına bayıldığı bu filmi yönetmeye de karar vermiş .
Belki o olmasa , ritmik olmayan , güzel de olmayan bir film izleyecektik .
Ferri , karakterlerine özen gösteren bir isim .
Franck , aldığı her ödülü hak eden dışavurumcu genç oyuncu Guillaume Canet'le tanışmak için bir fırsat .
Cesar'dan sonra Cabourg Romantik Film Festivali'nde aldığı ödül boşuna değil .
Dahası , Tautou'nun oynadığı Camille karakterine aşık olan , ama kızın cinsellik talebine aşkla karşılık verince kırılan Franck karakterinde çok inandırıcı .
Onun motosikletiyle yer aldığı dış çekim tekli planlar , yaşlı büyükannesiyle olan sekanslar , neden bilmiyorum beni etkiledi .
Belki yaşlıların ağlamasına dayanamadığımdandır .
Ama Canet , " serseriyi oynayan düzgün adam " tiplemesiyle , adını ilerisi için not ettiriyor .
Film ilk başta üçlü bir aşk hikayesi anlatacak gibi duruyorsa da , arkada tuğla kalınlığında kitap var , pek o sulara meyil etmiyor .
Üçlemenin zayıf halkası , papyon takan her adam gibi antipatik .
Philibert ( Laurent Stocker ) , görünüşü yetmiyormuş gibi bir de kekeme , üstelik tiyatro sevdalısı .
Onunla geçirdiğiniz sahneleri yok sayabilirsiniz .
Üç karakterin , birlikte yaşama konusundaki zorlukları , bu kaosta yeşeren sevgi gibi şeyler de beklemeyin .
Herşey çok geç ama birden oluveriyor .
Bu da karakterlerle özdeşleşmenizi ya da üzerinde bir süre düşünmenizi önlüyor .
Philibert'in varlığı , güzel bir maçın anlatımını yersiz monologlarıyla sıkıntıya dönüştüren spor yorumcusu gibi .
Sürekli filmin temposuzluğuna , ya da şöyle söyleyelim , ritmini iyi ayarlayamamasına takılmamız boşuna değil .
Franck ile Camille'in asıl yakınlaşmasına neden olan şey , yani yaşlı büyükannenin bakımının genç Camille tarafından üstlenilmesi bile filmin ancak 1. saatinde gerçekleşiyor .
Geriye , yani aşka çok fazla yer kalmıyor .
Film bu haliyle 500 sayfalık bir romanın kısaltılmış adaptasyonundan çok uzatılmış bir kısa film gibi duruyor .
Bu Fransız filmi , belki sizin ayaklarınızı yerden kesemeyecek .
Yaşlılık , aşksızlık , ilişkiler , masumiyet üzerine önemli sorular sorduğu falan da yok .
Ama bir roman uyarlaması olduğundan dramatik yapısı bir ölçüde tutarlı biçimde ilerleyen , " kendini iyi hissetsen ne olur sanki " filmi .
74 yaşındaki Ferri'nin tecrübeden buruşmuş elleri olmasa , çabucak dağılacak bir krep gibi .
