2006 yılında Walt Disney Pixar'ı satın aldığında o güne kadar " Oyuncak Hikayesi ( Toy Story 3D ) , "
" Sevimli Canavarlar ( Monsters , Inc . ) , "
" Kayıp Balık Nemo ( Finding Nemo ) " gibi animasyon camiasına hareket getirecek orijinallikte filmlere imza atan stüdyo , bizi akıbeti konusunda endişelendirmişti .
Ancak ilerleyen yıllarda " Ratatuy ( Ratatouille ) , "
" Yukarı Bak ( Up ) " ve özellikle " Vol . i ( WALL·E ) " gibi birbirinden çarpıcı yapımlarla izleyici karşısına çıkan Pixar , Walt Disney'in baskısı altında kalmadan bağımsız ruhunu koruyabildiğinin sinyallerini verdi .
Geçtiğimiz yıl gösterime giren " Oyuncak Hikayesi ( Toy Story 3D ) " serisinin üçüncü filmi de bu sinyali onaylar nitelikteydi . 
Pixar'ın 80'li yıllardan bugüne uzanan yolculuğuna baktığımızda stüdyonun izleyenlerin zihinlerinde enteresan bir marka değerine sahip olduğunu görüyoruz .
Milyon dolarlık bütçelerle çekilen ve dünyanın dört bir yanına pazarlanan animasyonların kurmaca filmleri aratmayan dramatik yapıları ve dokunaklı hikayeleri çoğu zaman resmin tamamını görmemizi engelliyor aslında .
Apple firmasının kendisini her daim piyasa liderinin uçarı bir alternatifi gibi sunan ve alıcılara ne olursa olsun şirketin ‘amatör ' ruhunu koruduğunu aşılayan reklam stratejisi , Pixar'ın imajının da önemli bir parçası .
Steve Jobs'ın serveti ABD hükümetinin kasasındaki nakit parayı sollamıs olsa da Apple , o ilk kurulduğu günkü ‘amatör ' ruhu hala içinde taşıdığı hissini pompalamaya devam ediyor .
Özetle , aradan geçen onca yılın ardından , artık ne Walt Disney'in en büyük hissedarı Pixar'a , ne de Apple'a , statükonun birer alternatifi gözüyle bakılmamasının zamanı geldi .
Her ikisi de pazarın büyük bir bölümünü ellerinde tutan majör şirketler artık .
Pixar – Walt Disney ortaklığının yeni ürünü " Arabalar 2 ( Cars 2 ) " de bu gerçeği bütün çıplaklığıyla gözler önüne seren tek Pixar filmi belki de . 
2006 tarihli " Arabalar ( Cars ) " filminin devamı niteliğindeki " Arabalar 2 " de başkarakter Şimşek McQueen karşımıza arka arkaya dört kupa kazanmış olgun bir yarış arabası olarak çıkıyor .
McQueen'i yarışlara gittiğinde en çok yakın dostu Mater özlüyor .
Tokyo'dan Londra'ya uzanacak hareketli bir yarış maratonunda McQueen'in Mater'ı yanına alması , kahramanlarımıza bambaşka bir hikayenin kapılarını açıyor .
Tokyo'da McQueen'le arası bozulan Mater'ın istemsizce esrarengiz bir casus oyununa dahil olması ise bizim külüstür kamyonun bir anda filmin baş karakterine dönüşmesini sağlıyor .
Ancak Mater tüm sevimliliğine ve eğlenceli numaralarına rağmen izleyenleri doksan dakika boyunca peşinden sürükleyecek enerjiden yoksun bir karakter .
Mater'ı yıldızlaştırmaya baş koymuş Pixar ekibinin bu sorunu kamufle etmek için başvurduğu yöntemse hikayeyi aksiyona boğmak , ki bu , özellikle " Robinson Ailesi " ve " Bolt " gibi Walt Disney imzalı yapımlarda öne çıkan bir çözüm yolu .
Dolayısıyla , " Arabalar 2 " nin gidişatını ele geçiren aksiyon sahneleri , Pixar'ın yeni filminde Walt Disney'in baskın diline karşı koymadığının da kanıtı . 
Pixar'ın teknolojinin gelişimiyle doğru orantılı ilerleyen görsel yetkinliği düşünüldüğünde " Arabalar 2 " nin ‘gerçekçi ' aksiyon sahnelerinin oldukça görkemli olduğunu söylemek lazım .
Kurmaca filmleri aratmayan kamera hareketleri ve kurgusuyla Pixar dahisi John Lasseter'ın " Arabalar 2 " nin hiçbir aşamasında elini korkak alıştırmadığı her halinden belli .
Tokyo'dan Londra'ya gidişata dahil edilen tüm şehirler , " Arabalar 2 " de bugüne kadar hiçbir animasyonda görmediğimiz kadar sahici ve ayrıntılı bir şekilde beyazperdeye taşınıyor .
Filmin üç boyut teknolojisiyle ekrana taşınması ise bu şehir manzaralarının apayrı bir derinlikle görselleştirilmesini sağlıyor . 
Diğer yandan , Pixar'ın animasyon filmleri insan gözüyle görülen dünyaya benzetmek için gösterdiği , yer yer gövde gösterisine dönüşen bu çaba , " bir animasyon filmin temel amacı bu mu olmalı " sorusunu da beraberinde getiriyor .
" Arabalar " ın kahramanları McQueen , Mater , Sally , Luigi ve diğerleri ilk ortaya çıktıklarında körelmemiş bir hayal gücünün ürünleri olduklarını derinden hissettiriyorlardı .
İnsan , yaşı biraz büyüyünce , çocukken oynadığı arabaları hisseden ve yaşayan birer kahramana dönüştürdüğünü , oyuncak bebekleri çantasına koyarken nefes alamazlar diye korkup , başlarını dışarıda bıraktığını unutuyor .
Pixar , 2006 yılında " Arabalar " ı yarattığında , görsel açıdan diğer filmlerine kıyasla daha mütevazi bir çalışma olmasına rağmen , yetişkinleri çocukluk günlere geri götürmeyi başardığı gibi , çocuklara da hayal gücünün sınır tanımadığı bir dünya sunmuştu .
" Arabalar " her gün dışarıda gördüğümüz dünyaya benzer bir görsellik yaratmaktan öte , bizleri bambaşka bir hayal alemine sürüklemeyi başarıyordu ve bunun için kusursuz bir çizgiselliğe ihtiyacı da yoktu .
Karakterlerin kişisel tarihleri ve çatışmaları , seyredenlerin zihinlerinde çok katmanlı bir film dünyası yaratmaya yetiyordu . 
 " Arabalar 2 " ise Pixar'ın yetişkin kaygılarla ortaya çıkardığı bir çalışma .
Film , güçlü bir hikaye dünyası kurarak seyredenlerle özdeşleşme sağlamak yerine yetişkinleri görsel yetkinliği ve iktidarı ile etkileyip , küçükleri ise hareketli aksiyon sahneleriyle hipnotize etmekten yana - ki tüm bunlar Walt Disney'in kapitalist zekasının varlığını fazlasıyla hissettiren seçimler .
" Arabalar 2 "
Hollywood standartlarında başarılı bir animasyon sayılabilir mi ?
Evet .
Pixar'dan beklediğimiz performansı veriyor mu ?
Hayır .
