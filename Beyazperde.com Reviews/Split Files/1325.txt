Davetsiz , modern Uzakdoğu korku filmlerinin , veya bu tarz filmlerin çoğu ¨J¨aponya'dan çıktığı için J - Korku olarak bilinen türün bitmek bilmeyen Hollywood yeniden çevrimi trendinin yeni bir üyesi .
Orijinali veya yeniden çekimi olsun , seyirci arasında bu türün her hangi bir örneğini izlemiş olan varsa filmden ne bekleyeceğini biliyor zaten : Parkinson hastalığından ve aşırı kireçlenmenin bileşiminden yakınıyormuşçasına hareket eden , suratları uzun saçları tarafından elverişli bir biçimde örtülmüş kirli olduğu kadar öfkeli hayaletler .
Yeni Harry Potter filminin IMAX gösterimi biletlerinin bile sevindiremeyeceği kadar depresif ve huysuz hayalet çocuklar .
Ve tabii ki uğursuz kapılar , pencereler , duş perdeleri , çöp torbaları vs. ' ye delirtici bir yavaşlıkta yaklaşan uzun mu uzun çekimlerin sonunda hayaletin birden ortaya fırlayıp seyirciyi zıplatmayı amaçladığı sahneler .
Eğer herhangi bir Halka veya Garez filmini , veya hatta Göz , Ölümün Sesi veya Resimdeki Hayalet gibi daha kalitesiz yeniden çekimleri izlediyseniz eldeki ürünü biliyorsunuz zaten .
Davetsiz size yenilik bakımından hiç bir şey vaat etmiyor .
İşkence pornosu ile slasher klasiklerinin gereksiz fabrika usülü yeniden çekimlerinin de yardımıyla Amerikan korku sinemasının gururlu geçmişini yerlerde süründüren bu J - Korku yeniden çekim modasından nasıl olup da payını almamış seyirci için ise film , itiraf etmem gerekirse tahmin etmediğim bir sürpriz sona sahip , yeterli bir beceriyle elden geçirilmiş bir doğaüstü gerilim sunacaktır .
Bu seferki yeniden çekim kurbanı ( Telaffuz etmeye hazır mıyız ? ) Janghwa , Hongryeon isimli bir Kore filmi .
Hollywood versiyonu ise annesinin hazin bir kazaya kurban gitmesine şahit olduktan sonra bir akıl hastanesine yatırılan Anna'nın etrafında oluşuyor .
Hastaneden tahliye edildikten sonra Anna , babasının ( David Strathairn ) Anna'nın annesinin eski hemşiresi Rachel ( Elizabeth Banks ) ile ciddi bir ilişkide olduğunu öğrenir .
Anna'nın Rachel'a olan tatsızlığı kız kardeşi Alex'in ( Arielle Kebbel ) Rachel'a duyduğu nefretle güçlenir .
Ayrıca Anna annesinin ve ( haliyle ) bir kaç çocuğun hayaletleri tarafından Rachel'ın olası ölümcül geçmişi hakkında uyarılır .
Zaman ilerledikçe Anna , Rachel'ın bir sonraki kurbanı olabileceğinin farkına varır .
İngiliz yönetmen ve ekibi Guard Kardeşler aslında ilk Hollywood uzun metraj filmleri ile düzgün bir işçilik ortaya koyuyorlar .
J - Korku yeniden çekimlerinin yeni yetme yönetmenler için genel bir ilk adım olduğunu akılda tutarsak , kardeşlerin ilk filmlerinin konusu ve türü hakkında fazla bir seçime sahip olmamaları muhtemel .
Buna rağmen Guard Kardeşler bu sıkıcı materyelden en azından biraz inandırıcı bir korku hissi çıkarmayı beceriyorlar .
Bu sayede işin sonunda zirveye çıkmasalar da , ortalama bir yerde buluyorlar kendilerini .
Davetsiz , filmin sonundaki sürprize dayanan , son dönemlerde özellikle korku sinemasında moda olmuş bir anlatım tekniğini kullanıyor .
Bu da demektir ki filmin süresi boyunca karakterlerin olabilecek en gerizekalı seçimlerde bulunduğu rahatsız edici sahnelere maruz kalacağız , Anna'nın Rachel'ın sahte kimliğini kanıtlayan bilgiyi babasına vermeyi reddettiği sahne gibi .
Tabii ki karakterlerin bu tür gerçek dışı kararlar vermesinin tek sebebi sürpriz sonu seyirciden gizlemek .
Bir sonraki J - Korku yeniden çekiminde sondaki sürpriz aslında J - Korku yeniden çekimlerinin hiç bir zaman var olmadığını , Amerikan korku sinemasının 70li yıllardaki gibi halen aynı oranda orijinal , eğlenceli ve korkutucu olduğunu ortaya çıkarırsa ne kadar mutlu olacağım .
