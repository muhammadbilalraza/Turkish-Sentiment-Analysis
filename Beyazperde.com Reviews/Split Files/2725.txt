Quando una donna non dorme , Erkek Severse .
Tam bir İtalyan .
Sıcak ve çok içten .
Hatta arabesk .
Fakat o fazla damardan olan arabesk tavır her birimizin yaşamına bir dönem işlemiş olan aşk acılarından kurtulamayan bir filmin hissiyatı .
Yüzlerce yıldır modası geçmeyen sayılı aşk şehirlerinden birindeyiz .
Roma'da .
Mevsimlerden yaz değil , o ortada .
Sonbahar , evet evet .
Aşk için uygun bir mevsim .
Özellikle hüzünlü hikayelere İtalya'nın sonbaharından daha güzel bir hava gitmez .
Erkek Severse'de yönetmen Nino Bizarri , mekanların ve filmdeki az sayıda karakterlerin yalınlığıyla filme özgü ve sürekli bir doku elde etmiş .
Sade ve mütevazi yaşamlarını sürdüren bir erkek ve bir kadın bir araya geldiklerinde her iki tarafın da beklemediği duygu devinimleri yaşarlar .
Yalnız erkek , tarih öğretmeni Bruno'ya , henüz filmin başında arkadaşı Ivan'ın saplantılı olduğu aşkı için verdiği tavsiye ters tepecektir .
Çünkü aşk bu , bilinmez ve kadınların dünyası anlaşılmaz .
Tam çözdüğünü düşündüğün anda herşey bir anda daha da karmaşık bir şekil alır .
Tutkulu olmak ve ilişkilerdeki heyecan Nino Bizzarri'nin gözünde , zor elde edilebilecek gibi .
Erkek bir yönetmenin hemcinslerinin tarafından baktığı filmdeki ilişki sarmalları , pek çok terk eden erkek ve ağlayan kadınlı filmlerin aksine , sert ve kararlı kadın portreleri çiziyor .
Bruno'yu film boyunca tam da bizim Tarkan'a benzetmeden edemedim .
Bu açıdan fazla yorum yok .
Erkek severse bir duygu sağanağı yaşatmanın , güzel , basit bir dekor ve minimal mekan seçiminin ötesine geçmeyen bir film .
Fakat yine de , kimi zaman komik kaçabilen , çoğunlukla yoğun aşk sahnelerinde sessizden gelerek patlayan fırtınalar yaratabilmiş yönetmen .
Burada da Avrupa sinemasındaki " auteur " tadı göze çarpıyor .
Çünkü büyük stüdyolarda oradan oraya koşuşturan insanların olduğu ve işlerin giderek çok daha karmaşıklaştığı bir yapıya bürünmüyor film .
Oldukça küçük bir kadroyla yoğun ve filmin doğasındaki aşk temasından dolayı olabildiğince karmaşık olmayı başarıyor .
İç pilav gibi bir iç dünyasına doğru yolculukla hüngür şakırt bir sinema izleyicisine dönüşebilirsiniz .
İnsan filmde gördüklerini yaşamış veya yaşamamış olsun , herkese samimi gelebilecek bir seyirde gidiyor Erkek Severse .
Reddeden , reddedilen , isteyen , istenmeyen var bu filmde .
Tutsaklığa dönüşen aşklar var beklenmedik zamanlarda .
Karakterlerin işi çözme noktasına geldikleri anlar , ya ölümü seçerek ya da prensipleri olduğunu sandıkları yolun tam tersini yaşamalarıyla noktalanıyor .
Erkek severse , bir " aşktan kaçış yok " klasiği .
Dünyanın en ücra köşesinde doğayla baş başa olmak , Roma'daki sevgilisini unutturmuyor Ivan'ın .
Ve başa gelen çekilir bir " olay " oluyor aşk .
Çünkü bir anda insanları bulup peşini bırakmıyor .
Aşk , yaşanmak istenen kodlar üzerinden var edilen bir saplantı ve sadece ismi aşk aslında .
Bazen gerçekliği bir lolipop gibi , daha çok da renkli bir balon gibi sönüveriyor .
Önemli olan ne kariyer ne başkası , erkek severse , tam sever abi diyor film olabildiğince , en içten haliyle .
Nino Bizzarri , çok da deneyimli bir yönetmen olmamasına rağmen geçmişte yapmış olduğu 2 , 3 filmde , daha her şeyin başında naif kalmayı seçmiş bir yönetmen .
Kendi yazdığı öykünün keyfini çıkarıyor gibi filmde de .
Erotik olanı , hayatın içine öyle bir yerleştirmiş ki filmde , aslında biraz da hınzırca gibi gösterilen tüm fanteziler saflaşıveriyor bir anda .
Yine , filmin samimiliğinden geliyor bu saflık .
Edith Piaf'ın aşkı Yves Montant üzerine yaptığı belgeselde de naif , sağlam tutumuyla Bizzarri imzası göze çarpıyor .
Yalınlık , hangi dönem olursa olsun her zaman çarpıcı .
Hayatın karmaşıklığını ve şöyle bir gözden geçirdiğinizde , gümbürtülü bir filme ihtiyaç duymayabilirsiniz her zaman .
Sizi koltuğunuza zımbalayacak bir film değil bu .
Anlatımı hoş , söylediğim gibi , samimi bir televizyon filmi olup battaniyenin altında gizli gizli ağlayabilirsiniz de .
Vizyondaki filmlerle kıyasladığınızda da , GORA ve İSKENDER patlamasına iyi bir alternatif erkek severse .
Bir erkeğin gözü bu sefer bize bazı kadınların adi ve sevmeyi bilmeyen insanlar olduğunu gösteriyor .
Bir diğer yandan da kadın düşmanı ve anti - propaganda da yok .
Ne de olsa insanlık hali , kimin ne zaman ne yapacağı belli olmuyor .
