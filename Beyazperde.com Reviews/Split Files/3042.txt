İsmail Güneş'ten çarpıcı bir film .
Hem hikâye kurgusu hem de sinema estetiği açısından .
1961 doğumlu Samsunlu yönetmen Güneş'in sinema macerası , 1986 yılında , Mehmet Aslantug ve Fikret Hakan'ın başrolü paylaştığı " Gün Doğmadan " filmiyle başladı .
19 yılında gazeteci - yazar Ömer Lütfi Mete'nin senaryosuyla 12 Eylül'e baktı " Gülün Bittiği Yer " filmiyle .
İslami sinemanın içinde yer alan Güneş , 2005 yılında " The İmam " filmini yaptı .
Öfkeli yönetmen diye de anılan Güneş , " Beyaz Sinema " denilen İslamcı sinema akımının içinde .
Bu kavram , gazeteci - yazar Abdurrahman Şen'in önerdiği , dini ve manevi yönleri öne çıkaran sinemacılar tarafından da benimsenmiş bir akım .
Aslında sinemamızdaki halihazırdaki tek akım bu .
Bu açıdan incelenmeye değer .
2012 yapımı " Ateşin Düştüğü Yer " , namus cinayetine öfkeli diye anılan yönetmenin sakince bakışının filmi .
Bu filmde her şey ölçülü yansıyor .
Duyguların yoğunlaşmasında bile .
Filmin kurgusu , kamera hareketleri , plan - çekim uzunlukları tam anlamıyla sinemanın ruhunu perdede yaratıyor .
Her şey ne bir eksik ne bir fazla .
Filmdeki simgeler bile .
" Ateşin Düştüğü Yer " , yönetmenin başyapıtı olabilir .
Elbette tüm bunlarda oyunculuk performanslarının da katkısı var .
Abartısız , alabildiğine sade ve sinema için umut verici bu oyunculuklar var filmde .
En önemli şeylerden biri melodramın da ölçülü yansıması .
Öncelikle bizdeki muhafazakâr sinemacılar , alabildiğine ipinden boşalmış bir melodramla perdeyi kuşatırlardı .
Kamera kullanımları , kurgu ve mekân yansıyışları özensizdi .
Kurgusal ve görsel anlamda işin içinden çıkamadıklarında duygulardan vururlardı hep .
Güneş'in filminde bir tek sahnede gözleriniz doluyor , o da kendiliğinden oluyor .
Ayrıca bu filmin diyaloglarının da abartısız olduğunu belirtelim . 
Film , Elazığlı yoksul bir aileyi anlatıyor .
Elazığ'dan Fethiye'ye göçmüş aile , portakal bahçelerinde bekçilik yapıyorlar .
Filmin girişi çok etkileyici .
Güzel güneşli günde anne Hatice ( Yeşim Ceren Bozoğlu ) çamaşırları yıkarken saralı baba Osman da ( Hakan Karahan ) eve badana yapıyor .
Osman'ın en büyük düşlerinden biri oğlunun olması .
Yeniden hamile kalmış karısının oğlan doğurmasını umut ediyor .
Büyük kızı Ayşe ( Elifcan Ongurlar ) , küçük kız kardeşini salıncakta salladıktan sonra elinde çamaşır leğeniyle eve giriyor .
" Steadicam " bir kamera , hiç kesme yapmadan belki beş dakika Ayşe'yi takip ediyor .
İçeride dolaşan Ayşe , sakladığı genç bir adamın , Deniz'in fotoğrafına özlemle bakıyor , midesi bulanıyor , bayılacak gibi oluyor ve peşindeki kamerayla dışarı çıkıyor ve ardından da bayılıyor .
O boşlukta Ayşe'nin zihninden düşen görüntüler de yine tek çekimle yansıyor perdeye .
Eşyaları toplanmış aynı bahçe evinde içinde su olan boş beşik , bir fotoğraf ve pencere duran kum saati fark ediliyor .
Tüm bu simgesel görüntülerin anlamı final bölümünde anlamlaşıyor .
Hastaneye kalırılan Ayşe'nin hamile olduğu anlaşılıyor .
Ardından her şey değişiyor .
Ayşe , kimden hamile olduğunu söylemiyor ailesine .
Ardından , aile meclisi kuruluyor karar vermek için .
Elazığ'dan kırmızı yabancı marka arabasıyla gelen amca Ali kararı veriyor .
Amca Ali ( Oğuzhan Şekeroğlu ) , yeğen Osman'dan bir hayli genç .
Göreneklere göre karar veriliyor : Namus cinayeti .
Kırmızı otomobille Osman ve kızı Konya'ya doğru yola çıkıyorlar .
Osman , kızını yolda zehirleyerek öldürmeyi planlıyor .
Bu yavaş bir ölüm .
Yolda , kızı zehirli suyu içerken Osman kızının sıcaklığını ve şefkatini yakından hissediyor .
Kızını kurtarmak için verdiği son çabalar insanı gerçekten etkiliyor .
Final bölümü filmin özel anlarından . 
Senaryosu çok iyi olan bu görselliği çarpıcı filmde karakterlerin gözlemci , ama önyargısız bir bakışla yansıması heyecan verici .
Anadolu'yu az çok bilenler bu kültürle yoğrulmuş insanların böyle olduğunu fark ediyorlar .
Coğrafyalar farklı olsa da kültürel yakınlıklardan o insanlar size hiç yabancı gelmiyor .
Bu insanlar güzel Hatay'dan olsalardı yine pek bir şey değişmezdi .
Baba Osman Çukurova ruhu da taşıyor .
Ege'nin dağlık köylerinden birinden de olabilirdi .
Yönetmen , Anadolu'yu ve insanlarını derinlikli gözlemlemiş bir yönetmen .
Anne Hatice , patron Demir ( Serhan Süsler ) ve Hüseyin de ( Abdullah Şekeroğlu ) buna dahil .
Hatta karavanlı Alman turistler bile .
Bir övgü de Ayşe'yi canlandıran genç Elifcan Ongurlar'a .
Ongurlar , 1993 doğumlu .
" Ateşin Düştüğü Yer " filmi için birçok aday arasından seçilmiş .
Ongurlar , İzmirli bir milli tenisçi .
Tenisi sevmemize rağmen adını atlamışızdır bu genç oyuncunun .
Güneş'in en iyi işlerinden biri de , bu genç oyuncuyu sinemamıza kazandırması .
Filmin en özel anları , baba - kızın yolculuklarıydı .
Bir yol filmine dönüşen bu yapıtta küçük ayrıntılar ve görsellikler de insanı etkiliyor .
Beş milyon 400 bin yaşındaki Akdeniz'in sinemaskop perdede ihtişamlı görüntüleri , dünyanın bir armağanı Toros Dağları'nın dört mevsimi birden yaşatması muhteşem .
Aslında tüm bunlara anlamlar yükleyebilirsiniz insan ruhunu düşünerek .
Ailenin yaşadığı bahçe evi de özel .
Böyle evlerden çok gördük .
Genelde böyleydiler .
Yönetmen küçücük bir şeyi derinlikte gösteriyor .
O da , bir zamanların Delta marka radyosu .
Bir zamanlar , Anadolu'da gözde radyoydu bu .
Hatta evimizin ilk radyosuydu .
Yönetmenin kamerasına da övgü göndermeli .
Özelikle filmin başındaki çekimler sinemamızdan bir armağan .
Filmin kurgusu da etkiliyor .
İçeriğinde katılmadığınız yerler olabilir .
Kendi adımıza , yönetmenin sıcaklığını aldık .
Fonda duyulan tınılar da ruha iyi geliyor .
Bu film görülmeli .
