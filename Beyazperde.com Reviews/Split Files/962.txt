Kadın ve Erkek .
İki cinsiyetin ortak noktaları ; iki göz , iki kol , iki bacak , 5 duyu yetisi .
Temelde aynı haklara sahibiz , biri olmadan diğeri olmaz vb. .
Ayrılan noktaları ; aslında yine ortak bir nokta diyebileceğimiz herkesin deneyimleriyle şekillenen muhtemelen uzun bir liste .
Birbirimizden farklıyız , hele konu aşksa ! ’Kadınlık’ ve ’erkeklik’ kostümlerine daha bir şiddet ve şehvetle sarılıyoruz .
Kadınlar karmaşıklıklarında basiti göremez , erkekler düz mantıklarında karmaşıklığı çözemez .
İşte Kadın Aklı Erkek Aklı’nda ( The Ugly Truths ) , tüm bu çatışmalar içinde hayatta kalmanın sırrına ulaşmış bir adamla karşı karşıyayız .
Geçmişi onu döve döve cinsiyet çatışmalarını anlamasını sağlamış .
O bir kadını kendine aşık edebileceği gibi , erkeği de kadının köpeği yapabilir !
Bilinen bir kanalın haber programının çöküşe doğru gitmesinden dolayı kanal sahipleri yeni bir arayışa geçmiştir ve çözüm , pek de bilinmeyen bir TV kanalında The Ugly Truths ( Çirkin Gerçekler ) adında sert içerikli bir program sunan Mike’tır .
Programın prodüktörlüğünü yapan Abby içinse bu kural dışı adam kariyerinin ölüm imzasıdır .
Abby ; herşeyde başarılı uslanmaz bir romantik .
Ama yeni tanıştığı bir erkekle konuşucaklarını listeleyip kağıt üzerinden ilerlemeyi önerecek kadar da kafasız .
Yardıma ihtiyacı olduğu aşikar .
Mike , Abby’nin bu eksiğinden vurarak onu karşılıklı anlaşma yapmaya ikna eder .
Mike , Abby’nin yeni tanıştığı ve kağıt üzerinde mükemmel olan adamla aralarını yaparsa programa devam edecektir .
Bildiğimiz romantik - komedi türü Hollywood filmleri vardır ya güleriz , ardından bir ağlamaklı oluruz ama mutlu sonu kesin ; genele biraz daha arsızlık katın , ortaya bu film çıkar .
Fakat yine de özünde yatan felsefe doğru .
Seyrederken bazı sahnelerde ’evet’ demeden hatta nida atmadan kendini alamıyorsun , kadın olsun , erkek olsun .
Bel altından sertçe vuran esprilerse bazılarının ’ne ayıp’ demesine sebep olsa da o an eğlendiriyor işte !
Bu bildiklerimizden pek de farklı olmayan , sinematografisi ortalama Hollywood kalitesinde olan , bu yüzden de türü sevenlerin bayılacağı filmin tek kusuru yaş sınırı , o da ülkemizde konulan !
Geçtiğimiz haftalarda vizyona giren Çizmeli Kedi Sinekritik’inde keşke ’büyükler’ için yapılan bir animasyon olsaydı demiştim .
Ama bu film için söylenebilir ki tamamen ’büyükler’ için .
Filmin yaş sınırına gelince ; bence şaşılası bir durumdur ki bir yaş sınırı belirlenmemiş .
Bu soruyu dağıtımcıya sorduğumda aldığım cevap buydu !
Amerika’da 17 yaş altının tek başına izlemesinin yasak olduğu bu filmde , Mike’ın küçük yaştaki yeğenine dahi seyretmesinin yasakladığı programdan kesitler ve yetişkinlerin ilişkisini ateşlendiren cinsel içerikli konuşmalar için ben yaş sınırı koyuyorum , 18 !
Filmden çıkıldığında akılda kalabilecek bir tek son sahne olsa da , diyaloglara baktığımızda lugata yerleşecek pek de terbiyeli olmayan konuşmalar bolca mevcut !
Sonuç olarak , bu filmde herhangi bir açıdan sanata yönelik bir aksiyon yok .
Ama oyunculuk performanslarının harika olduğu , özünde doğruyu söyleyen , sonunu klişe hollywood rüyasıyla tamamlayan eğlenceli bir yapım .
Yaşınız 18’i geçmişse ve türünün meraklısıysanız iyi eğlenceler .
Kafayı rahatlatmak ve kahkaha atmak her zaman güzeldir !
