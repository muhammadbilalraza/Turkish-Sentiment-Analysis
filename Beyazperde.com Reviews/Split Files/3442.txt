39. İstanbul Film Festivali Ulusal Yarışma bölümünde yarışan filmleri izlemeye devam ediyoruz .
Yine bir ilk film Plaza .  Anıl Gelberi imzası taşıyan film ; artık fazlaca yapıldığı için sadece işlevsizce yer kaplayan , bomboş bir plazada güvenlik görevlisi olan Emre’nin yaşadıklarını anlatıyor .
Aslında Emre’nin yaşadığı çok fazla şey varmış gibi gösterilse de aynı konunun etrafında uçuşan farklı renklerde tüller görüyoruz diyebiliriz .
Elimizde atanamamış bir öğretmen ve atıl duran , ıskartaya çıkmış bir bina var !
Emre’nin iç dünyasını ilk başlarda anlatan ruh hali kelimeleri , biraz ilerlememizi sağlasa da hikayenin basit algısından çıkamadığımız gibi 17 katlı bir plazada yalnız kalmış bir adamın ruh haline bir türlü çıkamıyoruz . 
Sonra Emre’nin temiz kalmış ruh hali kurnaz bir arkadaşının yönlendirmeleriyle , direne direne bazı işlere bulaşıyor .
Öyle heyecan yaratan , büyük işler değil .
Bir dans grubu , bir sosyal sorumluluk projeli reklam şirketi ve en sonunda da biraz heyecan olsun diye bir mafya grubu plazanın katlarını kullanıyor .
Ama olan biten bir şey yok .
Emre bu arada bir kızla tanışıyor , kız bundan yüklüce bir parayı alıp ortadan kayboluyor .
Plazayı polis basıyor , güvenlik şirketi onca yaşanan olaydan sonra Emre’nin sadece masum partiler yaptığını sanıp onu işten atıyor ve Emre’nin sonunda öğretmen olarak Ağrı’ya tayini çıkıyor . 
 
Filmin kendi içinde eminim ki şöyle bir önermesi var ; atanamayan bir öğretmenin yaşamaması gerektiği halde başına gelenler .
O toplumsal mesajı ne yazık bulamadık , hatta atanamayan bir öğretmenin ruh halini de bulamadık filmde !
Tabii şöyle sorular da gelebiliyor akla .
Madem bu arkadaş üniversite mezunu , yabancı olduğu bir işle de ilk defa haşır neşir oluyor , o da kabul .
Ama koca plazada zamanını nasıl geçireceğini , daha önceki güvenlik görevlisini arayıp bulup , neden ondan öğreniyor ?  Gece mesai arkadaşıyla neden o kadar kopuk bir ilişkisi var ?
Ve güvenlik görevlisinin zaman geçirmek için ona önerdiği yolları hiç sorgulamadan kabul ediyor ?
Zaten yönetmen ; Emre ve dünyasını öyle bir çerçeveliyor ki , sanattan uzak ve kopuk , kötü seslerle söylenen pavyondan bozma yerlerde içki içen ve sanal dünyadan tanıştığı bir kıza sırılsıklam güvenen !
Bu adam atansa ne olur demeye getiriyor adeta ! 
Filmi uzadıkça uzayan bir kısa film havasında izledim .
Yine birçok başka filme yaptığımız aynı eleştiriyi bu filmde de yapacağım .
Çıkış fikri nispeten güzel ama sonrası yok …
Başroldeki Onur Berk Arslanoğlu farklı yüzüyle tiplemeye uygun düşse de diğer herkes öylesine geldim havasında filmde yer almış .
