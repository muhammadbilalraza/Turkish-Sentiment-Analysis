Bu buluntu filmlerin sonu gelmeyecek olsa gerek .
Önceden olsaydı Blair Cadısı ( The Blair Witch Project ) , Cannibal Holocaust ,  Paranormal Activity ve Rec : Ölüm Çığlığı diyerek elimizdeki avucumuzdaki tüm örnekleri masaya koyardık ; ancak artık eksiksiz bir örnekleme için bundan çok daha büyük bir çaba gerekiyor .
Kısacası eline her ‘el kamerası ' alan , bir buluntu film çekerek kazancını ‘ucuza ' mal edebiliyor .
Artık neredeyse iki haftada bir yeni bir örneğiyle karşı karşıya geldiğimiz buluntu filmler furyası , bu hafta da Lanetli Ruh ile devam ediyor . 
Lanetli Ruh'un ilk celsede neden umut verici tınladığını bir anımsayalım .
Filmin senarist koltuğunda 2010 yapımı Toprak Altında ( Buried ) ile tanıdığımız ve çok sarsıcı olmasa da en azından kendi sınırları içerisinde özgün olabileceğini fark ettiğimiz Rodrigo Cortés var .
Konumuz ise her zamanki gibi bir ailenin evine musallat olmuş cinler , periler , hayaletler , öcüler ya da buna benzer şeyler .
Bu kez ise çok keskin olarak addedemeyecek olsak da bir farkı var filmin .
Bu aile pek mutlu olan ya da polipleks bir villada yaşayan dört başı mamur bir aile değil ; sorunları olan , huzursuzlukları olan ve kendi içerisine gizlediği sırları olan bir aile .
Lanetli Ruh'un diğer birçok paranormal filmin aksine bu işi bilimsel sularda da yorumlamaya çalışan ve ayakları yere basan bir tavrı var .
Rodrigo Cortes'in senaryo yazım masasında muhtemelen üzerine en çok düşündüğü ve filmin gerçekçiliğini körükleyeceğini farz ettiği mevzu da bu olmuş .
Öcü kontrol ekibinin evdeki bu tuhaf görüngüyü elden geldiğince bilimsel tabirlerle ve büyük bir ihtiyatla açıklama girişimleri de tamamen Cortes'in ‘özgünlüğü yakalama ' girişiminden hareketli .
Lakin artık birbirinin karbon kopyasından ziyade hiçbir şey olamayan bu buluntu filmlerin artık yeni bir şey sunma konusundaki becerileri iyice daralmış gibi görünüyor .
Büyük bir problem var .
O da şu ki iki haftada bir bu türün yeni bir örneğini izleyen seyircinin refleksleri artık çok gelişkin .
Lanetli Ruh ile beraber ilk filmini yapan Carles Torrens'in elden geldiğince ‘çalışmadığımız yerden ' sorması ise hiçbir işe yaramıyor .
Zira artık o karanlıktan , ne zaman ve neyin geleceğini çok iyi biliyoruz , bilmesek de kolaylıkla tahmin edebiliyoruz .
Onlarca örnek üzerine yeniden bir buluntu film izlememiz gerekiyorsa gerçekten de iyi bir sebebimiz olmalı ve ne yazıktır ki Lanetli Ruh'ta bu sebepten eser bile bulamıyoruz .
Pek elle tutulur yanı olmayan karakter çatışmaları da ‘bunu güzel yapayım ' diyen filmin dramatik yapısını ve duygusal çatısını bozuyor .
Oldukça uzun sabit planlarla oyuncuların gizli yeteneklerine yaslanan ancak öte yandan da tam olarak açıklanamayan amatörlükler içeren sahneler de etkileyici olmaktan ziyade sıkıcı .
Filmin geneline ne yapsak da vakti doldursak ve bitse de gitsek türünden bir hava hâkim .
Filmin gerçekçiliği temel alan halet - i ruhiyesinin tüm dokusunu yerle yeksan eden düpedüz kötü dijital efektleri de bütün bunların üzerine bir sos olarak ekleyelim .
Çok da uzatmaya gerek yok .
Lanetli Ruh filmi de aynı siyahın laciverti işte .
Zaten Paranormal Activity dahi ticari amacını hiç gizlemeden dördüncü filmin açıklamışken bu buluntu filmlerin neden bu kadar yoğun bir şekilde karşımıza çıktığını sinemadan gayrı bir şekilde açıklayabiliyoruz .
Oysa ki her şey The Blair Witch Project zamanı ne kadar paktı .
Artık gerçekçilik bile ticaret karşısında bozguna uğradı .
Kanmamak lazım . kaankarsan@gmail.com
twitter.com / kkarsan
