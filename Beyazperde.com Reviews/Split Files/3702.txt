Steve Buscemi'nin yönetmenlik macerasındaki yeni durağı Görüşme , eğlendiren , düşündüren , heyecanlandıran ve cezbeden bir yapım .
1408 ile aynı anda vizyona girmesi ilginç bir tesadüf .
Her iki film de kapalı bir mekan içinde geçiyor .
Farklı türlerin ve yönetmenlerin kapalı mekanları nasıl değerlendirdikleri açısından izlenebilir ve değerlendirilebilir .
Amerikalıların " loft " olarak adlandırdıkları , geniş bir depo tarzındaki bir dairede geçen filmin klostrofobik hiçbir yönü yok .
Tam tersine mekanı daha da büyüten , izleyeni daha da rahatlatan ve adeta o mekanın içinde yaşatan bir yönetmenlik ile göz dolduruyor .
Açıkçası iyi yönetmenliğin ve ayrıca iyi oyunculuğun el kitabı bu filmde yazılı .
Buscemi , bir tiyatro sahnesi gibi kullandığı apartman dairesinin tümünü filme açıyor .
Film sonunda bilmediğimiz bir köşe görmediğimiz bir yer kalmıyor .
Özellikle tüm film boyunca göreceğimiz ana kadın kahramana ait bir ev olmasından dolayı , bu film ile samimi bir ilişki kurmamızın gerekliliğini kavramış Buscemi .
Sienna Miller'in canlandırdığı Katya'yı tüm film boyunca evin değişik objelerini kullanırken , koltuklara ve yataklara zıplarken ve de evine bir misafir olarak davet ettiği Pierre Peders'e ( Steve Buscemi ) ev sahipliği yaparken görüyoruz .
Böylece eve gelen misafirin de dahil edilmesi ile kahramanlar ile mekan arasında interaktif bir ilişki sağlanıyor .
Ve bu sayede söyleyebiliriz ki , bu filmin üçüncü kahramanı Katya'nın evi .
Tiyatro sahnesi gibi mekanda , iki kişi arasında yaşanan hayattan kısa bir dilimi izliyoruz .
Bu şekilde ağır bir teatral havalı film yerine , oldukça samimi , enfes bir film çıkmış ortaya .
Her iki farklı sanat dalından faydalanmasındaki başarı , bu sonucu garantiliyor .
Öncelikle , Buscemi , sinemanın çizgisel zaman yapısına bağlı kalmayarak , bir tiyatro oyunu izliyormuşuz illüzyonunu yaratıyor .
Her an her şeyin olabileceği , filmin tonunun ani bir replik ya da hareket ile değişebileceği , her telefon çalışının filmin temposunu değiştireceği bir oyun bu .
Ve bu hali ile ve Steve Buscemi ve Sienna Miller arasındaki müthiş kimya sayesinde çok keyifle izlenen , bitmese dedirten bir oyun .
Teatral estetikten böylesine güzel bir şekilde faydalanan Buscemi , tabi ki sinemanın avantajlarından da faydalanıyor .
Kamera kullanımı bir tiyatro oyununun görüş kısıtlılığını tamamen kırıyor .
Karakterleri hem takip eden , hem de mekanın tümüne hakim hali ile müthiş etkili bir kamera kullanımı var bu filmde .
Böylece oyunun heyecan seviyesi sürekli yüksek dozda kalabiliyor .
Yani kısacası , tiyatro gibi bir zaman kullanımı , sinema gibi bir kamera / görüntü kullanımı var bu filmde .
Her ikisinden de en maksimum ve etkili şekilde faydalanılıyor .
Tıpkı Lars Von Trier'in Dogville'de yaptığı gibi .
Ancak filme gerçekten damgasını vuran , bir ikili arasında oynanan bir oyuna şahit olmamız .
Bu oyunda günümüz insanı üzerine , oyunculuk , gazetecilik , şöhret , güç , cinsiyet ve en önemlisi erkek - kadın ilişkileri üzerine söylenen çok şey var .
Bu temaların hepsinin aynı güçte bir arada barınabiliyor olması da yönetmenin başarısı .
İki oyuncudan oluşan ve çözümlenmesi gereken ufak bulmacaların gizli olduğu bir oyun izliyor gibisiniz .
Ve bunları bu oyuncular ile beraber keşfetmek , sona ulaşmak çok zevkli .
Ve işin ilginci her birimiz farklı sonuçlar çıkartabiliriz bu oyundan .
Filmin sonunda , oyunculardan hangisinin galip çıktığına da siz karar vereceksiniz .
Oyunculara gelince her iki oyuncu da inanılmaz iyi performans veriyorlar .
Sienna Miller rolünü büyük bir gerçeklikle ve capcanlı sergiliyor .
Oscar yolu açık bir yeteneği bu filmden sızıyor adeta .
Üstelik güzelliği ile beyazperdeyi dolduran bir oyuncu .
Ama en önemlisi Miller ile Buscemi'nin bir ikili olarak performansları .
Aralarındaki çatışmadan cinsel çekime varan bir ilişkiyi bu derece iyi hissettiren bir kadın erkek ikilisine uzun zamandır ilk defa rastlıyorum .
Hatta iddia ediyorum Mr . and Mrs .
Smith'teki Brad Pitt - Angelina Jolie arasındaki kimya buradakinin yanında çok primitif kalıyor .
Buscemi ve Miller , filmin temel aldığı kadın erkek arasındaki güce dayalı ilişkiyi filmin temposuna paralel giden performansları ile ustaca yansıtıyorlar .
Karakteristiklerinin ayrı ayrı güzel olduğu ve bu ayrı dokuların bir araya gelmesi ile ortaya daha da iyi bir sonuç çıktığı samimi ve güçlü bir film izlemek istiyorsanız Görüşme'yi kaçırmayın .
