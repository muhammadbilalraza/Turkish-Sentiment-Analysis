Bu yıl 77 yaşını devirmesine rağmen , büyük bütçeli , hit Hollywood yapımlarının gözde yönetmen ve yapımcı kuşağında ( ki Clint Eastwood ve Martin Scorsese bu konuda kankaları ) dimdik ayakta durmaya devam eden Ridley Scott , son destansı epiği Exodus : Tanrılar ve Krallar ile 2014’e sağlam bir kapanış selamı yolluyor .
2012 tarihli Prometheus’u Yaratık serisinin hayranları tarafından çeşitli eleştirilere maruz kalırken , geçtiğimiz sene çektiği , bol yıldızlı kadrosundan dolayı “gişe odaklı” biçiminde yaftalanan Danışman ise yönetmenlik dili açısından tam bir hayal kırıklığıydı .
Filmografisinde bol kepçe aksiyon , dram ve epik hikaye görmeye alıştığımız Scott’ın Exodus ile eni konu kallavi bir işe kalkıştığını belirtmek gerek .
Salt anlattığı dini ve tarihsel hikayeden dolayı değil , senaryonun gerektirdiği görselliği ve oyunculuğu peliküle layıkıyla aktarabilme yetisi Scott’un halen ne kadar büyük ve önemli bir yönetmen olduğunu kanıtlıyor . “Semavi dinlerde kutsal yeri olan peygamberleri beyazperdede daha dünyevi insanlar olarak çizme " yaklaşımı aslında Martin Scorsese imzalı Günaha Son Çağrı filmine kadar geriye uzanıyor . 2004 tarihli Tutku : Hz . İsa’nın Çilesi ise gayet içimizden çıkabilecek bir anne - oğul ilişkisine tanık olurken , yine bu sene salonlara gelen Darren Aronofsky mamulü Nuh : Büyük Tufan , insanoğlunun ikinci atası olan Nuh peygamberi  gayet yanlışları , zaafları , bocalamaları da olabilecek bir ademoğlu olarak çiziyordu . ( Hatta “dünyayı kurtarma misyonu yüklemekten” bıkmadığımız , Superman’den Örümcek Adam’a hemen hemen tüm çizgi roman kahramanlarını da , yeni nesil yeniden çevrimlerde ‘insanileştirmek’ Hollywood senaristlerinin yeni modası haline geldi . ) Özellikle Oscarlı senarist Steven Zaillian’in kalemi ile fark yarattığı ve Bill Collage , Adam Cooper ve de Jeffrey Caine’den oluşan senaryo ekibinin imzasını taşıyan Exodus ise Yahudiler’in peygamberi Musa’yı tastamam bir insan olarak önümüze getiriyor . ‘Her kılığa girebilen aktör’ sıfatını layıkıyla taşıyan Christian Bale’i başrolde seyrettiğimiz film , Musa’yı ya da İbranilerin sesleneşiyle Moşes’i önce Mısır Krallığı’nın sadık generali olarak seyirciye tanıtıyor . Sarayda , gelecek Firavun II. Ramses ile beraber büyüyen Musa , Mısır hanedanın bir parçası olarak benliğini bulmuştur . O bu topraklara aittir , bu yüzden kendisine rivayet edilen ‘liderlik’ kehanetini de ciddiye almaz . Üstelik ne Mısırlıların Tanrılarına ne de köle olarak hizmet eden İbranilerin tanrısına inancı vardır .   Filmin Musa’ya biçtiği bu arka plan ve karakteristik bence ayrıca önemli ; zira sadece kendisine ve insani değerlere inancı olan Mısırlı bir savaşçıdan , peşinden hiç tanımadığı yüzbinlerce insanı sürükleyecek İbrani bir peygamber çıkartmak zor iş !   Velhasıl Firavun’un kulağına Musa’nın aslında İbrani soyundan geldiği fısıldanınca , Musa kendisini çölün ortasında sürgün edilmiş olarak buluyor . Filmin esas kırılma noktası ise , inançsız Musa’nın Tanrı ile ‘yüzleşip’ , seçilmiş kişi olduğunu idrak edişiyle başlıyor . Bundan sonrası İbranileri Mısır halkına karşı harekete geçirme , geçirirken bolca aksiyon yaşama ve karşılığında hükümdarlığının sallandığını gören II. Ramses’in İbranilere uyguladığı zulmün artması şeklinde giderken , mevzuya Tanrı’nın parmağı değiyor ! Zira Musa bildiği tüm askeri taktiklere rağmen , Firavun karşısında çaresizliğe düşüyor ve Tanrı “Sadece izle ! ” diyerek IMAX kameralarının şimdiye kadar kaydettiği en çarpıcı afetleri bir bir zalim Mısır halkının üstüne salıyor . Filmin görsellik ve anlatım açısından en etkileyici anları da tabir - i caizse bu ‘Tanrı efekti’ oluyor . Eski ve Yeni Ahit hikayelerinden yola çıkarak kana bulunan Nil , ölen balık sürüleri , istilacı kurbağalar ve hatta gökten taş yağması gibi Tanrı’nın pek çok gazabı Ridley Scott’ın filminde üstümüze üstümüze geliyor . Sırf bu sahnelerin IMAX etkisi için bile sinema bileti parasına değer ! Bu anlamda film kesinlikle sinema perdesinde izlenmeyi hak ediyor . Filmin Tanrı’yı suretleştirip Musa’nın karşısına çıkartması ise yapımın muhtemelen en çok tartışılan yönlerinden biri olacaktır . Semavi dinlerin kendi tutucu çevreleri Exodus’un Tanrı yaklaşımını , en kibar haliyle ‘laubali’ olarak nitelendirebilecekken , insan zihninin sınırlarının yetmediği ‘Yaradan’ kavramı bence bu filmle sinema açısından oldukça ‘anlaşılabilir’ bir kılıfa yedirilmiş . Öte yandan Musa’nın aidiyet duygusundan dolayı , soyundan geldiği İbranileri kendi halkı gibi görmemesi ne kadar gerçekçi yansıtıldıysa , aşık olması ve aile kurması da bir o kadar yapay kalmış . Oyuncu kadrosunun ırkçı seçimlere göre yapıldığı eleştirilerinin yanı sıra göze batan eksilerinden biri de bu olsa gerek . Bu anlamda eğer film ırkçıysa sadece Mısırlıları canlandıran oyuncuların ten rengi değil , Mısır medeniyetine dair kültürel eksiklikler de devreye giriyor . Evet , girişte de belirtildiği gibi piramitlerden heykellere halen hayranlık duyulan tüm inşaat yapılarında İbraniler yüzlerce sene köle olarak çalışmış olsa da , Mısır medeniyetinin yabana atılmaması gereken bir kültürel birikimi de vardı . Kütüphaneler , gökbilimi ve tıbbi gelişmelere dair detaylar filmde ya hiç yer almıyor ya da alay konusu olarak kullanılıyor . Oyunculuklar açısından Bale’in yanı sıra II. Ramses Joel Edgerton  ve Nun rolünde Ben Kingsley pürüzsüz oyunculuklar sergiliyorlar . Tanrı’dan gelen bela da olsa görsellik muazzam ; dini propaganda yapmadan bir dinin doğuşu ve bir kavimin göçü ancak bu kadar anlatılabilirdi . Tamamen tarafsız değil ama senenin en iyi epik filmlerinden biri olduğu da aşikar .    twitter . com / duygukocabaylimonluk . net
