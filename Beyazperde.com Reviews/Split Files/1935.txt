Soruya ille bir cevap bekleniyorsa , herkes de aldatmaz canım .
Bir dizi karikatür tipleme üzerinden , genelleme yapmaya gerek yok .
Metin Zakoğlu'nun aynı adlı tiyatro oyunundan uyarlanan Herkes mi Aldatır ? kadın erkek ilişkileri , evlilik ve aldatma dinamikleri üzerine hareketli bir komedi olma vaadini taşıyor .
Ancak bu vaatlerin hiçbirini karşılayamıyor .
Herşeyden önce , ne mizansenlerinde ne de oyuncu yönetimlerinde , bir komedi filminin ihtiyaç duyduğu dinamizm yok .
Kameraya bakan figürasyon benzeri detayların hiç umursanmadığı , ağır aksak ilerleyen , özensiz bir rejisi var filmin .
Kurguda sağlanmaya çalışılan dinamizm , filmi kurtarmıyor .
Çünkü çekilen malzeme iyi değil .
Genel olarak hantal oyunculukların istisnası , metne zaten hakim olan Metin Zakoğlu .
Diğer oyunculardan çok kopuk bir çizgide gitmesine rağmen , biraz olsun gülümsetebilen ve filme dinamizm katan , onun performansı .
Ancak yan rollerdeki birkaç ismin ; özellikle Murat Akkoyunlu , Murat Serezli ve Emin Sivas'ın da hakkını yemeyelim .
İnandırıcı olmayan karakterler ve ilişkiler , hiçbir yere bağlanmayan virüs tehdidi , sürekli gözümüze sokulan yarı çıplak kadın bedenleri , artık kimsenin bir sinema filminde görüp de gözlerini devirmeden edemeyeceği çocukça maskeli balolar , daha karşısındakinin oyununu almadan mimik yapan bazı oyuncular .
Başarısız bir filmle karşı karşıya olduğumuzu anlatmak için birkaç ipucu olsun size .
Ama tüm bunlar bir yana , bu filmin sene sonunda başarılı olacağı bir ödül töreni var , orası kesin .
Altın Bamya ödüllerini belirleyen jüri , bu filmin kadını aşağılayıcı sunumlarını görmezden gelmeyecektir .
Filme en büyük itirazım da bu zaten .
Son derece kaba bir erkek bakış açısından yaklaşılmış filmdeki tüm kadınlara .
Kafası karışık , hayatlarını sevdikleri erkekler ekseninde kurmuş , zayıf ve sığ karakterlerden fazlası değiller .
Ve bu da filmin en azından " modern ve kentli " olabilme çabasını yerle bir ediyor .
Herkes mi Aldatır ? başarısız bir vodvil denemesi .
Yanlış oyuncu seçimleri , zayıf prodüksiyon şartları , rahatsızlık verici kadın sunumları ve özensiz bir yönetmenliğin kurbanı oluyor , özetle .
