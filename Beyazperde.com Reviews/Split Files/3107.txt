Kan ve Çikolata Bükreş'te geçen bir kurtadam hikayesi olarak fantezi türünün meraklılarına hitap etmeyi düşlüyor .
Her ne kadar eski bir Doğu Blok ülkesinin geçmişte asılı kalmış atmosferinin mistik bir hikayeye ev sahipliği yapması iyi bir fikir olarak gözükse de , tam isabeti ıskalayan bir fantezi filmi daha .
Hollywood'un teknolojik ihtişamından payını alamamış , daha çok düşük bütçeli bir Avrupa sanat filmi havasını andırırken , onun da hakkını verecek potansiyele sahip değil .
Aslında baştan bir kaybeden .
Fantezi türünü kendi üretebileceği çok boyutlu bir ortamda harmanlamak yerine , klişelere yaslamış sırtını .
Zaten baştan senaryo aşamasında kaybediyor .
Kurtkadın Vivian ile bir çizgi roman ( filmde grafik roman olduğunun altı çizileresine ) yazarı / çizeri ( insan türünden ) aşık oluyorlar .
Çizgi romancımız sevdiği kadının kurtkadın olduğunu bilmiyor , ama birşeyler hissediyor .
Peki o zaman neden birisi zahmet edip bu hissi bize aktarmamış diye soruyorsunuz ?
Yani bayağı bir ironik bir durum var ortada .
Kurtadamlar üzerine bir çizgi roman yazma aşamasındaki bir adamın ve kurtkadının aşkı sizce de ironik değil mi ?
Ancak senaryo da bu aşk hikayesi oldukça basit bir Romeo Julliet klişesine indirgenilmiş .
Üstelik bir insan ile mitolojik bir yaratığın arasındaki aşkın bambaşka boyutlara kayma potansiyelinin , sadece benim türüm - öteki tür ekseninin dışarısına taşınmasını arzulamakta hakkımız .
Bu arzuyu da tatmin etmiyor , hatta aralarındaki bu büyük karşıtlığı sadece bir sahneye sığdırıyor .
Fantezi türündeki filmleri besleyen diğer önemli paydaları da unutmamak lazım .
Filmin geçtiği mekanlar , aksiyon kullanımı ve yan karakterler fantastik dünya oluşumuna hizmet eden cevherler gibi olmalı .
Bu filmin de çok satan bir kitaptan uyarlandığını düşünürsek ister istemez son dönemin en başarılı fantastik roman uyarlamalarından birisi olan Yüzüklerin Efendisi serisi ile bir karşılaştırma geliyor akla .
Peter Jackson'un gösterdiği başarı , bu üç faktörü çok güzel bir dengede birleştirmesinde yatıyordu kanımca .
Bükreş yeni dünyada barınamayan kurtadamların mekanı olarak verimli bir ev sahibi .
Dar sokakları , yıkık dökük katedralları ve evleri , kısacası arkaik havası ile içinde kurtadamları yaşatabilecek bir mekan .
Ancak bu kadar yüksek potansiyelli bir mekan neden bu kadar kötü görüntülenmiş , neden fanteziye elverişli kısımları ön plana çıkartılmamış ve sinematografisi bir televizyon filmini andırıyor anlamak zor .
Aksiyona gelince burada da büyük bir aksaklık var .
Kurtadamların avlanma sahnesinin iki defa tekrarlanıp , bu iki önemli sahnenin etkileyici olamamasının filme büyük bir darbe olduğunu düşünüyorum .
İnsandan kurtadama dönüşme anının ışınlanma - vari gibi bir efekt ile canlandırılması aksiyonu olabildiğince primitif kılmış .
Heyecan uyandıran nefes kesen hiçbir fantastik yanı yok aksiyonun .
Yardımcı karakterlere gelince .
Bambaşka bir kabus .
Kurtadam - insan karşıtlığından ırklar çatışması gibi sosyolojik çıkarımlar yapmaya çalışan bir filmin yan oyuncularına figüran muamelesi yapması film adına oldukça olumsuz bir tezat oluşturuyor .
Klişe replikler ve rol kesmeler de cabası .
Özellikle kurtadamların lideri rolündeki Olivier Martinez o kadar vasat bir kötü kurtadam performansı gösteriyor ki , kariyeri bitmiş midir bu rolden sonra diye merak etmeden duramıyorsunuz .
Yakın bir zamanda , vampir ve kurtadam temalı filmlerde yeni birşeyler görebilecek miyiz diye merak ederken , bu filmi izleyenler için tavsiyem , hemen evinize dönün ve Buffy serisinden en sevdiğiniz bölümü izleyin .
Yavaş yavaş ruhunuz temizlenecektir .
