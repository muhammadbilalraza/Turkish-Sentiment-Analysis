Bu sefer , uzaylılar Türkiye'yi bastı , hem de kökleri Türkler'e dayanan uzaylılar !
Ama onlar bambaşkalar ; aşksız , sevgisiz , mekaniksel bir iletişimle kurdukları düzende , sadece ayran içerek yaşarlar .
Ve bitmek üzere olan ayran stoklarını karşılamaya Nekrüt gezegeninden gelen üç yetişkin ve bir çocuk ülkemizde sevgiyi keşfederler ; bir babayı severler , bir kadını , yemeği .
Film genel olarak bu çerçevede komik olmaya çalışmış , duygusal olmak istemiş , en çok da bir anlamı olsun istemiş .
Ama bir yerden sonra cinsellik muhabbetinden de ileri gidememiş .
Birçok kısımda zeka kırıntısı , mizahi öğeler maalesef yok .
Film de aslında birazcık Nekrütlü , birçok duygusu uzvu yok olmuş !
Ve ( ki bu büyük bir ve ) bu filmin hikayesinin birçok kısmı kara delikler tarafından yutulmuş sanırım , senaryonun boşlukları çok büyük .
Filmin kendini şaşırdığı ve insanı kendinden şüphe ettirdiği sahnesi çok .
Acaba seyrederken ben mi kaçırdım , o an ne yaşadım ki atladım diye geriye dönüp filmi düşündüm , tabii o esnada da bazı noktalar kaçtı .
Hikaye örgüsünün oturtulamamasının dışında filmde göze ve kulağa hitap eden uyumsuzluklar , eksiklikler bir hayli hissedilir .
Merak ediyorum acaba o koca sette hiç kimse mi fark etmiyor , yoksa setin tanrısı olan yönetmenle film tartışılamıyor mu ?
Mesela , aralarından birinin yolculuğu ve aralarındaki iletişimi sağlayan bilekliği zorla alınıyor .
Diğerleri arkadaşlarına ulaşmak için bilekliği alıp kullanmayı bilmeyen adamın yaptığı mantıksız yolculuklardan şüphelenip bulunduğu yere gidiyorlar .
Adamdan bilekliği aldıklarında bir tanesi kendi kolunda olmayan bilekliğin yerine adamınkini takıyor .
Onunkine ne oldu ?
Ya da bilekliği çalınan adam ayran ararken önce bir pavyona düşer ve bir kadınla tanışır .
Onu oradan kurtarıp evlenmek için ailesinden istediğinde görüyoruz ki aile gayet düzgün Türkçe konuşuyor .
Ama kızın Doğulu şivesi var .
Kıza bir karakter çizmeye çalışırken ailesiyle uyum içinde değil ve bunun açıklaması yok .
Nuri Alço'nun Nekrütlüler'in cinsel uzuvlarının olmadığı öğrendiğinde birden doğru yolu bulması da cabası , sanki o durumun dünyadaki her eksik ya da var olanla eş değer bir mucize değilmiş gibi .
Her şey bu filmde ya birden oluyor ya da sen hikayeye kendi aklından eklemeler yapıyorsun .
Böyle bir fikir enterasan olabilirdi , herkesin filmi kendine ama , gayri ihtiyari olunca skeç gibi anlamsız bir film ortaya çıkıyor .
İyi ki görüntü yönetmenliği görsel açıdan iyi de Nekrüt'e film diyebiliyorsun .
Keşke sanat yönetmenliği açısından da bunları söyleyebilseydik de dekor kurdukları sahneler tüm boşluğu ve mesafesiyle dekorluğunu bağırmasaydı .
Filmin iyi oyuncuları sahneyi doldursa da senaryodaki yapıştırma durumlar oyuncuların etkisini bozuyor .
Konuşmalar karaktere derinlik kazandırmak , bir geçmiş yaratmak ve gelecekte bir mantığa oturtmak için gerekli gereksiz açıklamalar şeklinde .
Ama Erol Günaydın'ın oynadığı bölümde aile sevgisi , filmin mesajına paralel işlenmiş .
Filme kendimi kaptırdığım tek an olarak aklımda kalan sadece bu sahnedir .
Sonuç olarak film güldürmeyen , düşündürmesi ise sadece filmde kendinden şüphe ettiğin zamanlarda olan , sıkan , vasat bir film .
Filmi eğlenceli bulacak insanlar da çıkacaktır , ama maalesef fos .
Funda Sularöz
