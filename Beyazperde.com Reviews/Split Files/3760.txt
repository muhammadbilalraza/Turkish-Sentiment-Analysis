Savaş filmleriyle çevrili olduğumuz şu günlerde İsrailli yönetmen Samuel Maoz ,  Foxtrot filmiyle savaşın ve asker olmanın toplu psikolojisine dair güzel tespitlerde bulunuyor .
İlk filmi 2009 yapımı Lübnan olan yönetmen orada da sıkışmışlık , çaresizlik ve anlamsızlık duygusundan savaş karşıtı bir psikoloji yaratmıştı .
Tankın içine sıkışan dört askerin durumunu anlatan filmin yönetmenin deneyimlerini de kapsayan bir yanı da vardı .
Yıllar sonra Maoz savaşmanın tahribat yeteneğini herkesin , her şeyin yanına sokuşturuyor .
Coğrafya , hayvanlar , bitkiler her şey bu anlamsızlığın içinde payını düşeni yaşıyor ve geriye sadece yalanlar kalıyor . 
Maoz bu kez savaş çığlıklarına Foxtrot adlı dansla cevap veriyor , daha doğrusu cevap vermeye çalışıyor ama geride sadece psikolojisi bozulmuş insanlar kalıyor .
İlk filmiyle Altın Ayı alan Maoz , Foxtrot ile Gümüş Ayı kazandı , İsrail’in Oscar adayı oldu ama İsrail Kültür Bakanı tarafından İsrail Devletini mahvetmekle ya kötü göstermekle suçlandı .
Bakınca sanat ve devlet dengesi her yerde hemen hemen aynı .
Hatta Kültür Bakanı filmlere ayrılan fonları keseceğinden bahsetmişti .
Sanatçılar devlet politikalarını genelde eleştirir ve karşılığında festivallerden ödül , kendi devletlerinden ise bin tane memnuniyetsizlik lafı duyarlar .
Maoz’un başına gelen de bu ! 
Bir sınır kapısında geçişleri kontrol eden dört askerden biri olan Jonathan Feldmann’ın ölüm haberi ailesine ulaşır .
Film ilk bölümde ailenin dağılan , yaşamla bağını kaybeden hallerini anlatıyor .
Her şey var bu duygularda , isyan , bastırma , bağırma , tahammülsüzlük !
Kapınıza gelen askeri bir birliğin kötü haberle kapınızı çalıp , sonra sizi toparlamak adına her şeyi üstlendiği bildik haller yani !
Sonra isim karışıklığı olduğu anlaşılıyor aslında Jonathan’ın yaşadığı haberi geliyor …
Bu sefer Maoz kamerasını kör karanlıkta nöbet tutan askerlere çeviriyor , bakalım Jonathan yaşıyor mu diye ?
Yaşıyorsa nasıl yaşıyor diye !
Görünürde yaşıyor ! 
Filmde ‘kader’ kavramını sorgulayan , hatta askerliğin , coğrafyanın kaderine dair cesur bir söylemde bulunan yönetmen militarizm konusunda savaşın tahribatı , yıkıcılığı konusunda coğrafyasının da iznini alarak eleştirel söylemlerde bulunuyor .
Bir devenin geçişinde bile açılan sınır kapısı , Jonathan’ın yaşam dansı ve çizimleri filme dair hatırlayacağımız güzel kareler .
Onun dışında acı ve kasvetli bir ortam sürekli kendini tekrar ediyor .
Sınırdan geçenlerin psikolojisiyle dört genç askerin zıt ama bekledikçe aynı yağmurun altında ıslanan , aynı kaderin farklı versiyonlarını yaşayan bir kısırdöngüye dönüşüyor .  Askerlerin birbirlerine anlattıkları , her geçen gün kayan konteynırları , çamurlu ayakkabıları ve Jonathan’ın yaşadıkları dar ve boğucu dünyada aklında kalanları çizdiği defteri …
Detayların izinde , yaşam denen soluktan uzakta kendi içlerinde adımladıkları bir savaş dansı Foxtrot …
Coğrafyaların , savaşın ortasındaki askerin ölümle hesaplaşan bedeninin kader anına , değişmeyen yazgılara , acılara dair bir yalnızlık hikayesi … 
twitter . com / banubozdemir
