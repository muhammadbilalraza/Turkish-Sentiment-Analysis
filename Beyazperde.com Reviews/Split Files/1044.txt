Gerilim dizisi deyince aklınıza hemen Nordik seriler geliyorsa ve onları izlemekten gayet memnunsanız , bu hafta vizyonda yer alacak olan Danimarka’nın Yabancı Dilde En İyi Film Oscar aday adayı olan Suçlu , sizin için de çok iyi bir seçim olabilir .
Genç yönetmen Gustav Möller’in ilk uzun metrajı olan Suçlu , bizi bir “Acil Durum” hattının ucundaki aslen narkotik için çalışan polis memuru Asger Holm ile baş başa bırakıyor ve adeta onunla birlikte masaya mıhlıyor . 
Asger Holm , yaşadığı bir olayın ardından saha görevinden alınmış ve masa başı görevine verilmiş bir polis memurudur .
112 Acil’in gece nöbetinde gelen telefonları yanıtlayan Asger , ertesi gün gerçekleşecek mahkemesi sebebiyle de oldukça gergin bir akşam geçirmektedir .
Mesainin bitimine az bir süre kala gelen bir telefonu yanıtlayan Asger , telefonun diğer ucunda kaçırıldığını iddia eden bir kadınla konuşmaya başlar ve film de bizi , bu hikayeyi adeta yan masadan izliyormuşuz gibi içine alır .
Zaman geçtikçe Asger’ın yardıma bu kadar hevesli olma isteğinin ardında , kendi günahlarını affettirme çabasının yattığını görürüz , ki bu da bizi saf iyilik ve görev bilincinden uzaklaştırarak , daha gerçekçi bir dünyaya taşır ve sonunda şu soruya ulaşırız ; iyi bir şey yapan kötü bir polis affedilebilir mi ?
İşte bu ahlaki ikilem de filmin çıkış noktası . 
Tek mekan filmlerinin ortak özelliği olan hikayesel kurguyu başarı ile uygulayan Suçlu , tansiyonu görselliğin yardımına başvurmadan yükseltmeyi ve orada tutmayı başarıyor .
Filmin hikayesini , kurgusunu överken elbette başrolde yer alan Jakob Cedergren’den bahsetmeden geçemeyiz .
Kameranın Asger’ı çektiği her farklı açıda dikkatimizi çeken bir ayrıntı var ; dudaklarının üstündeki ter , gözlerindeki korku vb. Zira Suçlu , Cedergen için adeta kendini kanıtladığı bir film .
Zaten filmin kendisi de , “en kısıtlı imkanlarla bir film nasıl çekilir ? ” sorusunun cevabı adeta .
Telefon konuşmaları üzerinden bir masa başında ilerleyen film , ışık kullanımı , kamera açıları , prodüksiyon tasarımı , kurgu ve sesle beraber inşa ettiği ruh halini , klostrofobik bir noktaya taşıyor ve hikayenin duyduğumuz ayrıntılarını her seyircinin kendi gözünde resmetmesini istiyor . 
Suçlu , tek mekanda geçen unutulmaz filmler listesine adını yazdırmaya aday .
