Türk sinemasının son dönemlerinde komedi filmleri , git gide içindeki komediyi yitirerek vasat hale gelmeye başlamıştı .
Ama tam bu zamanda , Gülse Birsel’in güçlü kalemiyle bir komediye el attı .
Ve “Aile Arasında” başarılı senaryosu ile bol mizah ve kahkaha ile sinema severlerin karşısına çıkıyor . 
İlk kez bir film senaryosu yazan güçlü mizah kalemine sahip Gülse Birsel’in senaryosunu yazdığı filmi , son olarak dramını en üstü çıtada başarıyla gösteren “Annemin Yarası” filmini yöneten Ozan Açıktan yönetiyor .
Kadroda ise uzun zamandır görmediğimiz ve komedi denince aklımıza gelen isimler bir araya gelmiş .
Engin Günaydın , Demet Evgar , Fatih Artman , Su Kutlu , Gülse Birsel , Ayta Sözeri , Derya Karadaş , Devrim Yakut ve Erdal Özyağcılar gibi isimlerin başrollerde olduğu filmde ; yıllar süren birliktelikleri aynı gün biten , takıntılı bir adam olan Fikret ile müzikholde vokalistlik yapan Solmaz’ın tesadüfi karşılaşmalarına şahit oluyoruz .
Bu karşılaşma olaylı başlasa da sonunda komşuluğa doğur gider .
Bu sırada Solmaz'ın kızı Zeynep , zengin bir kebapçının oğluyla evlenmeye karar vermiştir .
Babası ortada olmayan Zeynep’in babası rolü , hiç istemese de Fikret’in olur .
İlk başta aile arasında olması planlanan nikah , giderek tantanalı bir hal alınca Fikret , Solmaz ve bütün ekip kendini hiç beklemediği olayların ortasında bulur … 
Yönetmen Ozan Açıktan , Çok Filim Hareketler Bunlar ve Sen Kimsin gibi komedi filmleriyle sinemaya giriş yapmış ; Silsile ve Annemin Yarası gibi dram ve gerilim yönü güçlü filmlerle filmografisine devam etmişti . “Aile Arasında” ile komediye geri dönen Açıktan , güçlü bir planlama ile komediye dönüşü muhteşem yapmış .
Tabi burada Gülse Birsel ile yaptıkları taktik çalışmaları da önemli .
Gülse Birsel’in mizah yeteneğini Avrupa Yakası ile Yalan Dünya dizilerinden ve köşe yazılarından zaten biliyoruz .
Dizileri izlerken çenemiz ağrır bir şekilde sonlandırırdık .
Fakat sinema ve dizi arasında büyük farklılıklar var .
Birsel bu farklılıkları net bir şekilde görmüş , hikayeyi ve senaryoyu doğru tercihle yoluna sokmuş .
Birsel , ayrıca oyunculukta da yol aldığını bu rolüyle kanıtlıyor .
Film boyunca hem gülüp hem sinir olacağımız bir karakter olmuş Mihriban .
Birsel’e boğazdan konuşma gerçekten çok yakışmış , özellikle karakterin finalde yaşadığı trajedi de gerçekten enteresan bir hal olmuş . 
Türk sinemasında son dönemde kaliteli mizahı olan yapımlar , ne yazık ki elle seçilir hale geldi .
Aile Arasında , tuhaf bir şekilde bu ihtiyacı kapatmış durumda .
Filmin giriş sahnesinden itibaren karnıma ağrılar girerek , çenemi tutarak güldüm .
Bazı sahnelerde o kadar çok komedi yönü beslenmiş mizah var ki …
Özellikle Demet Evgar ile Engin Günaydın’ın karşılıklı atışma ve performans sahneleri oldukça güzel yazılmış .
Filmin her sahnesinde odaklanılan bir konu var ve her sahnede bu konu işleniyor ve filmin finaline kadar gitse bile çözüme ulaşıyor .
Soru işaretleri kalmadan bir komediyi bitirmek gerçekten güzel . 
Filmin senaryosunda bazı ufak sıkıntılara da rastlamıyor değiliz .
Düğün sahnesinde bazı ortaya çıkan gerçekler , bir komedi filmi için biraz ağır kaçmış durumda .
Bu kadar da olmaz diyorsunuz ve dozun kaçtığı fark edilebiliyor .
Ayrıca kocasından nefret eden Mihriban karakterinin , bir anda ayrılmaya hazırlandığı kocasının daha sonra yaşadıklarını öğrenip peşine düşmesi ve Solmaz’la sıkıntı yaşayan Fikret’in dairesini bir anda boşaltıp , sonra hiçbir şey olmamış gibi yeniden aşk - ı ilan yapması da fazla abartılı bir şekilde filmde tuhaf durmuş . 
Diğer yandan filmin cast oluşumu o kadar doğru olmuş ki , afişe bile baktığınızda hakikaten gülesiniz geliyor .
Demet Evgar , Türk sinemasına gelmiş büyük bir mucize .
Adana Film Festivali’nde izlediğimiz ve Şubat’ta vizyona girecek olan “Sofra Sırları” filmindeki muazzam performansını , Aile Arasında filminde de güzel yönde devam ettiriyor .
Özellikle Engin Günaydın ile birlikte sahneleri gerçekten komedi dolu .
Günaydın , takıntılı Fikret karakterini layıkıyla oynuyor ve film boyunca değişimini sırıtmadan , başarıyla icra ediyor .
Demet Evgar’ın şarkı söylediği sahneleri daha detaylı ve biraz daha fazla görmek , güzel olabilirdi .
Film için seçilen Aldatıldık , Evli Mutlu Çocuklu ve daha birçok şarkı da gerçekten renkli bir şekilde filmde yer alıyor .
Ayta Sözeri’nin sahnesindeki şarkılardan oluşan liste çok başarılı .
Ayta Sözeri de Demet Evgar da hakkını vermiş şarkıların .
Evgar’ın Ayta Sözeri ve Derya Karadaş ile bir araya geldikleri sahneler de gerçekten başarılı .
Ayta Sözeri ve Derya Karadaş’ın filmde güneş gibi parlayan performansları mevcut .
Her iki renkli karakter de filmin mizah kaynakları …
Fatih Artman , son 2 yıldır başarılı filmlerde farklı farklı karakterlerle karşımıza çıkıyor .
Ama her filmde farklı bir Fatih Artman görmemiz , o kadar önemli ki .
Bu filmde de Adanalı bir zengin aile çocuğu Emirhan rolünde oldukça takdir edilesi cinsten …
Ayrıca Devrim Yakut için , sinemanın “kahkaha annesi” demesem olmaz .
Yer aldığı her filmde neşe kaynağı olan Yakut , bu filmde de tuhaf hareketleri ve gizemiyle Adanalı zengin ailenin hanımı Mükerrem olarak yine güldürüyor . 
“Aile Arasında” rakiplerini güçlü mizahıyla kıskandırır cinsten .
Kestime yollara sapmadan , komedinin basit yollarına sığınmadan namuslu bir komedi izleyeceksiniz .
Gerçekten gülmeye ihtiyacınız varsa , keyif alarak kaliteli bir yerli yapım izlemek istiyorsanız , Aile Arasında sizi bekliyor .
Rollerinde uyumlu oyuncular , renk , hareketlilik , aşk , arkadaşlık , umutlar ve neşe bir arada Aile Arasında ’da …
Deniz Ali Tatar
