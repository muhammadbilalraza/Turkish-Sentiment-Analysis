Hayatımızın her alanını kolaylaştırmayı hedefliyen , internet , iPod , cep telefonu benzeri iletişimi kolaylaştıran cihazları topluma armağan etmiş modern teknolojinin , tartışmasız en büyük handikaplarından biri insanlar arasında bulunan kişisel ve fiziksel bağı , her geçen gün daha fazla geçmişin bir parçası haline getirmesi .
Evden dışarı bir adım bile atmadan , dünyanın dört ucuna ulaşarak , insanlarla konuşmak , flört etmek , iş bulmak , para kazanmak ve hatta yemek ısmarlamak ( Neyse ki henüz internet bazlı bir tuvalet servisi yok ) gibi olanakları var kılan modern iletişim , aynı zamanda gelecekte insanların birbirlerine fiziksel bir ortamda tek kelime etmeden yaşayabilecekleri bir geleceği , bilim - kurgu diyarlarından alarak , muhtemel bir gerçeğe dönüştürüyor .
Latin Amerika'nın en mütevazi ülkelerinden biri olan Şili'den son zamanlarda çıkmış en başarılı filmlerden biri olan Play , " modern iletişimsizlik " meselesini , hafif fikirli ve yer yer eğlenceli bir anlatımla inceliyor .
Play , Şili'nin Santiago şehrinde , kaybolmuş bir biçimde kendilerini arayan iki karakter , Christina ve Tristan'ın zaman zaman birbirine giren , iki ayrı hikayesini muntazam bir kurgu ile anlatıyor .
Christina , Şili'nin köy civarından gelmiş bir hemşiredir .
Ölmek üzere olan , katatonik bir Macarlı adama bakıcılık yapan Christina , boş zamanlarını bilgisayar oynayarak ve devasa kulaklıkları ile iPod'unu dinleyerek geçirir .
Bütün şehir içinde , ara sıra konuştuğu Ricardo isimli bahçıvan haricinde hiç bir arkadaşı yoktur .
Tristan ise , güzel karısı ve başarılı işi ile , dışarıdan mutlu bri yaşama sahip gibi görünen , fakat içeriden bakıldığında banal ve iletişimsiz bir aile yaşamına sahip , hayattan bunalmış bir " koybolmuş ruh " tur .
Karısı , başka bir adam için kendisini terkettikten sonra , Tristan'ın hayatı allak bullak olur .
Bir gün içinde işini ve evini geride bırakıp kendini şehrin kollarına atan Tristan , bir kaç tatsız olaydan sonra , Arjantinli maço bir sihirbazla beraber yaşayan kör annesinin yanına taşınır .
Bu arada , şehirde dolaşarak rasgele bir biçimde insanları takip etmekten hoşlanan Christina , ilk başta Tristan'ın karısının peşinde dolaşırken , birden Tristan'ı takip etmeyi kendine görev edinir .
Karakterlerini olabildiğince gerçek duygulardan arındırarak , içinde yaşadığımız toplumun bozulmuş insanlığını dürüst bir biçimde önümüze koyup , objektif bir görüntü yakalamayı planlayan film , çoğu zaman bu amacına ulaşıyor .
İlk uzun metrajlı filmine imza atan yönetmen Alicia Scherson'un , oyuncularına verdiği sıkı , otomatik davranışlarla desteklenmiş yönetim tarzı , karakterlerin başından geçen , banal fakat aynı zamanda garip anektodlar ile güçlendiriliyor .
Filmin en ilginç sahnelerinden biri olan , Tristan'ın karısını , Christina'nın da Tristan'ı aynı anda takip ettiği sahneyi ele alalım .
Scherson'un , aynı kare içinde , kesintisiz bir plan ile gösterdiği bu üç karakterin , birbirlerine iki metre uzaklıkta olmalarına rağmen , birbirinden haberdar olmadan yürümeleri , basit ve espritüel bir hava yakalıyor .
Filmin en akılda kalan karakteri , hayata dair canlı ve coşkun bir bakış açısı olan , fakat bu bakış açısını dışarı vuracak bir kaynağa sahip olmadığı için kendini müziğine ve atari oyunlarına gömerek , dış dünyaya gözlerini yummuş Christina .
Christina , Play'in başarısı açısından büyük bir öneme sahip çünkü filmin edindiği modern teknoloji sembolizmlerinin en başarılı nüansları bu karaktere verilmiş .
Dış dünya ile bağlantısı tamamen koparmış bir karakter , ve sadece modern iletişim cihazları aracılığı ile belli bir fiziksel ve duygusal bağlaşım sağlayabiliyor .
Sadece iPod'unu dinlediği sırada , bahçıvan erkek arkadaşı ile öpüşebildiği sahnede , bu bakış açısı alenen ortaya çıkıyor .
Viviana Herrera'nın düz , kontrollü ve bu sayede daha da güçlü bir hava kazanan , harikülade performansı ile desteklenen karakter , kesinlikle Play'in izlenmesini öngören yönlerinden biri .
Play'in en büyük sorunu , her ilk uzun metraj yönetmenin kapanına tutulduğu , " kendini olduğundan ilginç ve postmodern gösterme " psikolojisine sahip olması .
He ne kadar hafif ve iğneleyici bir espri anlayışına sahip olsa da film , yer yer fazla abartı ve hatta absürde kaçan sahneleri ile , seyircinin filme olan konsantrasyonunu kırıp geçiyor .
Çabuk bitmesi için dua ettiğim , Christina'nın bir kadını döverken " Street Fighter " tarzı enerji dengelerinin ekranın üst köşesinde göründüğü sahne gibi .
Bu tür sahneler gereğinden fazla bariz bir yaklaşım edinip , mesajını seyircinin gözüne sokarak , ağızda acı bir tad bırakıyor .
Filmin bir diğer problemi ise , bazen işe yarayan , bazen rahatsız edici , garip ve gerçek dışı ara karakterleri .
Here ara karakterin ya psikopat , ya da nevrotik özelliklere sahip olduğu film , ölecek hastaları isimlerine bakarak belirleyen hemşire ve deyimlere inanmayan , kaba Arjantinli sihirbaz karakterleri ile biraz da olsa kendini kurtarıyor .
Her sene binlerce sinemacı , filmlerini festivallere sokup , başarılı olmaya çalışıyor .
Bir filmin başarı kazanması , haliyle seyircinin filmi sevip sevmemesi ile bağlantılı .
Bu yüzden , bazı yönetmenlerin ilk uzun metraj film deneyimlerinde , filmlerini seyirciye sevdirebilmek için ellerinden geleni ardlarına koymamaları çok da şok edici bir yaklaşım değil .
Fakat bazen bu hırs kendini biraz fazla gösterip , rahatsız edici bir deneyime dönüşebiliyor .
Yine de diğer bazı filmlerle karşılaştırıldığında , çok da fazla abartıya kaçmayan Alicia Scherson'u suçlamak zor .
Artık sinema dünyasında bir isim edinmiş olan Scherson'un , bir sonraki filminin daha başarılı olacağına eminim .
Sonuç olarak Play , kusurlarına rağmen yer yer düşündüren , seyirciyi sarıp sarmalayan , şirin bir film .
Özellikle genç sinema izleyicilerine tavsiye edilir .
Tabi ki filmi izlemeden önce iPod'larını , laptoplarını ve cep telefonlarını kapattıkları sürece .
