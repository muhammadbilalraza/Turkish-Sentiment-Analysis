Çizgi roman yazarı Alan Moore’un henüz doğmadan reddettiği V filmi , Otel’den bile umutsuz bir hayal kırıklığı olarak karşımıza çıktı . Wachowski Kardeşler’in haklı olarak yazmakla yetinip çekmeye yanaşmadıkları bu proje , seksenler İngiltere’sinden ilham alan ve ciddi bir şekilde anarşizmi tartışan kaynak çizgi romana çok uzak , bir uzun fragman .
Politik anlamda ikna edici olmak için çaba harcamayıp sonuçları stilize bir şekilde sunmakla yetinen film , Alan Moore’un bilinen kahinliğini farklı bir şekilde olumluyor .
Sinema sanatı çizgi roman cinayetlerine devam ede dursun , periferiden fırlayan korku filmleri de tür sineması meraklılarının dikkatini çekmeye devam ediyor .
Kurt Kapanı korku sinemasın aradığı taze kana karışmasa bile yükselen yetmişler korkusuyla iki binlerin video dehşetinin sıkı bir karışımını sunuyor .
Kurt Kapanı , Eli Roth’un saf kötü filmi Otel ile benzer bir macerayla başlıyor .
Otel’in legal keyif arayan şapşal üçlüsünün yerini burada bir krater manzarasının tadını çıkarmak isteyen , biri erkek üç arkadaş alıyor .
Senaryoyu da yazan yönetmen Greg Mclean , süssüz ve sahici karakterler yarattığı gibi onların aralarındaki ilişkiyi de son derece makul bir şekilde kurmuş .
Meteor kraterini izlemek için yolculuklarına kısa bir ara veren ve bu esnada bir de aşk doğuran bu üçlünün gerçekdışı , abartılı bir dili paylaşmıyor oluşu filmin ayaklarını sıkı bir şekilde yere bastırıyor .
Filmin bu gizemli konaklama esnasında yarattığı bir artı da , üçlüyü tehdit eden sorunun veya tehlikenin ne olduğunun uzun süre tam anlamıyla ortaya çıkmaması .
Özellikle de mekanın gizemli olaylara çağrı yapan atmosferi çok iyi yansıtılmış .
Kraterde kalan üçlünün bulunduğu arabanın yabancı misafir tarafından çekildiği bölüm ise son dönem korku sinemasının en gerilim dolu sahnelerinden birisi .
Yönetmen burada üçlünün giderek karamsar bir havaya bürünen meraklı bekleyişini çok iyi yansıtmış .
Kan karnavalının geç başlayışı bir korku filmi için problem gibi algılansa da , zamanla bu eksikliğin fazlasıyla kapatıldığını söyleyebiliriz .
Film sıkı gerilim anlarının arasında , bol kanlı sahnelerle dinlendiriyor izleyicisini .
Genç kızlardan birisinin az sonra başına geleceklere uyanışı da senaryodaki güzel bir sıçramayla gerçekleşiyor .
Üçlüye bu yolculuğu işkenceye çeviren Mick Taylor ise oyuncu John Jarratt’ın müthiş performansı ile sıkı bir psikopata dönüşüyor .
Alıştığımız Avustralyalı avcılardan çok farklı olan bu zeki , esprili ve acımasız adamın başka bir filmle geri dönüşü kimseyi şaşırtmayacaktır .
Arabaları tamir edilirken kendileri bozulan üç arkadaşın farklı farklı birer kurbana dönüşmeleri de gayet başarılı anlatılmış .
Son dakikalarına kadar kimin hayatta kalmayı becereceğini çözemeyeceğiniz bir kurguya sahip olan film , herkes için farklı bir dehşet senaryosu yaratıyor .
Eğer bir korku filminde mekan tasarımı atmosferdir , filmin her şeyidir diyorsanız , ' sevimli ' avcımızın evini de çok seveceksiniz .
Amerikan sinemasında yeniden yapım korku çılgınlığının yaşanmasının nedenlerinden biri Japon korku filmleriyse , diğeri de şüphesiz yetmişlerin korku sinemasıdır .
Ölülerin Şafağı , The Hills Have Eyes gibi doğuştan yenik yeniden yapımlarla amaçlanan , yetmişlerin sert ve acımasız dehşet anlarını geri çağırmak .
Teksas Katliamı’nın izinden giden Kurt Kapanı bu işi yeniden yapımlardan çok daha iyi beceriyor .
Üstelik Blair Cadısı , Açık Deniz gibi kurmacası azaltılmış filmlerin yenilikçiliğinden faydalanmayı da ihmal etmeden !
Korku sinemasında dijital kameralara alerjisi olanların bile , filmin gerçekçi görüntüsünü seveceklerini söyleyebiliriz .
Gerçekçilikten bahsederken tabii ki filmin gerçek olaylara dayanma iddiasını kastetmiyoruz .
Baştaki ibare ve sondaki kaybolan insanlara dair bilgilendirmeyi çok da ciddiye almamak gerekiyor .
Samimi karakterleri ile sahici korkular yaratan bir film var karşımızda .
Uncut gibi pek çok yayının geçen yılın en iyileri arasından gösterdiği bu film türün meraklıları dışındakilere özel bir deneyim sunmuyorsa da , High Tension gibi son yılların en iyi korku filmlerinin arasına giriyor .
Onu aşan ve yeraltında geçmesine rağmen listenin tepesine yerleşen ise henüz yasal olarak ülkemize uğrayamamış olan Descent .
Dog Soldiers’ın yönetmeni inanılmaz bir filme imza atarak 28 Gün Sonra ile geri dönen İngiliz korkusuna şık bir takla attırmış .
