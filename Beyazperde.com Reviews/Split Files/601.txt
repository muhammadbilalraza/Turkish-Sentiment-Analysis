2004 yapımı ilk İnanılmaz Aile ( The Incredibles ) filmi , ülkemizde vizyona girdiğinde ben henüz sinemayla ilişkisi profesyonel düzeye ulaşmamış , ortalamanın bir tık üstü olmaya gayret eden bir film meraklısıydım .
Edebiyat öğrencisi olarak okuduğum eserlerin sinema uyarlamalarını merak edip , o dönem için oldukça kısıtlı olan kütüphane ve internet imkanları dahilinde bulabildiğim ne varsa , seyretmeye gayret gösteriyordum .
Vizyon filmleri ise ‘korsan CD’lere yeni yeni düşüyordu ; evde film izlemek henüz 1-2 yıllık ‘taze’ bir sektördü ! 
 
Peki , bu kadar romantik lacivert lafları neden ediyorum ?
2004’ten bu yana onlarca işe yarar / tatminkar ya da çöp devam filmi , üçleme çekildi ; animasyon ve 3D , CGI , IMAX ve de teknik olarak dahası aldı başını yürüdü ; sinemanın animasyon kanadı şimdi yürüdüğü yolları geri dönmek üzere ; zira , 3D animasyondan tüm dünyaya gına gelmiş durumda .
Ama çaktırmadan gönüllere giren bir aile animasyonu , hem de bir süper kahraman filmi olmasına rağmen hiç devamı çekilmeden , üçlemeden , beşlemeden sinema tarihinin sayfalarında öylece kalakaldı !
Ülkemizde biraz gecikmeli de olsa , bayram haftasının orta yerinde vizyona giren İnanılmaz Aile 2 ( Incredibles 2 ) 10 yılı aşan bir özlemi biraz olsun dindirmek için geliyor ; desek abartmış olmayız herhalde . 
 
İnanılmaz Aile 2’nin amiral koltuğunda , ilk filmde olduğu gibi yine Brad Bird var .
Animasyonun direkt mutfağından gelen , Simpsons’tan Ratatuy’a uzanan bir kariyerin beraberinde , Yarının Dünyası ( Tomorrowland - 2015 )   ve de Görevimiz Tehlike 4
- Hayalet Protokol filmlerine yönetmen olarak imza atan Bird , Hollywood’un çarklarına kendi el emeği göz nurunu heba etmiyor neyse ki .
Senaryosu da Bird’e ait olan İnanılmaz Aile 2 hem geçmişten gelen eski usul , alıştığımız animasyon samimiyetini taşıyor , hem de kendini yeniden yazmayı , günümüze uyarlamayı başarıyor . 
 
Fazla sürprizbozan / spoiler vermeyelim ama film süper kahramanları yüceltmesini beklediğimiz bir açılış yaparken , inanılmaz ailemiz tıpkı Superman , Batman ya da Iron Man’in bir zamanlar yaşadığı akıbete uğrayarak , takdir edileceklerine yuhalanıyor ; bir yandan halkı korumaya çalışırken diğer yandan halktan ve idari yönetimlerden kaçak göcek yaşayarak , hayatta kalmaya çalışıyorlar .   Tam da bu noktada “ben sizin gerçek değerinizin farkındayım ! ” diyen müthiş zengin , teknoloji şirketi sahibi Winston Deavoryani sermaye sahibi , kahramanlarımızın karşısına çıkıyor , hatta onlara iş teklif ediyor .
Klişe diyebileceğimiz bir kalıpla unutmayalım , sermaye kendi çıkarı olmadığı müddetçe asla romantik romantik para saçmaz , halkın iyiliğini isteyenlerin arkasında durmaz …
Bu cümleyi bir kenara yazarak , filmin üzerine oturduğu senaryonun oldukça feminist bir çizgiden ilerlediğini hatta iyi ve kötüyü çarpıştırırken de bu tutumu devam ettirdiğini dile getirelim .
Zira baş kahramanlık ünvanı Bay İnanılmaz’dan Lastik Kıza geçiyor !
Bob Parr’a ise bu filmde halk kahramanlığından ailenin kahramanı babaya dönüşüyor .  
Keyifle izlenen rol değişiminde baba cephesinin daha bir haz verdiğini ekleyelim ; zira bebek karakter Jack - Jack Parr’ın taze taze ortaya çıkan yetenekleri neredeyse 20’li yılların tüm süper kahraman filmlerinin özeti gibi !
Neler yok ki Jack - Jack’te !
Sinirlendiğinde canavara dönüşen Minion’lardan ateş saçan X - Men’e kadar nefis bir kombin !
Zekice kurgulanmış bol kahkahalı bu epizodlarda çocuk seyircilerin yanı sıra büyüklerin de eğleneceği garanti . 
 
Yazının başlangıç cümlesi olarak “old school” animasyon dedik ; içini dolduralım .
İnanılmaz Aile 2 , 2018’de sinema teknolojisinin geldiği zirveyi hem çok iyi kullanıp , hem de 2D formatındayken bile eski usul çizgi film tadını her dakikasında vermeyi başarıyor .
Görsel olarak kafa yoran bir altyapısı yok , popüler müziğe yaslanmak yok ama sonuna kadar korunan bir orijinallik tüm filme hakim .
Öte yandan filmin neredeyse 10 dakikaya uzayan final jeneriğinde 30’e yakın isim aktı , aktı da aktı .
Öyle iki çiziktirmeyle animasyon olmuyor ; ellerinize sağlık Pixar ekibi , sinema tarihine armağan ettiğiniz tüm ‘çizgiler’ için teşekkürler .  
 
Bir övgü de filmin yerelleştirilmesine ve Türkçe dublajına gelsin .
Kulağımızın aşinası olduğu sesler karakterlere hem cuk oturuyor , hem de filmin ruhunu sonuna kadar taşıyor .
Jenerikte Türkçe ana dublaj kadrosunun özellikle orta kısma yerleştirilmiş olması , bu sanatı icra edenler açısından oldukça kıymetli bir detay .  
 
Uzun lafın kısası , geçmişten gelen eski bir dostun sohbetinden keyif alacağınız tarzda bir yapım var karşınızda .
Bu bayram tatilinde şayet şehirde kaldıysanız toplayın çocukları ve İnanılmaz Aile 2’nin keyfini çıkartın .  
 
twitter . com / duygukocabayli
