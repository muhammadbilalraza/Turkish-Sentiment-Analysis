Yönetmen Saul Dibb yine bir roman uyarlamasıyla karşımızda .
2008’de Georgiana Duchess of Devonshire kitabını Düşeş adıyla sinemaya aktaran Dibb bu kez çok satanlar listesindeki Fransız Süiti kitabıyla ‘aşkı arayan kadınlar’ serisine bir yenisini ekliyor .
Tabii bir anda popüler olan kitabın öyküsü aslında savaşın başladığı yıllarda başlıyor , Irène Némirovsky’nin o yıllarda başladığı romanı ( hatta iki roman ) kızları tarafından saklanarak ancak 2004 yılında basılabiliyor .
İki romanda olayları birleştirenlerin karakterler değil , tarih olduğu da belirtiliyor .
İkinci Dünya Savaşı sırasında Nazi işgali altında olan Fransa’da geçen hikaye aşk ve vatanseverlik çizgilerinin arasına sıkışmış duyguları anlatıyor .
Dönemin zorlu koşulları gereği ‘sevmeden’ evlendiği kocasını savaşa yollayan Lucile , kaynanasının boğucu baskısıyla uğraşan genç bir kadın .
Madame Angellier zengin olmanın refahını yaşarken bir yandan da baskıcı yönünü herkese karşı kullanan bir kadın .
Kiracıları ve gelini bunu en fazla hisseden kesim .
Film böyle kişisel bir baskıyla başlarken sonrasında Alman askerlerinin Fransızlara uyguladığı baskıyla devam ediyor .
Filmde fiziksel şiddetten çok duygusal şiddetin hakim olduğunu ve bunun filmin olası patlamasına ket vurduğunu da söyleyebiliriz .
Yani film ortamdaki baskıdan fazlaca etkilenmiş durumda !
Öte yandan Alman askerlerinin evleri işgal etme ( pek işgal denemez konuk olma ) hali genç teğmen Bruno ile güzel Lucile arasında yeşerecek aşkın müziğini ilk andan itibaren çalmaya başlıyor .
Zaten iki tarafın müziğe olan ilgisi aşkı başlatan ve devam ettiren unsur .
Ama filmin öne çıkarmaya çalıştığı şey kimsenin kimseye teslim olmama hali .
İşgal altındaki Fransızların bu çabasının herkese sirayet ettiğini söyleyebiliriz .
Bir noktadan sonra aşk ve vatanseverlik çatışıyor filmde .
Michelle Williams’ın ve Matthias Schoenaerts’ın performansları gayet uyumlu .
Zaten Schoenaerts bu hafta vizyona giren Çılgın Kalabalıktan Uzak filminde yine aynı sakin , sessiz ama kararlı adam modunda karşımıza çıkıyor .
Orada da Carey Mulligan’a eşlik ediyor , iki filmde de karizmasına doyuruyor diyebiliriz .
İki filmin benzer yanlarımdan biri de kadın duygusunun ön planda olması .
Yani olaylar biraz onların kontrolünde gelişiyor .
Bu da her zaman öyle olmasa da ‘güçlü kadın’a selam yolluyor .
Aşk Uğruna savaşın ortasında kalan kadın ve erkeğin durumuna göz atarken teğmen Bruno’yu savaşın içindeki çaresiz adam konumuna itiyor , Lucile ise bir anda çark ederek ülkelerini alt etmeye çalışan düşmanla çatışan kadın konumuna .
Film ‘imkansız aşk’ konusunda ilerlemeye çalışmış .
Aslında filmin ismi Aşk Uğruna’dan çok ‘vatan uğruna’ olmalıydı .
O yıllara ilişkin yapılan filmlerden farkı klasik anlamdaki Hitler askerine , bayrağına , trenlere ve kamplara rastlamamak olabilir , bu da filmi başka bir noktaya taşıyor .
Keyifli , hafif gerilimli ama genelde sakin bir işgal filmi havası yaratıyor .
Bu dinginlik filmin genel atmosferine de etki ediyor .
Aşkın yaptıracakları bazen kendini aşıyor !
