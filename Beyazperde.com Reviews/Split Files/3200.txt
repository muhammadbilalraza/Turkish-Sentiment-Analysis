Sevgili günlük ; Zombi denince akla ne gelir ?
Tabii ki George A. Romero !
Evet , aklıma gelen başıma geldi , üstad yine bir zombi filmi çekti .
Oysa ben artık kendini bu anlamda pek zorlamaması gerektiğini düşünüyordum .
Romero usta , hakikaten zombi filmlerine derinlik katan bir sinemacı .
Bu yanını takdir etmemek , saygı duymamak elde değil .
Zamanında , biraz eski tarihlerde yaptığı filmler hakikaten muazzamdı , yapıldığı dönemde ses getirmiş , yepyeni şeyler söylemiş , bugün türünün klasikleri arasında yerini almış filmlerdi .
Ama son zamanlarda Romero'nun bu tür filmleri maalesef bende apayrı bir yere konacak türden eserler olduğuna yönelik hisler uyandırmıyor .
Bir yandan suçlu hissediyorum kendimi , böyle büyük bir sinemacının filmlerini etkileyicilikten uzak bulduğum için .
Biliyorum , gereksiz ama bunu hissedemeden edemiyorum .
Romero'nun zombi filmleri dehşetli tarafını daha çok insana yönelik verdiği düşündürücü mesajlara borçlu .
Yani vahşi olan aslında zombi değil , insanlar .
Zombiler insaoğlunun umutsuz vakaya dönüşme sürecine ışık tutan araç figürler .
Bu mesaj çeşitli şekillerde , farklı anlatımlarla ve insana ait değişik sosyal kulvarlarda anlatılsa da temelde aynı .
Romero'nun zombi film aşkına saygı duyuyorum , her şeye rağmen izliyorum ama ne söyleyeceğini az çok biliyorum .
Beni şaşırtmıyor , ve maalesef korkunç , ürkünç ve bilumum dehşet uyandırmaya yönelik sahneleri böyle bir konsept içerisinde oldukça etkisiz kalıyor .
Genel anlamda verdiği mesajın çarpıcı olduğunu iddia edebiliriz ama bir kalıp , bir Romero formulü oluverdi nedense bu .
Bu nedenle Romero'nun son dönem filmleri tam anlamıyla tatmin yaşatması imkansız filmler olarak algılanıyor .
" Ölülerin Günlüğü " son zamanlarda oldukça revaçta olan hareketli kamera ile çekilmiş bir film .
Bu esnada belgesel havası veren yorumlarla güçlendirilmeye çalışılmış .
Bunlar şüphesiz Romero'nun kendi formülüne bir yenilik katma amaçlı hareketler .
Ama amacına ulaşıyor mu , maalesef ulaşmıyor .
Kaçınılmaz olarak o didaktiklik kapanına kısılıyoruz .
" Acaba kurtulmayı hak ediyor muyuz " sorusu renkli kalemlerle yazılıyor , o da yetmiyor bir de bu soru cümlesinin altı kalın bir şekilde çiziliyor .
Haksızlık da etmeyelim , aslında daha evvel de demeye çalıştığımız gibi Romero'nun tüm zombi filmlerinin ortak bir mesajı var aslında .
Hepsinin kesiştiği bir mesaj kümesi mevcut .
Yani adam oyununu dürüstçe oynuyor , benim derdim bu diyor .
Onun derdi bize de dert olması tamamen bir sinemaseverin günahı .
Sen bu adamın yapacağı filmin minvalini biliyorsun ama bundan sıkıldıysan ve buna rağmen izliyorsan Romero'ya çemkirmemelisin .
Zira dediğim gibi sen sıkılıyorsun ama adam sıkılmıyor işte !
Saygı duymak gerek .
Romero'nun zombi ırkıyla duygusal bir bağı olduğuna inanıyorum ben .
Hem de öyle böyle değil , epey güçlü bir bağ .
Onların üstünden insanoğluna bu kadar ısrarcı biçimde sarmak başka türlü izah edilemez .
Zombilerin temsil gücünü tartışmak , onları birer sembol olarak kabul etmek de epey suni bir bakış açısı gibi geliyor artık .
Artık bu ölüler üzerinden anlatmadığı şey kalmadı bence .
Hatta günümüzde zombiler epey atletik oldular filmlerde ama o hala inatla buna karşı çıkarak kendi yaydığı mitosu en ilkel şekilde , hiç revize etmeden sunuyor .
Koşmayan , ağır zombiler ne de olsa kaybolmayan başlayan insan vicdanının düştüğü halleri göstermek adına daha kolay yemler .
Eğer koşturup atletik olurlarsa , hakikaten yüzde yüz dehşet saçacaklar ve Romero'nun çocuklarını ( zombilerini ) savunacak bir tarafı kalmayacak .
Sevgili günlük .
Efsaneleşmiş bir yönetmene bu kadar fazla laf etmek kendimi kötü hissetmeme yol açıyor .
İyisi mi bu bahsi kapatalım .
Hem Ölülerin Günlüğü'nü yazarken yazı da aniden ölüp gidecek .
