20. yüzyılın son on yılındaki gençlik , 1968 ya da 78 kuşaklarından farklı olarak yorgundu .
Gençlerin yorgun olma hali , ebeveynden genler yoluyla aktarılan bilgilerden mi , yoksa iki büyük savaş ve sayısız kargaşa yaşamış yüzyılın tüm ağırlığının üzerlerine çökmesinden mi kaynaklanıyordu , bilemiyorum .
Bir savaşın ilk kez naklen yayımı 1990'ların başında Ortadoğu'da Körfez Bölgesinde gerçekleşti .
Ve Doğu Bloğu dağılıyor , dünya siyasal - sosyal - ekonomik anlamda yeniden şekilleniyordu .
İnternet devriminin eşiğinde , özellikle büyük kentlerdeki gençler yorgundu .
Türkiye de dahil 1980 sonrası ilk nesil liberalizmle tanışıyor , rekabetin saldırgan arenasına yollanıyorlardı .
Artık okumak , iş bulmak , para kazanmak daha zorlaşmıştı .
Bir geçiş dönemiydi sanki 90'lar .
Bu dönemde , gelecek hayalleri ve mutluluk arayışları , gecenin karanlığında , dans kulüplerinin / barların loş ışıkları içinde kaybolarak kuruluyordu .
Elektronik müzik , Avrupa'da ve ABD'de onlarca türüyle yükselişe geçmişti ; aynı anda coşkuyu ve hüznü hissettiren tuhaf bir büyüsü vardı .
' Drug ' ile birleştiğinde tamamıyla her şeyden soyutlanmanızı sağlıyordu .
İşte , bu yıllarda tam da karakterlerinin yaşında olan , 1981 doğumlu Fransız gazeteci - yönetmen Mia Hansen - Løve  ( Olivier Assayas ile hayat arkadaşıdır ) , kardeşi Sven'in yaşamından esinlenerek , dönemin ruhunu aktaran " Cennet ( Eden ) " i çekmiş .
Sven Løve , arkadaşı Greg Gauthier ile 1994'te Cheers'i kurarak özellikle ' garage house ' türünde etkin olmuş .
Filmdeki karakterin adı ise , Paul Vallée ( Félix de Givry ) .
Paul , arkadaşlarıyla dünyayı farklı biçimlerde anlamaya çalışan ve DJ'lik yaparak sistemin çizdiği rotaya girmemeye çalışan gençlerden biri .
Doğaldır ki sevgilileriyle de bir gelecek kurabilme durumda değil .
Film , Paul'ü merkezine alarak , seyirciyi yirmi yıllık bir sürecin akışına davet ediyor : Fransa'daki , ABD'deki DJ'lerin atılımları , giderek artan elektronik müzik hayranlarına koşut biçimde Paris , New York , Londra gibi büyük merkezlerde çoğalan radyolar , mekanlar , parti organizasyonları , ortak çalışmalar .
Paul'ün tam olarak profesyonelleşemeden akıp giden yıllardaki hataları , yitirdikleri , pişmanlıkları , daima genç kalma illüzyonu içinde kaybolması .
" Cennet " , kalıpları kullanan bir hikaye anlatmıyor ; Paul'ün içinden geçtiği yılların ruhsal akışı içinde sürüklenmeyi tercih ediyor .
Bir gün dönüp arkanıza baktığınızda , beylik deyimle , yılların ' film şeridi ' gibi gözlerinizin önünden geçmesini bir film boyunca sağlıyor .
" Cennet " , 90'lar gençliğine , çiçek çocukları gibi , sadece , abartısız , yaratıcı ve mutlu bir hayat isteyen gençlere adanmış sanki .
Bir de elektronik tınıların hücrelere iyi gelen , iyileştirici etkileri var ki , Løve mükemmel parçaları toparlayabilmek için bir kaç yıl uğraşmış ( efsanevi Daft Punk'ın sürprizi var ) .
90'ları ' içeriden ' yaşamış biri olarak söyleyebilirim ki , " Cennet " , görsel / dramatik tonları , oyuncuların başarıları ve ritmiyle , kusursuz bir yakın tarih filmi .
Løve , ailesini çok seven zor durumdaki bir film yapımcısının hikayesini anlattığı filmi Çocuklarımın Babası ( Le père de mes enfants ) ve bir ilk aşkın yıllar içindeki yansımalarını incelediği Elveda İlk Aşk ( Un amour de jeunesse )  denli akılda kalıcı , hatta arşivlik " Cennet " için alkışları hak ediyor .
