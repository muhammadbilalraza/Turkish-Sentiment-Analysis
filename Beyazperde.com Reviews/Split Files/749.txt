Uzun yıllardır hayatına devam eden ve oldukça başarılı bir hikayenin yanı sıra , güçlü bir satış grafiği de yakalamayı başaran Hitman adlı oyun beyazperdeye ikinci kez teşrif ediyor .
2007 yılında yönetmen koltuğunda ilginç işler çıkartan Xavier Gens’in yer aldığı Hitman filmiyle maalesef ki hayal kırıklığına uğrayan oyunun fanatikleri bu kez bir nebze de olsa mutlu olacaklar gibi .
Hikayeyi başa saran , farklı bir senaryo ve yeni oyuncularla yola yeniden çıkan Hitman’imiz bu sefer Hitman : Ajan 47 adıyla seyircisini selamlamakta . 
Hitman’de 47’yi canlandıran Timothy Olyphan’ın yerini , büyük usta Terry Gilliam ile de çalışma şansı bulmuş , ayrıca Yüksek Risk filminde harikalar yaratmış olan Rupert Friend alıyor .
Oyun serisinin takipçilerini başlangıçta oldukça sinirlendiren bu seçim , filmi izlediğinizde ise geriye tatmin duygusunu bırakıyor .
Bu kez köklerine ciddi anlamda ihanet eden ancak çok daha başarılı bir Hitman filmiyle karşı karşıyayız .
Daha doğrusu orijinal hikayeye çok daha sadık kalan , yeni bir kadın karakter ile akışı genişleten Hitman : Ajan 47 , meşhur serideki gizlilik ve sessizliği ardında bırakarak güçlü bir aksiyon filmine dönüşüyor . 
Bir deney ürünü olan 47’nin kontratlar üzerinden suikastler işlemesini oldukça şaşırtıcı hikayeler çevresinde paylaşan oyun serisinin tersine , bu filmde kendini gizlemeye gerek duymayan bir anti - kahraman var .
Oldukça sağlam bir çatışmayla giriş yapan dostumuz 47 ( evet , gerçek adı bu ! ) şayet oyunların fanatiğiyseniz yüzünüzde bir ekşime bırakıyor lakin ilginç bir şekilde film ilerledikçe kendisine aynen sanal dünyada olduğu gibi sempati , ilgi duymaya başlıyorsunuz .
Ajan 47 her ne kadar çok daha genç gözükse de , ne derece gizliliğe önem vermese de ruhen orijinlerine sadık kalıyor .
Bundaki en büyük pay ise oyunculuğu ile mutlu eden Rupert Friend ve oyunun asıl gizemlerine olan sadakat . 
Aksiyon ve dövüş sahneleri ile türün meraklılarını tam anlamıyla mest edecek olan Hitman : Ajan 47 filmi , yer yer tekrara düşse de , akıcılığından pek bir şey kaybetmiyor ve sizi perdeye kitleyiveriyor .
Kadın kahramanımız , geçmişini arayan Katia Van Dees’in varlığı da bazı küçük klişelere rağmen senaryonun tıkır tıkır işlemesine destek oluyor .
Hannah Ware’in canlandırdığı gizemli kadın , Ware’in oyunculuğu ve yönetmenin doğru tercihi ile alıştığımız klasik şuh ve her yanından seksapelite akan bir kabuk değil , geçmişini öğrenmek için çırpınan gerçek bir kahramana dönüşüyor .
Öte yandan Zachary Quinto’nun senaryonun izin verdiğince iyi yorumladığı kötümüz John Smith dövüş sekansları ile heyecanı katlıyor .
Üstüne üstlük Ciaran Hinds gibi bir aktörün varlığı da sürpriz bir karakter üzerinden sevenlerini şaşırtıyor . 
Hitman : Ajan 47 filmi bahsini ettiğim üzere oyunlardan farklı bir yola girerek , asıl mesele olan gizlilik ve suikast öğesini ardında tutmayı seçmiş .
Bu her ne kadar ürkütücü ancak sevilebilir katil dostumuz 47’yi köklerinden uzaklaştırsa da , hem hikayenin çok fazla çarpıtılmadan uyarlanışı hem de yönetmen Aleksander Bach’ın aksiyon sekanslarında yarattığı harikalar sayesinde kesinlikle izlenebilir bir filme dönüşüyor bu cesur proje . 
Kıssadan hisse , şayet illaki oyuna sonuna kadar sadık kalan bir uyarlama aramıyorsanız , düzgün bir 47 yorumu , güçlü ve akılcı aksiyonu , kesinlikle doğru oyuncu seçimleriyle güçlenmiş , fragmanlarından çok daha fazlasını vaat eden bir Hitman var karşınızda . 
İyi seyirler ! burcinaygun@gmail.com
