Sanat denilen olgu bir gariptir .
Bir köşesinden tutsanız , öyle ya da böyle kendinizi bambaşka bir ucunda bulabilirsiniz .
Bunların dünya çapında sayısız örneği mevcut iken , ülkemizde ise akla gelen ilk isimler Mahsun Kırmızıgül ve Özcan Deniz oluyor .
Bir zamanların meşhur şarkıcıları , son dönemin , yılların “göreceli olarak” başarılı filmlere imza atan yönetmenleri bizleri zaman zaman şaşırtmaya devam ediyor .
Ticari olsun ya da olmasın , bu gibi örnekler –sevindiricidir ki - içinde gerçekten de sanata duyulan sevginin ürünleri olduklarını belli edebiliyorlar .
Bahsini geçtiğimiz “furya”ya şimdi de bir başka isim katıldı .
Son zamanlardaki siyasi yönelimi ile oldukça büyük tartışmalara sebep olan , bazıları için de hayal kırıklığı yaşatan Erhan Güleryüz yeni nesil yönetmenlerden biri oldu .
Kiziroğlu gibi şarkıların ardındaki Güleryüz , çoğumuzun aklına direkt olarak gelecek Ayna grubunun söz yazarı ve solistiydi .
Son dönemde kendi başına yola devam eden , tercihleri ile şaşırtan isim , bu hafta vizyona giren İçimde Akan Nehir filmiyle karşımızda !
Taze yönetmen Erhan Güleryüz , cesaret dolu bir adım atarak , hem filmin yönetimini , hem hikayesinin yazarlığını , bir de başrolünü üstleniyor .
Bir parça “alışıldık” senaryosu ile bizleri selamlayan İçimde Akan Nehir , hem ufak tefek siyasi göndermeler , hem de insan olma derdi ile ilgili farklı şeyler söylemek amacında .
İsmin en başarılı olduğu yer ise oyuncu yönetimi ve yapımın “şık” görsellik anlayışı .
Lakin iş projenin hikayesine , senaryo aşamasına gelindiğinde aksamalar direkt olarak göze çarpıveriyor .
Artık Türk filmlerinde bile kolay kolay göremediğimiz , çok eskinin klişeleri bariz bir şekilde kendine yer edinmiş .
Bunlar arasında ise hayat kurtaracak karakterin ( ! ) olmadık bir anda ortaya çıkması da mevcut .
İçimde Akan Nehir’in bir başka artısı , tam da bekleneceği üzere , filmin müzikleri .
Erhan Güleryüz , tabiri caiz ise , sekanslara uygun olarak , nasıl nabza göre şerbet vereceğini iyi biliyor , bununla birlikte kamerasıyla yüzleri tebessüm ettiren açıları yakalamayı başarıyor .
Azerbeycan ve Ermenistan savaşı , Dağlık Karabağ bölgesi ekseninde başlayan hikayede , Hazar ( Erhan Güleryüz ) yaralanır , aradan bir süre geçince kendi yurduna döner .
Burada rahatsızlığı sebebiyle öleceğini fark eden adam , babasından kalan evi ya kendi çocuğu için kullanacaktır , ya da yeni tanıştığı ( ve pek tabi aşık olduğu ) Nehir ( Tuğçe Kazaz ) ’e destek çıkacaktır .
Zira güzel kadının kızı da hastadır ve maddi olarak zor durumdadır .
Bir tür var olma ve kabullenme süreciyle yoluna devam eden hikayede seyirci olarak neredeyse - tatmin - olabiliyorsunuz .
Bunun en büyük nedeni de hem yönetmenin üslubu , hem oyunculuk konusunda sırıtmaması , hem de bir başka tartışmalı isim Tuğçe Kazaz’ın üzmeyen performansı .
Dram türünün ortalama biz düzlemde seyreden örneklerinden İçimde Akan Nehir , şayet güncel vizyon akışı dışında alternatif arıyorsanız , sizi çok fazla hayal kırıklığına uğratmayacak , gelecekteki olası projeler için de ümitlendirecek bir film . burcinaygun@gmail.com
