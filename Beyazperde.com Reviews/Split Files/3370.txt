Sistem dışı ve renkli , kendi özgün dünyaları içinde var olma mücadelesi veren Amerikan kahramanlarının , bir o kadar alternatif anlatıcısı Jim Jarmusch , bu sefer artık kahraman olmayı başaramayan bir karakterin hikayesini anlatıyor .
Bir ' hiç'i anlatıyor da diyebiliriz .
Hiçlikten hikaye çıkar mı diye sorarsanız , çıkmaz tabi ki , ama bu durum ile hesaplaşmanın kendisi çok güzel ve de komik bir hikaye olabilir , olmuş da .
Üzerine hayatlar inşaat ettiğimiz kimliklerden bir andan sıyrıldığınızı düşündüğünüzde nasıl bir boşluğa düşebileceğinizi görmek istiyorsanız , Jarmusch’un en son filmi Broken Flowers’da başrolü canlandıran Bill Murray’i izlemekten acayip bir keyif alacaksınız .
Bill Murray’i her zaman görmeye alıştığımız , hatta en son Sofia Coppola’nın yönettiği Bir Konuşabilse . ’de iyice karakteri ile özdeşleşen sıkılgan , alaycı , bitse de bu hayat gitsem hali , Broken Flowers filminde Don Johnston karakterinde tam anlamı ile değerlendiriliyor .
Bir Konuşabilse’de , içinde bulunduğu çıkışsızlıktan aşık olarak sıyrılırken , bu filmde senelerdir zevk aracı olarak gördüğü çapkın Don Juan kimliğinin ve de paranın elde ettiği herşeyin de ona artık zevk vermediğini görüyoruz .
Kadınlar bile hayatının muhteşem evinin muhteşem koltuklarından kalkıp güne başlaması için bir sebep teşkil edemiyor onun için .
Yaşayan bir ölü , ölmek istemeyen bir canlı .
Hayat ona üzerine geçirebileceği son bir süpriz kimlik sunuyor : daha önce varlığından haberi olmadığı , artık yetişkin bir erkeğin babası olma şansını .
Komşu evde oturan , polisiye macera düşkünü mutlu , tatminkar aile babası Winston’ın ( Angels of America’nın karakterden karaktere giren Jeffrey Wright’ı ) teşviki ile bu kimliğe sahip çıkmaya çalışıyor .
Don’un ilginç yol macerası da böyle başlıyor : ismini öğrenemedeğimiz yerlerde eski Don Juan , yeni baba Don’un keşfine çıkıyor .
İyi ki koltuğundan kalkıyor dedirten , pembe renginin ve birbirinden ilginç kadın karakterlerin hakim olduğu bu yolculuğa tabi ki yine en tepkisiz kişi Don Johnston .
Geçmişinde büyük aşklar yaşadığını tahmin ettiğimiz kadınların evlerine yaptığı yolculuklarda , hangi kadının çocuğunun annesi olduğunu keşfetme gibi bir misyon olsa da , aslında Don Johnston , hayatına aynı izlediğimiz filmin ihtiyacı olduğu gibi bir hikaye kazandırmaya çalışıyor .
İşte Jarmusch’un filme yansıttığı , onu büyük bir ihtimal ile böylesine iyi bir film yazmaya iten soru : hikayesiz yaşayabilir miyiz ?
Bu kadar derin bir sorunun hakkından gelmek kolay olmasa gerek , ama Jarmush bu işte o kadar başarılı ki , başarının formülünü bile oluşturuyor diyebiliriz .
Hayatı ile ilgili kafasında hiçbir hikaye oluşturamayan , para ve kadın gibi tüm bağımlılıklarından arınmış bir adamın tutunabilecek bir hikaye arayışına yakışacak en güzel film , aynı şekilde kendi hikaye arayışını saniye saniye hissettirecek bir filmdir dedirtiyor .
Gerçekten bu açıdan tadına doyulmayacak bir film var karşımızda .
Bir film düşünün ki , kamerası , anlatımı , minimalist baş oyuncusu , gizemli kadınları , mekanları , caz müziği , rüya tasvirleri ile her köşesinde gizemin varlığından haber versin , ne var ki her yakaladığınızı düşündüğünüzde , elinizden kayıp gidiversin bu gizem .
Günümüzün birçok özgün filmine damgasını vuruyormuş gibi gözüken felsefi bir sorgulamayı renkli bir hayat oyununa ve keşfe dönüştüren Broken Flowers , kendisini olabildiğince geliştirmeyi başarmış ve yönetmenliği ile tamami ile barışık bir Jim Jarmush’a işaret ediyor .
Her filmde görmeye alıştığınız başlayan ve biten hikaye arayışını göremeyeceksiniz bu filmde , ama aklınızı kurcalamaya başlamış ya da başlayacak varoluş sorularının minimalist bir bağımsız film edasında , ne derece tat kazanabileceğini göreceksiniz .
Havada asılı kalmanın ya da anda yaşamanın keyfini anlamak isteyenler için Jim Jarmush’un film çekme anını kaçırmayın .
