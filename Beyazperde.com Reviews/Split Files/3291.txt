Foxcatcher filmini 2014 Cannes’da izleme şansına erişenlerdenim .
Psikolojik gerilim en sevdiğim film türlerinden biri olduğundan , gerçek yaşam öyküsü olduğunu da bildiğimden koşa koşa gitmiştim gösterimine , aynı coşkuyla da çıkmış oldum , filmin ağır aksak temposuna rağmen .
Çünkü bu tempo iç hareketleriyle sizi öyle bir sarsıyor ki , ne olduğunuzu şaşırıyorsunuz !
Çaktırmadan sarsması da bazı filmleri daha özel kılıyor bence , Foxcatcher da onlardan biri !
1996 yılında Amerika’da yaşanmış trajik bir hikayeyi ele alan filmde Steve Carrell , John Du Pont adlı bir miras zenginini canlandırıyor .
Channing Tatum ve Mark Ruffalo ise ağabey kardeş olan iki milli güreşçiyi canlandırıyor .
Moneyball’da olduğu gibi gerçek hikayeler anlatmayı seven yönetmen Bennett Miller , başı sonu belli , sade bir yönetmenlik diliyle hikayeyi beyazperdeye aktarmayı tercih etmiş .
Zaten filmin senaryosu o kadar boyutlu ve yoğun ki , bence bu konuda iyi bir karar vermiş .
Üç erkek arasında spor merkezli ciddi bir gerginlik yaşanırken , olayın kişisel ve psikolojik boyutuyla yetinmeyip Amerika’da kapitalizmin 90’lı yıllardaki hali , aslında bir nevi bir ulusun nasıl şekillendiği , örneğin bir insan ruhsal olarak hastayken bile maddi olanaklarından dolayı sistemin onu nereye koyduğu gibi detayları ekleyen senaristler , filmi sosyolojik boyutlara taşıyarak işin değerini de artırmışlar .
Konu güreş sporunun çevresinde şekillense de bir spor filmi değil Foxcatcher .
Güreş sporu aslında yaşanan gergin ve trajik meselelerin sadece bir oyuncağı .
Temposunun oldukça düşük , seçilen atmosferlerin oldukça gergin , tekinsiz , renksiz , ruhsuz olması , bilinçli seçimler olduğu gibi filmi bir gıdım sıkıcı kılmıyor .
Süre olarak da uzunca bir film Foxcatcher , fakat o tekinsizlik , o ne olacak duygusu sizi olduğunuz yere kitliyor .
Steve Carrell üzerinde yapılan plastik makyaj ne kadar şaşırtıcı derecede başarılıysa , Carrell’ın oyunculuğu da bir o kadar güçlü !
Filme kendinizi kaptırdığınızda Du Pont’u canlandıran oyuncunun Carrell olduğunu unutacaksınız !
Foxcatcher ; yönetmen , senaryo , erkek oyuncu ( Steve Carell ) , yardımcı erkek oyuncu ( Mark Ruffalo ) ve saç / makyaj dallarında Oscar’a aday bu sene .
Şahsen Channing Tatum’un oyunculuğundan pek hoşlanmıyorum , fakat Mark Ruffallo bu filmdeki performansıyla dikkatleri oldukça üzerine çekiyor .
Psikolojik gerilime doymak için , bu filmi es geçmeyin ! twitter : blossomelabout . me / melisz
