Daha önce karşımıza komedi - macera - fantastik türe ait bir yapım olan Knights of Badassdom ile çıkan ve beklentileri karşılayan Joe Lynch yeni projesi İntikam Kapanı ile geri döndü .
Aksiyon ve macare türündeki film ise temelinde hem hayatta kalma hem de intikam temalarını barındırıyor .
Genç bir kadın , Everly ( Salma Hayek ) ' in neredeyse tek bir mekanda geçen serüveni özellikle de aksiyon sinemasının aşıklarını hedef alıyor .
Peki şimdiye kadar aynı formülü kullanan benzeri örnekler içerisinde İntikam Kapanı tam olarak nerede duruyor ?
Gün Batımından Şafağa filmindeki efsane dansı ve Frida'daki muazzam oyunculuğu ile akıllara kazınan Salma Hayek akıllara ilk önce Uma Turman ve Kill Bill ikilisini getiriyor .
Hayatta kalmak ve sevdiklerini korumak için çabalayan , öte yandan intikamını almak için derin bir öfke ile yoluna koyulan iki ayrı karakter , iki ayrı aktris .
Farklı formlara ve hikaye anlatım tekniğine sahip filmler arasından İntikam Kapanı ise açık konuşmak gerekirse bir parça geriden takip ediyor aynı türün başarılı örneklerini .
Tam tamına dört yıl boyunca tek bir dairede seks kölesi olarak hapis hayatı yaşayan Everly adlı kadının bir çıkış yolu bulması ve aynı zamanda doğumundan beri görmediği küçük kızına kavuşması için yaptıklarını seyircisinin kafasına adeta kazıyan film , bolca kan , silah ve şok efekti taşıyor .
Meslektaşlarının aksine Yakuza mafyası tarafından satın alınmamış bir dedektif ile gizlice işbirliğine giren kadın kısa süre sonra deşifre oluyor ve kendisine cehennem hayatı yaşatan mafya patronu Taiko ( Hiroyuki Watanabe ) ' nun ölüm emrinden kurtulmak için şaşırtıcı bir savaşa giriyor .
Dört yıllık esarette nasıl silahlar ile bu derece haşır neşir olduğunu bir türlü öğrenemediğimiz Everly , kendisine tecavüz eden Yakuza üyelerini teker teker apartman dairesi içinde avlıyor ve paralar ile mekandan uzaklaşmaya , yıllardır görmediği annesi ve küçük kızına ulaşmayı hedefliyor .
Pek tabii Taiko durumdan haberdar oluyor ve kapana kısılan kadın için ölüm kalım mücadelesi başlıyor .
Sınırlı alan içerisinde izleyicisini sıkmadan ilerlemeyi başaran filmler arasına giren İntikam Kapanı her şeyden önce Salma Hayek'in güçlü oyunculuğu ve diğer karakterlerin sunduğu inandırıcı performanslar ile yükseliyor .
Taiko tarafından işkence için gönderilen Sadist ve onun kölesi Mazoşist ile kıran kırana bir savaşa giren Everly'nin bu ikileye yaşattıkları ise takdire şayan .
Özellikle de Sadist'e içirilen ve neticesinde gore türüne selam çakan sahnelerle .
Ardı arkası kesilmeyen katiller sürüsü , satın alınmış polisler ve hatta ölüm saçan hayat kadınları ile tam manasıyla bir aksiyon şölenine dönüşen hikaye yer yer inandırıcılığını kaybetse de , türün meraklılarını mest etmek için yeterli malzemeyi sunabiliyor .
Top aşığı vahşi köpek , Sadist ile Mazoşist ve en nihayetinde Taiko ile zirve yapan kurgu , taş üstünde taş kalmayana kadar sağlam bir çatışma vaat ediyor .
İntikam Kapanı belki aksiyon ve macera sinemasının kusursuz örneklerinden bir tanesi değil .
İçerdiği çatışma sekansları ile yıllar boyu dillere pelesenk olacak bir çalışma da değil .
Ancak güçlü kadrosu , ilginç hikayesi ve başarılı hikaye anlatımıyla kesinlikle türün sevenleri için denenmesi gereken bir film .
Salma Hayek'i Uzi eşliğinde çatışırken görebilmek de cabası ! burcinaygun@gmail.com
