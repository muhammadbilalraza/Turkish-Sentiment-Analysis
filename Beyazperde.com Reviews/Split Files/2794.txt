Basit planlar işe yaramaz .
Bunu anlayın artık .
Basit planların ise yaramadığını yakın döneme ait sayısız fimde zaten gördük . Quentin Tarantino imzalı " Reservoir Dogs - Rezervuar Köpekleri " kara filmi yeniden canlandıran adrenalin iğnesi oluyordu .
Kuyumcuyu bas , elmasları al , buluşma yerine gel , payını al , git .
Bu kadar basit ( değil işte ) .
Geriye kalan tek şey gökkuşağının renkleri kadar ceset .
Ya Gary Fleder'in ilk filmi " Things To Do In Denver When You Are Dead - Karışık İlişkiler " ' i ?
Mafya babasının istenmeyen damat adayını korkut , kızın peşini bıraksın .
Sonuç : ölü bir damat adayı , ölü bir mafya babası kızı , işi batıranların mafya tarafından hazırlanana hazin sonları .
Coen kardeşlerden tam üç film geliyor aklıma .
" Blood Simple " .
1984 yapımı ve Coen'lerin ilk filmi .
Küçük Amerikan kasabasındaki bar sahibi karısını ve onun aşığını öldürmesi için bir özel dedektifle anlaşır .
Dedektif adama kazık atmaya çalışır ve olayların devamında çok az kişi hayatta kalmayı başarır .
" Fargo " .
Bir projesini gerçekleştirmeye çalışan araba satıcısı gerekli parayı bulabilmek için karısını kaçırttırır ve zengin kayınbabasından fidye almaya çalışır .
Olayı Oscar'lık performansıyla hamile bir polisi canlandıran Frances McDormand aydınlatır .
Ölen suçlular , ağaç kesme makinasında pelte haline getirilen insanlar vs , " Big Lebowski - Büyük Lebowski " .
Yine bir sahte kaçırma olayı .
Fazla kan yok ama ne kaçıranların , ne de kurtarmaya çalışanların basit planları işe yarıyor .
Zenci yönetmen - oyuncu - senaryo yazarı Carl Franklin'in 1992 yapımı filmi " One False Move " .
Senaryo yazarı ve oyunculardan biri " A Simple Plan - Basit Bir Plan " ' da mükemmel bir performans sergileyen Billy Bob Thornton .
Filmde " A Simple Plan - Basit Bir Plan " ' da da en az Thornton kadar başarılı bir oyunculuk gösteren Bill Paxton'da var .
Konu ise alışıldık : Üç suçlu uyuşturucu çalarlar ve onu basit bir şekilde satacaklardır .
Olaylar haliyle beklendiği gibi gelişmez .
Bayağı kan .
Nicolas Cage'in önüne gelen her pisliği çevirmeye başlamadığı dönemlerden bir yapıt .
" Red Rock West " .
Cage küçük bir Amerikan kasabasında ( bak sen ) yanlışlıka ( bak sen ) bir kiralık katil sanılır ( yapma ya ) ve birilerini öldürmek üzere ( breh breh breh ) kiralanır .
Gerçek katil Dennis Hopper ortaya çıkınca ortalık daha da ţenleniyor .
Zaman zaman Kanal 6 veya diğer küçük kanallarda gösteriliyor .
İzleme şansınız var .
Oliver Stone'un izlediğimiz son filmi " U - Turn - U - Dönüţü " ise yine küçük bir Amerikan kasabasına gelen ve kiralık katil olarak işe alınan bir adam üzerine kurulu .
" The Postman Always Rings Twice - Postacı Kapıyı İki Kere Çalar " bile her versiyounyla bu kapsama giren bir film .
Hatta " Wild Things " bile .
Sanırım kara - film türüne ait sayısız film " başarısız basit plan " olgusu üzerine kurulu .
Genelde sonunda kazanan yok .
Ya herkes ölüyor , ya fidye parası kimsenin bilmediği bir yerde saklı kalıyor , ya da karakterlerden biri herkese kazık atıp parayı , elmasları çalınan her neyse onu cebe atıyor .
Komedi olmasına rağmen Peter Yates'in en ilginç fimlerinden biri olan " The Hot Spot - Belalı Elmas " ' da ise başarısız plan sayısının doruğa çıktığı bir filmdir .
Robert Redford yönetimindeki soyguncular bir Afrika krallığına ait elması çalmayı başarırılar , kaybederler ve sayısız başarısız planın sonunda onu tekrar ele geçirmeyi başarırlar .
Yukarıda saydığım filmlerin ortak özelliği hiç birinde öyle ahım şahım özel efektler , ara takip sahneleri veya silahlı çatışmalar bulunmaması .
Insanlar ölüyor , ama gerektiği için ölüyorlar .
Senaryolar sürprizlerle dolu .
Hikayeleri karakterler , onları canlandıranlar taşıyor .
Bu filmlerin tümünde oyunculuklar en üst düzeyde .
Son yıllarda izlediğim filmlerde kötü adamların başarıya ulaşan sadece iki planını gördüm : birincisi " Se7en
- Yedi " ' de Kevin Spacey'in kendisine öldürtmek üzere kurduğu süper zahmetli planı ve yine Kevin Spacey'in polislerin elinden kurtulmak için 105 dakika boyunca yalan söylediği "
Usual Suspects - Olağan Süpheliler " . Özetle . Gösterimden kalkmadan Sam Raimi ustanın "
A Simple Plan - Basit Bir Plan " ' ını mutlaka izleyin . Planın başarılı olmayacağını baştan bilseniz bile .
