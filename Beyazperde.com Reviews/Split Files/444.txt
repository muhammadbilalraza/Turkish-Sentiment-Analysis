Çılgın Hırsız üçüncü seriye ulaşıp boyut değiştiren filmlerden .
Kahramanımız Gru yıllar içinde yaşadığı deneyimleri bünyesinde iyi harmanlayıp kötü adamlığa veda eden bir iyilik meleğine dönüştü adeta .
Bu kaygı bir animasyon olup çocukları hedeflemesinden de olabilir , ana karakterin kötülüğüyle devam etmek istememekten de .
Yani ilk bölümde minimoyları yaratıp onlarında yardımıyla ' aydede çalma ' hikayesiyle harmanlanan bünyesi üç yetim küçük kızın yumuşatmasıyla artık çalınmış bir kalbe sahip oluyordu .
İkinci bölümde Lucy ile aşkı keşfeden ve kızların deyimiyle tam bir minnoşa dönüşen adamın macerasını izlemiştik . 
Bu yumuşatma girişimlerinin filmi freni boşalmış bir araç gibi soluksuz bıraktığını söylemek mümkün , zayıflamış bir anlatım ve kurtarıcı rolü üstelenen minimoyların yardımı vardı sadece .
Üçüncüsünde birbirine karışmış iyilik ve kötülük kavramlarını bir ikiz kardeşin varlığıyla oluşturup dindirmeye çalışan aksiyonvari bir Çılgın Hırsız izledik .
Hikaye Gru'yu bölüp Dru adında bir ikiz kardeşin zenginlik hırslarıyla kötülüğü tekrar canlandirmaya çalışıyor .
Ama Gru'nun aksine sırma saçlı ve çok zengin olan kardeşin kötülüğü de salt kötülük olamıyor çocuk kahraman Balthazar Bratt karşısında . 
Çocuk kahramanın büyüyünce oluşan kenara atılmalı trajedisi burada yok edilmesi gereken kötülük kıvamında .
Yaramazlık yaptım deyip zamanında sevimlilik aşılayan , sakızla her şeyi etkisiz hale getiren bu adamın karşısına dikilen bizim Gru ve kendini üç yetim kızın annesi olmaya hazırlayan Lucy oluyor . 
Özellikle renkler ve atmosfer uyumu konusunda iyi olan Çılgın Hırsız 3'ün hikayesi biraz zayıf ama daha ne katılabilirdı diye sorduğumuzda üç katmanlı bir hikaye görüyoruz .
Hepsinin de mesajı ' kötülük durdurulabilir bir kavramdır'a çıkıyor .
Bir de hayaller birebir olmasa da farklı şekillerde hayatımıza girer , onların da kıymetini bilelim noktasına ulaşıyor .
Bu serinin dördüncüsü olur mu bilemem ama bu kel kafalı ajanı kötülüğün karşısına dikecek üç tane sevimli çocuk var hayatında . 
Minyonlara gelince .
Onlar bu filmde biraz geri planda kalarak daha çok rabarba rolü üstenmişler .
Zaten sevimli oldukları için her girdikleri noktada filmin duygusu da yükseliyor ama biraz geri planda tutmak isabetli olmuş .
Ne de olsa onların adına çekilmiş bir filmleri de var artık . 
Animasyonların ana karakterin yanına yeni karakterler yaratarak ilerlemeleri yanlış bir yöntem değil , Çılgın Hırsız da bunu yapıyor ve çocukların gönlündeki yerini sağlamlaştırmaya çalışıyor .
İlkini 2010'da izlediğim animasyon yedi yılda büyümeyen yetimleriyle ( ! ) , aileye eklenen uçuk karakterleriyle yoluna devam ediyor .
Ben animasyon izlemeyi sevdiğim için keyifle takip ediyorum .
O yüzden tavsiye de ediyorum .
