Amerikalı yeni yönetmenler korku filmi çekmeyi ve ilk filmlerine daha önce seyrettikleri işlerde beğendikleri her numarayı , oyuncakçı dükkanına düşmüş bir çocuk heyecanıyla doluşturmayı seviyor .
Testere ve ülkemizde gösterilmeyen Feast gibi filmlerin senaryosunda çalışmış Marcus Dunstan’ın ilk yönetmenlik denemesi The Collector / Koleksiyoncu’da böyle bir hevesin / çabanın ürünü .
Ev onarımı yapan ve burnu pislikten kurtulmayan Arkin ( Josh Stewart ) tüm Amerikalılar gibi çok paraya ihtiyaç duymaktadır ve bunun için de son aldığı işin sahibi olan ve züppe baba , botokstan medet uman orta yaş bunalımında anne , her tarafından hormon fışkıran fettan genç kız ile kendini deniz kızı zanneden sevimli küçükten oluşan W .
A. S. P ailenin evini soymaya kalkar .
Gel gör ki aileyle ve evle kendisine ' koleksiyoncu ' adını veren bir manyağın bambaşka planları vardır .
Arkin istemeden de olsa kendini bu fare kapanın içinde bulur ama hem aileyi hem de kendi kıçını kurtarmaktan vazgeçmez ve olaylar gelişir .
Film dışarıda gösterileli neredeyse 1 sene olduğu için ( ABD gösterimi 31 Temmuz 2009 ) hakkında epey konuşuldu , yazıldı .
İçinde benim de bulunduğum çoğunluk için orijinal bir şekilde başlayan ve bazı parlak fikirlere sahip olan bu film , kötü oyunculuk ve tamamı karanlık bir evde geçen sahnelerindeki kötü ışık yüzünden ' izle , unut ' sınıfına sokulmuş olsa da filmi çok beğenen ve yere göğe sığdıramayan oldukça fazla izleyici var .
Daha önce yüzlercesini izlediğimiz türden bir film Koleksiyoncu , ama bir yandan da çılgın bir fikre sahip .
Sanki Evde Tek Başına’nın Kevin McCallister’ı büyüyüp şahane bir psikopat olmuş da McGyver onu durdurmaya çalışıyor .
Film , 80’ler slasher’larının ruhundan da epey bir besleniyor ama fazla etkileşim yüzünden olsa gerek , bol malzemeli fakat lezzetsiz bir pizza gibi .
Aslında yine tuhaf bir benzeştirme yapacak olursak ; filmde , kabusa dönüşmüş bir Recep İvedik halet - i ruhiyesi bile var denebilir .
Temel fikir , herşeye sahip olan Amerikalıların alt sınıftan gelen insanlar tarafından cezalandırılması yönünde .
İzleyicinin bu tür kanlı filmleri elinde mısır patlağı , büyük bir iştahla seyretmesi de bu yüzden .
Recep bağırıyor , koleksiyoncu kesiyor ama ikisi de aynı sınıfın katarsisine hizmet ediyor .
Koleksiyoncu , tür meraklılarına rahatlıkla önerilecek bir film ama kesinlikle kült potansiyeli taşımıyor .
Marcus Dunstan’ın gelişini haber vermesi açısından önem kazanan , iyi vakit geçirten hoş bir seyirlik .
İnsanların kesilip , biçildiği bir korku filminin seyri ne kadar hoş olabiliyorsa o kadar hoş tabi .
Başkalarından esinlenmek yerine kendi stilini oturttuğu zaman bu genç yönetmenden çok daha iyi işler izleyeceğiz .
Film , şiddeti gösterirken Hostel , Grotesque gibi filmlerin yaptığı üzere doğrudan bir ' işkence pornosu ' olmaktan kaçınıyor ki bu da takdir edilecek bir durum .
Çok geç gösterim şansı bulsa da vizyonun giderek kuraklaştığı şu günlerde korku filmi meraklılarına özellikle tavsiye edilir .
