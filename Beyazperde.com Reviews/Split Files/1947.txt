6 Below : Miracle On The Mountain / Sıfırın Altında : Dağdaki Mucize için , buz gibi Nevada sıradağlarında geçen , eski olimpik sporcu Eric'in hayatını tamamen markaj altına alan bir biyografi filmi diyebiliriz , ya da bir kesit filmi . 
 
Bu tarz sınama ve sınanma filmlerini anlamlı bulurum .
Gerçek hayattan izler taşıyan film , aynı zamanda Eric LeMarque imzalı romandan uyarlama .
Genç bir adam olan Eric'i çocukluğundan başlayan bir sorun çemberinde görüyoruz , büyüdükçe daha fazla içine sıkıştığı ve neredeyse hayatını ele geçirmek üzere olan , daralan bir çember bu .
Filmde o yüzden sık sık Eric'in çocukluğunun kapısını çalıyoruz , babasının otoriter yüzüyle birlikte Eric'in sertleşen mizacına tanıklık ediyoruz .
Film bu geri dönüşleri , uçsuz bucaksız bir boşlukta , Eric'in düştüğü umutsuzluk anlarından hem onu hem de bizi çıkartmak için yapıyor .
Bu yüzden bu anların sayısının bir hayli fazla olduğunu söylemek mümkün , 
 
Filmde çoğunlukla yolunu bulmaya çalışan bir adam ve ona geçit vermeyen karla kaplı sıradağlar var .
Film bu dozu zaman zaman abartıyor hissine kapılsam da karşımızda yapayalnız bir adam var .
Annesinin onu kendi sorunlarıyla başbaşa bıraktığı için dağda olduğundan , yapayalnız bir sekilde yaşam mücadelesi verdiğinden kimsenin haberinin olmadığı yalnız bir adam .
Hayatı , kopma noktasından sıkıca yakalamayı umut eden bir adam . 
 
Film ne kadar gerçek olsa da duygusal olarak popüler bir çizgide ilerliyor ve son ana kadar bizi Eric'le sınıyor .
Filmi izlerken bir yandan bunun hayatta kalma mücadelesi olduğunu ve Eric'in bu savaştan galip çıkacağını biliyoruz ama dedığim gibi film son ana , dağın zirvesine kadar bu yaşam mücadelesini taşıyor ve en umudu kestiğimiz anda pat diye umut ettiğimiz sonu yapıştırıyor .
Eric bu hayatta kalma mücadelesinden iki bacağını kaybederek çıksa da , film bir azim ve başarı hikayesi olarak tamamlıyor mesajını , yolunu . 
 
Dağdaki Mucize fazla şey vaat eden filmlerden değil .
Her gün neredeyse aynı geçiyor .
Eric'in bozulan ve onarılan morali , açlıkla olan savaşımı , her geçen gün kötüleşen bacağınının ve sonsuz beyazlığın içinde sona ulaşıyoruz .
Aksiyon olarak uzun bir yol alış ve geçmişe uzanan bir yol var sıkça .
Filmin salık verdiği şey kendimize ve yapacaklarımıza olan inancımızı sınamak , dersler çıkarmak ve hemen pes etmemek üzerine .
Bunu da az çok başardığını düşünüyorum .  Josh Hartnett severler oyuncunun bu büyük mücadelesinde kendisini yalnız bırakmak istemeyebilirler .
Yönetmen koltuğunda ise Need For Speed filmine imza atan Scott Waugh oturuyor , yani Need For Speed bu anlamda bir nevi referans olarak kabul edilebilir . 
twitter . com / banubozdemir
