Konusuyla , karakterleriyle karanlık tarafı olduğu kadar parlak , şıkır şıkır renkleri olan hikayelerden hep hoşlanmışımdır .
Hatta bu tarzda kurulan ironinin güzelliği , benim de kalemimin belkemiğini etkiler .
Bu animasyonda da ayrıntısı güçlü rengarenk ortamın yanısıra , gotik karakter ve mekanları etkileyici bulmamdan öte , filmin bilinçaltıma da güzel göndermeler yaptığı şüphesiz .
O mekanlar , o kostüm tasarımları hele .
Film , teknik öğeleri konusunda da gerçekten başarılı .
Hatta yönetmen Pascal Hérold'ın ne kadar teknik cihaz varsa o kadar insani öğeye ihtiyaç olduğuna inananmasıyla , tiyatro , opera ve televizyonda da son derece kişisel yönetim üsluplarıyla tanınan Jérôme Deschamps ve Macha Makeïeff'in de bu projede kendisine katılmasını istemiş ve karşılığını almış .
Karakterlerin mimiklerinde dahi bu insancılığı sezinliyorsun .
Ama tüm bu artılarına rağmen bu animasyon için söyleyebileceğim ; filmin sesini kapa , o bir ekranda sürekli dönsün .
Söz konusu sinemada oturup seyretmekse , o 80 dakika sanki çok daha uzun bir süreymiş hissini veriyor .
Animasyon sıkıcı , kopuk .
Evet , Çizmeli Kedi adlı bu klasik masalı biliyoruz , senaryo masala tam anlamıyla sadık kalmamışsa da ana hatları yerinde .
Ama herkesin , özellikle çocukların masalı bildiğini varsayamayız .
Ki bilsen de sahneden başka bir sahneye geçişte koğukluğu yaşıyorsun .
Filmin hedef kitlesi çocuklar olarak tanımlansa da tam olarak çocukları hedefledikleri de şüpheli , gerçi mizah anlayışınınn başarısıyla ( ! ) büyükleri de .
12 yaşından büyüklerin gülmesinin imkansız olduğu basit espriler varken , bence çocukların duymasının pek de hoş olmayacağı küçük de olsa birkaç espri var .
Ve tabi filmin konusu .
Yönetmen de ' ' Bu muhteşem masalın henüz Hollywood'da çekilmemesinin nedeni muhtemelen öykünün insanın zevkini okşayan ahlaksızlığı .
Yine de , Bruno Bettelheim'ın masallar üzerine yaptığı psikanalitik incelemede söylediği gibi , çocuklara en üst sosyal sınıfta bulunmasalar bile hayatlarında başarılı olabileceklerini anlatmak önemli gibi görünmektedir .
Kısacası , bazı durumlarda birkaç yalan söylemek o kadar da önemli bir şey değildir . ' ' diye ünlü Fransız yazar Charles Perrault'in yazdığı hikayeye dair bir açıklamada bulunmuş .
Hayat zaten her şeyi döve döve öğretmiyor mu ?
Ne gerek var ' şirin ' bir masalla ele geçirmek istediğimizi üç kağıtla haketmeyi tazecik beyinlere öğretmeye .
Ki hangi yaşımızda bu desteklenmeli !
Evet masalda sınıf farklılıklarını aşan mutlu son var ve tüm farklılıkları aşmaya yönelik güzel bir vurgu bu , ama hikaye üç kağıtın pençesinde kalıyor .
Filmin seslendirmesine gelirsek , orjinali Fransızca olan bir filmi Türkçe seslendirme ile izlemek en doğru seçenek gibi .
Fakat müziğin ve şarkıların ön planda olduğu filmin bu kısımlarının Türkçe yorumlanışı tamamen başarısızlık örneğiydi .
Alt yazılı olsa çocuklar anlamaz , evet .
Ama bu kadar kötü seslendirmeye gerek var mıydı ?
Hayır .
Bunun yanısıra film Mehmet Ali Erbil seslendirmesi adı altında sükse yapıyor .
Şahıs olarak Erbil'i bu konuda başarılı bulurum , Çizmeli Kedi'yle de uyum sağlamış .
Ama yine de benim kulaklarım bu karakterde Levent Kazan'ın sesini aradı .
Sonuç olarak - Hollywood animasyonlarının çoğunun aksine - vizyon filmleri kurallarından öte kendi kafasına göre takılan Çizmeli Kedi , keşke daha gotik ama rengarenk dünyasını ve animasyon tarz ve kalitesini koruyarak , daha sert , daha seksi ve daha arsız bir animasyon olsaydı da , zaten filmin ahlaki zedelenmeye uğramış dersini bu filmle tekrar edecek büyüklere tatlı bir masal anlatsaydı .
