Dünyanın yüzde altı ila yedisini oluşturan gay nüfusu için bir resmi dil saptansa , bu İspanyolca olurdu sanırım .
Bunca neşe , renk , yaşam sevinci akıp giderken , başka hangi dil , gay popülâsyonuna bu denli melodik bir ev sahipliği yapabilir ki ?
Gay kültüre İspanyolcanın bu denli yakıştığını düşünmemdeki etkenlerin başında Pedro Almodóvar'ın filmleri geliyor .
Onu Türkiye'de , 1990'da " Bağla Beni " ( Átame ! ) ile tanıdık ve geriye dönüp tüm uzun metrajlı filmlerini de seyrettik .
Cinsiyetler arasındaki şeffaf duvarı kaldırmasına , gezegenin en muazzam bulmacaları olan kadınlarına , çekincesiz cinselliğine , illa ki melodramlarının ördüğü ağlarına ve sokaklarında büyüleyici gözlü insanlar dolaşan ülkesine tutulduk .
İspanya'ya ve diline âşık olduk .
Ve şimdi o , türleri şaşırtıcı biçimde bileştirdiği önceki filmi " İçinde Yaşadığım Deri " ' den sonra , ' her anlamda uçtuğu ' bir film çekerek , hafiflemiş .
Almodóvar'ın 20.uzun metrajlı filmi " Aklımı Oynatacağım "
( Los amantes pasajeros ) , gay mizahını iyice dışa vurduğu , tipik kadınlarıyla erkeklerinin ve entrikaların üzerinden şöyle bir geçtiği komedisi .
Ona da çok yakışmış .
Peninsula ( yarımada ) Havayolları'na ait , Mexico City'e gitmek üzere hazırlanan bir uçak düşünün ki , daha pistteyken , özel hayatlarını tartışan yer görevlileri ( yönetmenin iki gözdesi , baştan sıralarını savıyorlar : Antonio Banderas ve Penélope Cruz ) yüzünden iniş takımlarından birine takoz kaçıyor !
Bir kabin ekibi düşünün ki , üç tanesi zırıl zırıl kadınsı gay ve bu özelliklerinin altını sürekli çiziyorlar .
İçlerinden biri , ekonomi sınıfındaki hosteslerle yolcuların içeceklerine gevşetici ilaç atarak tüm yolculuk boyunca uyumalarını sağlıyor .
Zaten olaylar da , üçünün görevli olduğu ' business class'da yani ön tarafta cereyan ediyor .
Ve bir kokpit düşünün ki , yolgeçen hanı ve de biri biseksüel , diğeri biseksüel adayı iki pilotu var !
Almodóvar , havalandıktan sonra kaçacak yerleri olmayan ve teknik sorun yüzünden ülke dışına çıkamayıp inecek pist arayan uçağın içine sıkıştırdığı karakterlerini , kendileriyle ve diğerleriyle yüzleştiriyor ; eğip büküp zor durumlarda bırakıyor .
Bu hafiflikte bile , her birinin , birer film olabilecek hikâyesini muhayyelimizi çalıştırarak anlatıp , bir kabin içinde sıkışıp kalanların nasıl da zincirlerinden boşalabileceğini gayet keyifli öykülüyor .
Aslında tüm bir uçağa ve filme baştan sona seks kokusu yayarak , insanların günde bilmem ne kadar zaman seks düşündüğüne dair bir yığın araştırmanın laboratuarını kurmuş oluyor .
Film , en gergin seyirciyi bile yumuşatıp rahatlatabilecek bir kıvamda : Konuşmalarıyla müstehcen ama asla çirkin değil .
Saçma sapanlığının da bir kalitesi var .
Bu kalite , doğaldır ki , Almodóvar oyuncularından da kaynaklanıyor .
" Annem Hakkında Her Şey "
( Todo sobre mi madre ) , " Konuş Onunla "
( Hable con ella ) , " Dönüş "
( Volver ) ' de çalıştığı oyuncularından bir grup , küçük rollerine , uçarılıklarla birlikte klâs katmışlar .
Yinelemekte fayda var .
" Aklımı Oynatacağım " , ağırlıklı olarak , gay olmanın dayanılmaz mutluluğu üzerine .
Bazıları , her ne kadar , ' darkroom'larda ( gay kulüplerde sınırlı seks yapılan karanlık bölmeler ) kendilerini yıpratmayacaklarına dair söz verseler de , The Pointer Sisters'ın " I'm So Excited "
( Çok Heyecanlıyım ) şarkısıyla her an havalara uçabilirler .
Aynen , filmdeki üç host gibi .
