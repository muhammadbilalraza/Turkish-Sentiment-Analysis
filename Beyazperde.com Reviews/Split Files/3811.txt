Acele Baba Aranıyor  / Damien veut changer le monde Fransa'da yaşanan mülteci sorununa mizahi bir bakış atarken ince mesajlarını da dünyaya yollamaktan geri kalmıyor .
Filmin Türk seyircisi için önem arz eden bir yanı , filmin başrollerinden birinde Melisa Sözen'in rol alması .
Damien ve kız kardeşi Melanie'nin çocukluklarıyla başlayan hikaye hızlı bir şekilde yılları sarıyor .
Damien'in anne ve babasını hızlı devrimciler olarak resmeden film mizahın dozunu zaman zaman abartsa da meselesini doğru yakalamaya çalışıyor .
Dünyada herkes bir mülteci çocuğunu evlat edinse , koruyucu ailesi ya da babası olsa dünyada kangren haline gelen mülteci meselesi hallolur demeye getiriyor ama kanunlar insan vicdanı kadar yumuşak değil !
Film yine de Fransa kanunlarını ve Fransa'ya mal olan kırmızı , beyaz ve mavi renklerinin önderliğinde eşitlik ve kardeşlik kavramlarını sorguluyor . 
 
Film , genelinde mülteci kavramını sorgularken , öznelinde Bahzad ve annesinin dramına eğiliyor .
Tabii bu dramı yumuşatmak için mizahi dozu sürekli , belirli aralıklarla aktarmak zorunda hissediyor .
Aslında film bencillikten arındırılmış bir bakış sunmaya çalışsa da Salma konusunda biraz eleştirel davranıyor .
Damien'in kendi oğlu dışında diğer çocuklara kucak açmasına sıcak bakmayan Salma ülkeyi terk etmeye kalkıyor .
Film geriye bakmak , geride kalan acıları yeniden sarmak yerine ileriye dönük bir çözüm arayışında olduğunu sürekli tekrar eden bir film .
O yüzden Salma'nın kocasına ne olduğu , hangi yollardan geçip hangi acıları yaşadığına dair ufak bir bilgilendirmeden sonra bundan sonrası için ne yapabiliriz kısmına geçiyor . 
 
Filmdeki mizah bizi çok etkilemediği gibi , yönetmen Xavier De Choudens'in planı da bu yönde gibi duruyor .
Filmin ajiteden uzak durması yönünde , zaten fazlasıyla dünyanın gündeminde bir mesele bakış açısı var .
O yüzden ajite yerine orta karar bir mizahı yeğliyor ve dünyanın her yerinde yaşanan mülteci sorununa Fransızlara özgü bir bakış açısı sunuyor .
Melisa Sözen iyi bir Fransız aksanıyla rolünün üstesinden gelip hakkını veriyor .
Fransa'ya oğlu Bahzad ile gelmiş bir Suriyeli kadını canlandırıyor .
Tabii film sadece Suriyeli kadınları ve onların sorunlarını ele almıyor , dünyanın her yerinden batıya gelmiş , babasız kalmış çocuklara sahip çıkmaya calışıyor .
Bunun için de öncü olarak devrimci bir bakış açısından güç alıyor .
Devrimcilerin ve onların vicdanlarının bu konularda çözüm olacağına dair bir inancı olduğunu vurguluyor .
Damien ve ablası arasındaki zıtlık , eski ve bitik bir devrimci olan babanın olaylara bakış açısı , dayanışma ve çözüm odaklı ilerleme filmin yollarını çizen rotalar oluyor .
Sonunda kazanan aşk oluyor , belki bir parça kardeşlik ve eşitlik . 
 
Haftanın çok öne çıkan filmi olmayacağı aşikar .
Ama dediğim gibi sevgili Melisa Sözen filmin başrolünde karşımıza çıkıyor .
Belki onun sayesinde mülteci meselesi gündemimize biraz da olsa farklı bir şekilde yansır .
Kimbilir . 
twitter . com / banubozdemir
