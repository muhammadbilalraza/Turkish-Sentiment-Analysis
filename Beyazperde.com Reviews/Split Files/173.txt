Bir zamanlar insanlık vardı .
Belki .
Bilmek zor .
Yine de ‘’geçmiş daima gelecekten iyiydi’’ mottosu zihnimizde yer edinmiş .
Çünkü uzun zamandır mutsuz insanlar .
Çünkü birçok sorun var ortada .
Bunlardan biri de hiyerarşi .
Çağın hastalığı .
Hummalı .
Yoz .
Sığ .
Bazısına göre olması gereken . 
Yeryüzü yangın yeriyken iklim değişikliğinden muzdarip bir yeni evren , bir bilim - kurgu filmi seyirciye sunuldu .
Snowpiercer , Fransız grafik roman sanatçıları Jaques Lob ve Jean - Marc Rochette tarafından 1982 yılında yaratıldı ve aynı yıl basıldı .
Çizgi roman bize post - apokaliptik bir bilim - kurgu vaat ediyor .
Yaklaşık otuz yıl sonra İngilizce’ye çevrilen bu yapıt Güney Koreli Bong Joo Ho tarafından beyazperdeye taşındı . 
Hızlı bir giriş .
Radyodan bir ses .
Dünyamız , diyor .
Küresel Isınma .
İnsanlık . 
Çok da uzak bir gelecek değil sanki .
Post - Apokaliptik filmlerin geleceğe dair önsezgisel yorumlamaları daima izleyici tarafından ilgi çekmiştir .
Su Dünyası ; Blade Runner ; 28 Gün Sonra ; Ben Efsaneyim ; Yolda ; Mad Max gibi filmler son yirmi yılın öne çıkan ve bu türde çekilmiş olan başarılı filmlerindendir .
Bu skalaya Snowpiercer ( Kar Küreyici )  filmini de rahatlıkla ekleyebiliriz . 
Bu film bireysel bakış açısıyla düşünen insanı alır , toplum ve kapitalizmin eleştirisinin göbeğine götürür .
Snowpiercer , Güney Kore’nin şiddet sinemasını da bağrında taşıyınca sinematografya sanatı adeta bir bateristin vuruş ritmindeki ustalığı gibi dört bir yandan çalışan insan bedeninin görsel resitaline dönüşüyor .
Şiddet , gitgide pornografik limite yaklaşıyor . 
Sinemanın görüntülerle göze yansıyıp ruhun derinliklerine akseden özel yapısı .
Sarı renginin sinemaya ne kadar uygun olduğunu düşünür dururum .
Gotik ruha yakın tonun sarı tona nasıl usul usul geçebileceğinin hünerini ; ağır çekim sahnelerinin etki gücünü ; yaratıcı dövüş sahnelerinin kalp ritmiyle bozuk saati düzeltircesine oynamasını ; mizansenin eleştirel doza ayarlanmış teraziyi çağrıştıran dengesine hayran kalacaksınız .
Bu filmin en büyük özelliği neredeyse tamamının sadece trende geçiyor olması .
Dar alanda gerçekleştirilen muhteşem görüntü çekimleri baş döndürücü . 
Chris Evans , Tilda Swinton , Ed Harris , John Hurt gibi kendini kanıtlamış bir oyuncu şölenine izleyici resmen davet ediliyor .
Chris Evans’ın ‘’Curtis’’ rolünde en anlamlı ve en güçlü oyunculuğunu sergilediği yegâne filmi bu olabilir .
Tilda Swinton ‘’Mason’’ karakterine ruh üflemiş , inanın .
Ed Harris ‘’Wilford’u , yani kötü adamı canlandırıyor .
Sonlara doğru görünen , tüm dikkatleri –senaryonun etkisi bunda büyük - üzerine çekmeyi başarabilen , sömürücü patronun göz kamaştıran performansı …
Harris eleştirel filmlerde oynamaya bayılıyor zaten : Truman Show ; Şiddetin Tarihçesi ; Politik Oyunlar ve son olarak Snowpiercer .
Gilliam ( John Hurt ) kendisini yaşlılığından ötürü bir kurtarıcı olarak sunmaktan vazgeçiyor ve Curtis’e liderliği paslıyor .
Gilliam’ın aslında yeterince masum biri olmadığı filmin sonunda belli oluyor . 
Tilda Swinton’ın oynadığı Mason karakterinin makyajı sinema derslerinde gösterilecek maharete sahip .
Başarıyla kotarılmış bir makyaj çalışması tüm oyuncularda kendini gösteriyor .
Kostümler , yaşamın kalitesini belirler .
Trenin en arka vagonundan başlayan macera , sökük , yırtık , kederin sindiği …
Vagonlar değiştikçe gösterişli kostümler ( kürkler özellikle ) aracılığıyla filmin amaçladığı eleştiriyi , daha doğrusu bu yolla sınıfsal hayatın ağrısını izliyoruz . 
Sürekli hareket halinde olmak zorunda olan trenin ve yeryüzünün karlı dağları , karlı yolları CGI teknolojisiyle başarısız bir deneme girişiminden ibaret .
İnandırmıyor .
Kurgu akışının içinde çirkince sırıtıyor . 
Bong Joo Ho senaryosunu yazdığı filmleri yönetiyor .
Özellikle Madeo ( Ana ) filminde sinematik dehasını kanıtladı .
Şiddet o filmde de kıvılcım saçıyor , bir ters bir düz olarak iç içe geçiyordu . 
Senaryonun ve görüntünün , üstelik şiddetin pornografik sularına dalmaya yakınlaşan bu keyif ve macera dolu filmi izlemekte yarar var .
Rast geldiğiniz platformlarda kaçırmayın . 
Misafir Koltuğu :  Mesut Keskinbıçak
