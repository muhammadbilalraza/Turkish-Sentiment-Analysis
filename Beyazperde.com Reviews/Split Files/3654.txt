Sanıyoruz ki kadına karşı şiddet , ırkçılık , homofobi , kendinden olmayana tahammülsüzlük gibi başımızı ağrıtan mevzular sadece Ortadoğu ve İslam - Arap coğrafyasında ayağımıza dolaşıyor .
Şarkiyatçılık kökenli bu “birinci dünyaya / kıta Avrupa’sına mensup değilsen kaybetmeye ve ezikliğe mahkumsun” içselleştirmesi , kendi dışımızda hiçbir ülkede gri noktaların olmadığı , insanlık suçlarının işlenmediği , empatinin bireyler arasından zirve yaptığı pembe resimler çizdiriyor kafada .
Özellikle belirlenmiş rotalar üzerinden bir beyaz yaka Avrupa turu yaptıysanız , Kapıkule’den sonrası alabildiğine romantik ve demokratik bir cennet ! 
19. Eskişehir Film Festivali’nde seyretme şansı bulduğum ve bu hafta vizyonun festival kontenjanında kendisine yer bulan Türkçesiyle Gençlik Başımda Duman , ( Uluslararası vizyon çıkışıyla Hearstone )  yemyeşil İzlanda coğrafyasında , ancak bize has sandığımız sert bir taşralılık halini beyazperdeye taşıyor .
Tabii en yakın komşusu Norveç’e 600 deniz mili uzaklığında olduğunu düşünürsek , kafaların ne kadar Avrupalı olduğunu bir kez daha sorgulamak lazım ; belki de bu mecburi izolasyondan dolayıdır filmin altını kalın kalın çizdiği bu tahammülsüzlük hali .
Filmin senaristi ve yönetmeni  Guðmundur Arnar Guðmundsson daha önce herhangi bir filmine denk gelmediğimiz , ülkemizde de herhangi bir filmi vizyona girmemiş , bir yerel yönetmen .
Filmin oyuncuları yine yerel kasttan , adını sanını bilmediğimiz , gencecik İzlandalı oyuncular .
Ama girişte de belirttiğimiz gibi konu oldukça evrensel .  Suya kıyısı olan ve nüfusu çok da kalabalık olmayan kendi halinde bir kasabada ,   çetrefilli ‘birkaç’ büyüme hikayesi ve bunlarla paralel sosyolojik tespitler var karşımızda .
Thor ve Christian öncelikli hikayelerini izlediğimiz , çocuklukla gençlik arasındaki o ince çizgide yol almaya çalışan ergenler .   Bir an önce ve her açıdan büyümeyi arzulayan Thor , bir tık daha gerisinden geliyor Christian’ın ; çekingen ve içine kapanık olan Christian ise hayatına , kişiliğine dair keşiflerinde en çok bocaladığı dönemeçlerden geçiyor belki de .
Bakışlarından hayattaki en iyi dostunun Thor olduğunu anlıyoruz ama yönetmen bazen sinsi dokunuşlarla bazen de apaçık dostluğun her an bir adım ötesine taşıyor Christian’ı .
Hikayenin başrolü Thor gibi görünse de , kendisini sadece bakışlarıyla ifade edebilen , narin ruhuyla Christian ile özdeşlememizi istiyor sanki yönetmen .
Ergenlerin ergenlere karşı her yerde olduğu gibi acımasız , yetişkinlerin ise kuralcı bir umursamazlıkta olduğu bu taşra hikayesi , aşkın birden çok sorgulamasını da cebinde taşıyor . 
 Bu açıdan Thor’a hayat veren Baldur Einarsson ve Christian’ı canlandıran Blær Hinriksson , hem karakter olarak en öne çıkan isimler , hem de genç yaşlarına rağmen filmin en başarılı oyunculuklarını sergiliyorlar .
Hikayenin içeriğine göre , filmin süresini biraz fazla uzun tutan yönetmen , bu sancılı öyküde iyi oyuncu yönetiminden artı puanı alıyor .
Filmi bir bütün olarak ele aldığımızda , 1982 Reykjavik , İzlanda doğumlu olan yönetmen Guðmundsson’un , kendi ülkesinin insanına da gayet eleştirel bir gözle yaklaştığını söyleyebiliriz .
Christian’ın yardım - pes etme arası gidip gelen çığlığı , İzlanda taşrasında tokat gibi çarpıyor .
Yazının başında dile getirdiğimiz tahammülsüzlükler ve acımasızlık tamamen yok olmuyor belki ama birilerinin dersini aldığı kesin ! 
Etkileyici pastoral görüntüleri , karakterlerin ruh haline eş giden mevsim değişimleriyle doğru kullanılan görüntü - ışık yönetimi ile Gençlik Başımda Duman , estetik seyir keyfi veriyor .
Öte yandan yönetmen keşke bazı sahnelerine kıyabilseymiş , gençlik buhranlarının birbirine yedirildiği bu hikaye için 129 dakika biraz fazla uzun . 
Gençlik Başımda Duman , Kuzey Avrupa sineması takipçileri için bu haftanın kaçırılmayacak ‘festival filmi’ alternatifi ; muhtemelen gelecek kuirfest’lerde de , gençlik seçkilerinde karşımıza çıkacaktır . 
Filmden bağımsız dipnot : Kurtarmaya çalıştığımız çalıştığımız Beyoğlu Sineması’na bir iyilik yapıp bu filmi orada seyredin . 
Duygu Kocabaylıoğlu Arazlı
Twitter . com / duygukocabayli
