Tek tipliliği severiz biz .
Bir kere güvenlidir , kafamız rahat olur .
O yaz moda turuncu rujsa , o ruj sürülecek .
Son model iPhone’un ya da o seviyede bir akıllı telefonun mu yok ?
Fakirsin , dışarı !
Neler yaparsak toplum içinde dertsiz tasasız bir yerimiz olur ?
Ya da söz konusu bir zebraysa ; tam bir zebra olmak için kaç çizgiye ihtiyaç vardır ?
Khumba , bedeninin yarısından itibaren çizgileri olmayan bir zebradır .
Bu durum , batıl inançları olan ve çölün ortasında dışını çitle ördükleri bir alana kendilerini kapatan zebra sürüsü için kötüye işarettir .
Bir göletin kenarında yaşayan zebra sürüsü kuraklıkla yüz yüzedir ve yağmurların kesilmesinin suçlusu olarak Khumba'nın doğumunu görüyorlardır .
Kendini yarım hisseden Khumba içinse onlardan biri olmanın tek yolu eksik olan çizgilerini kazanmaktır .
Bunun yolu da - bir efsaneye göre - kötü bir kaplanın inindeki gölden geçmektedir .
Triggerfish Animation , ülkemizde 7 Mart'ta vizyona giren Kuşlar Şehrinde Macera ( Zambezia )  filminden sonra , Cesur Zebra filmiyle de Afrika topraklarının hem çoraklığını hem de yer yer zengin bitki örtüsü ve hayvan türlerinin çeşitliliğini epik bir görsellikle beyazperdeye yansıtmış .
Bu görsellik , ayrıntılarla süslenmiş sahneler ve farklı anlatım teknikleri ile çeşnilendirilmiş .
Filmde sayısı bol tutulan karakterler de filme renk katıyor .
Belli bir matematiğe oturtulmuş olarak karakterler çeşitlenirken , yine de hemen hepsi tiplemeden öte kendine has özellikler kazanabilmiş .
Karakterlerin hikâyesiyle daha çok duygusal tonda ilerleyen film yer yer güldürürken küçük çocuklar için heyecan yaratacak gerilimli sahneleri de bünyesinde barındırıyor .
Ama söylemek gerekir ki görselliğin yanında karakterler arasında yaşanan diyaloglar zayıf kalıyor .
Tüm bunlar filmin başarılı teknik kısımlarını oluştururken mesajının güçlü tarafının üzerinde daha çok durmak istiyorum .
Bu aralar “güzellik nedir ? ” , “kişisel farklılıklar bizi eşsiz kılar mı ? ” gibi sorulara kafayı takmış durumdayım .
Umberto Eco'nun Güzelliğin Tarihi'nde bu soruyu ararken ' farklı ' , ' tek ' olmanın nerede başlayıp nerede bittiğini de kendi içimde tartışıyorum ve bu film de bu kafamdaki deli soruları soran en naif örneklerden biri .
Aslında bu hikâyenin günümüzde gerçek hayatta vücut bulmuş hali var .
Shaun Ross adlı albino model , yüzündeki kemik çıkıklığı ve rengiyle ‘farklı’ güzelliği temsil ediyor .
Hikâyesine baktığımızda o da küçüklüğünde dışlanma problemleriyle karşılaşmış bir genç .
Filmin ana seyircisine yani çocuklara dönersek , bu film diğer çocuklara farklılıkları yüzünden kötü davranmama mesajını şık bir şekilde veriyor .
Zaten çocuklar özgüven anlamında biz büyükler gibi sıkıntılar yaşamıyor ; kendilerini oldukları gibi ifade edebiliyor .
Gelelim bize .
Bu film bize de tüm farklılıklarımızı kutlamamız gerektiğini hatırlatıyor .
Altı parmağınız mı var , tek gözünüz mü yok ?
Herkes 36 bedenken sizin kalçalar mı geniş ?
Ya da sıkıntı olarak gördüğünüz diğer tüm manevi özellikler …
Farklılıklarımızı alalım ve onlarla kendimizi eşsiz kılalım .
Bu film bunun için güzel bir başlangıç olacaktır .
