Mel Gibson kamera önüne geri dönmüş .
Son dönemde epik kıyamet hikayeleri peşindeki yönetmen Mel Gibson , neredeyse İşaretler’den beri kalıcı bir işe imza atmayan oyuncu Mel Gibson’ı gölgede bırakmaya başlamıştı .
Yönetmenliği söz konusu olduğunda ; ' Tutku : Hz .
İsa’nın Çilesi ' ile dini kablo kanallarının gözde yönetmeni olacağını hissettiren Gibson , ' Apokalipto ' ile insanlık deneyiminin karanlık bir köşesine uzanarak güçlü bir sinema duygusu ortaya koymuş ve sinema perdesindeki yerini hak etmişti .
' Casino Royale'in yönetmeni Martin Campbell’in çektiği ' İntikam Peşinde ' için oyuncu Mel Gibson’ın dönüş filmi demek yanlış olmayacaktır .
Dünyada sadece bir kızı olan ve onunla ayrı şehirlerde uzak bir hayat yaşayan sessiz sakin bir polisin kızının cinayetine tanık olmasıyla açılıyor ' İntikam Peşinde ' .
Başlarda asıl hedefin kendisi olduğunu düşünüyor , fakat kızının çekmecesinde bir silah bulmasının ardından kızının staj yaptığı şirkette başını derde soktuğunu kavramaya başlıyor .
Bu keşif ise onu hükümetle birlikte gizli kapaklı işler çeviren güçlü bir şirket ile karşı karşıya getiriyor .
Dürüst olmanın tehlikeli olduğu , destek verenlerin acımasızca ortadan kaldırıldığı bir olayda yalnız kalıyor ve kızının intikamını almak için gözünü karartıyor . '
İntikam Peşinde ' ile Mel Gibson’ın son akılda kalıcı ' İşaretler ' arasında ana - baba - karakter açısından ilginç bir benzerlik var .
' İşaretler'in çocuklarını tek başına büyütmeye çalışan , yalnız baba karakterinin bir benzeri ' İntikam Peşinde'de de karşımıza çıkıyor .
Bu defa Gibson beyazları artmış saçları ve hafiften ihtiyarlamaya başlamış yüzüyle daha çok emekli bir mali müşaviri andırıyor .
Gibson’ın yalnız ve iddiasız bir babanın kahramana dönüşmesi hikayesini çok önemsediği belli .
Burada da en büyük kavgaları ve çatışmaları beyninde yaşayan , sözcüklerini dışarıya düşünerek ve ancak gerekli olduğu zaman taşıyan içedönük bir polis olarak karşımıza çıkıyor .
Bu nedenle ' İntikam Peşinde'nin hayal sahneleri artık bilinen bir klişe olmakla birlikte çok da yadırganmıyor , hatta finali de bağlıyor .
Martin Campbell’in filmi türün önemli örnekleri arasına girebilecek kadar orijinal değil .
Fakat son dönemin aksiyonu yüksek , hikayesi ve karakterleri yerlerde sürünen polisiye / suç filmlerinden de değil .
Belki 21. yüzyılın eğilimlerine ters düşüyor ama hikayesini sakin bir şekilde anlatarak karakterlerin derininde yatan çatışmaları hissetmemizi sağlıyor .
Bir babanın çocuğunu kaybetmesi , derinleşen yalnızlığı ( gömecek kimsenin olmaması detayı ) ve tabii filmin meselesi olan dürüst kalabilme mevzusu filmin sakinliği içinde izleyicinin beyninde ses bulabiliyor .
Durgun sular derin olurmuş sözünü hatırlatan filmin , klasik bir polisiye olduğunu söyledik , fakat çağından tamamen kopuk olmadığını da eklemek gerek .
Ağırkanlı ve hüzünlü polisimizin karşısına aldığı şirketin kirli çamaşırları savaş politikaları tasarlayan siyasetçilerin gizli çamaşırhanelerinde yıkanıyor .
Haklı ve anlamlı eylemlere imza atan barışçı , çevreci örgütlerin zaman zaman şirketlerin çarkları arasına girebileceğini belirterek , kolayca iyi - kötü / kahraman - düşman ayrımı yapmamaya çalışıyor .
Dürüst ve erdemli yaşamının insanı yalnızlığa ve hatta erkenden sonsuza kadar sürecek bir yalnızlığa sürükleyebileceğini hatırlatan küçük ama etkileyici bir deneme .
Ve fakat kanlı bir kişisel hesaplaşmadan daha olgun ve köklü bir çözüm önerisi de sunamıyor .
