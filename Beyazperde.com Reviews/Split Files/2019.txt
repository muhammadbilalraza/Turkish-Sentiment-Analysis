18 Ağustos 2008Sn .
George Lucas , Siz beni tanımıyor olabilirsiniz .
Ama ben sizin kim olduğunuzu doğduğumdan beri gayet iyi biliyorum .
Hikaye bakımından son , kronoloji ve kalite bakımından ilk Yıldız Savaşları üçlemesi ile büyümüş bir genç olarak , o filmlerin benim için anlamı ölçülemez .
Yıllar sonra kitlelerce dalga geçilen , odunumsu yönetimi , yazımı ve oyunculukları ile eleştirilen ilk üç bölümün vizyona girdiği yıllar boyunca hep sizin tarafınızdaydım , yeni filmleri hep savundum .
Hayden Christensen'ın banal oyunculuğuna göz yumdum .
Umarsızca her tarafa CGI fırlatan görsel stilinizi eleştirmedim .
Hatta Jar Jar Binks'i bile görmezden geldim .
Üniversite tez filmini bile Yıldız Savaşları üzerine çekmiş biri olarak derin hayranlığımın geçerliliği tartışılmamalı .
Tonlarca Yıldız Savaşları oyuncakları , bilgisayar oyunları , kitapları ve hatta tuvalet kağıtları ile serinin başarısından olabildiğince çok kar yapmayı amaçladığınız daha ben çocukken bile barizdi .
Son otuz yıl boyunca merakla bekledik altı bölümlük epik uzay operanızın tamamlanmasını .
Üç sene önce bu dileğimiz yerine geldi ve bize şaşırtıcı biçimde başarılı , trajik bir final verdiniz Sith'in İntikamı ile .
O film ile seri tamamlandı , nostaljik bir hüzün ve sevinç karışımı ile biz de Yıldız Savaşları kitabını kapattık .
Fakat hikaye ne yazık ki burada bitmedi .
Siz , para makinesi muamelesi yaptığınız serinin son damlalarını sıkıp posasını çıkarmaya , o posanında suyunu çıkarıp moleküllerine ayırmaya karar verdiniz .
İlk olarak klon savaşları üzerine bir çizgi dizinin müjdesini verdiniz .
Sonra canlı oyuncularla çekilecek başka bir dizinin dedikolarını duyduk .
Şimdi ise çizgi diziye öncülük yapacak bir " sinema filmi " ni çıkardınız karşımıza .
" Üzerinde Yıldız Savaşları yazsın , bu salaklara ne atarsak yerler " gibi bir mantığa sahip olduğunuz Klon Savaşları ile bariz artık .
Bölüm I , II ve I'ün hikaye ve oyunculuğuna getirdiğiniz tembellikten bu bakış açısı biraz sırıtıyordu , ama en azından o filmler hikayeyi sonuçlandırmak için gerekliydi , o yüzden hayranlar olarak filmlerin bazı bariz problemlerine göz yumduk .
Fakat Bölüm II ve I arasındaki hikayeyi hiç bir biçimde birleştirmeyen , tek amacı bir sürü hantalca bir araya getirilmiş savaş sahnesini peş peşe koymak olan kalitesiz bir animasyon filmi ile artık açgözlülüğünüz çirkin boyutlara ulaşmış durumda .
İlk olarak eldeki en büyük ve bariz problemden bahsedelim : Klon Savaşları , bir sinema filmi değil .
Sinemalarda gösteriliyor ve doksan dakika sürüyor , ama çizgi dizinin bir kaç bölümü bir araya sıkıştırılmış hissi yaratan bu dizi - film mutantına en ölümsüz hayranlarınızın bile bilet parası harcamasını beklemek haksızlık .
Özellikle animasyon televizyona uygun , kutu gibi detaylarla , üçüncü sınıfa giden bir çocuğun su boyası resimlerine benzeyen arka planlarla dolu ucuz bir kalitesizliğe sahipse . Wall - E gibi modern animasyon şaheserlerinin sinemalarımızı büyülediği şu günlerde Klon Savaşları gibi bir televizyon filmini beyazperdeye fırlatıp Yıldız Savaşları ismi arkasına saklanmanız bence hayranlarınızın zekasına yapılmış büyük bir hakaret .
Jabba The Hut'un bebeğinin kaçırılmasının ardından Anakin ve yeni öğrencisi Ahsoka'nın bebeği ayrımcılardan kurtarması üzerine odaklanan ince hikaye , bölüm II'nin yarattığı karakter gelişimlerini umursamıyor .
Bölüm II ile karanlık tarafa ilk adımlarını atan Anakin , Klon Savaşlarında Darth Vader'ın gölgesine bile yaklaşmadan şakacı , tek boyutlu bir aksiyon kahramanına dönüşüyor .
Ahsoka'nın şikayetçi genç kız formülü ilk dakikadan itibaren kulak tırmalıyor .
Obi - Wan , arka plana atılarak neredeyse unutuluyor .
Sonuç olarak Sayın Lucas , sınır bilmeyen açgözlülüğünüzden bıkmış biri olarak bu mektup ile maalesef Yıldız Savaşları hayranlığından istifamı ilan etmek istedim .
İleride gelecek dizilere ara sıra göz atacağım .
Fakat Yıldız Savaşları ile ilgili her şeyi takip ettiğim günler Klon Savaşları ile bitiyor .
Saygılarımla , Oktay Ege Kozak
