England Is Mine /  İngiltere Benim efsane rock starlarından biri olan Stephen Patrick Morrissey’in ilginç bir şekilde ünsüz , çapsız , büyüme çağındaki ergen hallerini anlatıyor .
Yani herhangi sıradan bir insanın başına gelecek halleri Morrissey’in hayatı gibi izliyoruz , tabii ki bu haller onun halleri ama filmlik pek bir gramajı yok . 
 
Mancherstar’da yaşayan bir İrlandalı olarak Morrisey’in 35 yıllık müzik kariyerini bir kenara atan ve sıradan ergen hallerinden bir film yaratan Mark Gill’in düşüncesini kesinlikle merak ediyoruz .
Özellikle de Morrissey’in hayattayken filmini çekerken .
Hayattayken biyografik bir filmin olması artı gibi duruyor ama neden böyle bir film diye izlerken sıkça sordum kendime … 
 
Filmde yeni yetişip gelen , göz teması denen şeyden yoksun , sürekli sıkılan ve yapmak istediği şeyin peşine düşmek yerine , kendi iç sıkıntısının ve zaman zaman da kibrinin peşine düşen sıradan bir genç var karşımızda .
Belli ki yönetmen sıradanlığın filmini çekerek çok şey anlatacağının düşünmüş ama biz birçok özelliği bulunan Morrissey’in hayat basamaklarını tırmanmasını izlemeyi daha çok tercih ederdik .
Ama biz iç dünyasına kaçtıkça kaçan bir genci izliyoruz … 
 
1982 yılında Johnny Marr ile The Smiths’i kuran ama 1987 yılında dağılan gruptan sonra kariyerine söz yazarı ve besteci olarak devam eden Morrissey sonradan açılanlardan .
Zira sonrasında bir roman yazar ve hayvan hakları aktivisti olarak adını duyurur ve sahne performansı da gençliğindeki çekingenliğinden oldukça uzaktır .
Sahnede yaydığı enerjiyle bambaşka birine dönüştüğünü söyleyebiliriz .
Ama film çoğunlukla bunları esirgiyor bizlerden . 
 
Tipik bir aile arasında geçen didişmeler ve bunlardan nasibini alan genç , işyerinde kendisine sürekli nasihat eden bir patron ve iş arkadaşlarıyla bağdaşmayan bir adamın sonrasında iyi bir müzik kariyerine nasıl başladığını öğrenememiş oluyoruz bu sayede .
Film öyle bir yerde bitiriyor ki boşlukları bizim doldurmamızı istiyor adeta . 
 
Jack Lowden nispeten Morrissey’i başarıyla canlandırıyor .
Ve hayat konusunda ‘tırmalamaya’ çalışan bir genci de diyebiliriz .
Morrissey’in bu ergen hallerinden pek hoşlanmadığımı hatta benmerkezci ve üstten bulduğumu söyleyebilirim .
Bir de aynı zamanda filmin tavrı da eklenince ortaya isminin iddiasını karşılayamayan bir film çıkmış diyebiliriz .
O yüzden Morrissey hayranlarına hararetle önermekten uzak bir film , belki biyografik olarak geçmişini merak edenlerin ilgisini çeker ama Morrissey asıl sahnede kendisini bulmuş diyebiliriz bütüne bakınca … 
twitter . com / banubozdemir
