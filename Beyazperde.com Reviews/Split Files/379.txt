İngiliz sinemasının önde gelen oyuncularından Peter Mullan'ın Günahkâr Rahibeler isimli ikinci uzun metrajlı filmi 2002 yılında Venedik Film Festivali'ne katılınca tam anlamıyla olanlar oldu .
Katolik Kilisesi'nin bilinmeyen , tüyler ürpertici bir yönünü tüm açıklığı ile ortaya koyan yapım , doğal olarak Vatikan'da tüm şimşekleri üzerine çekti .
Vatikan'a bağlı L'Osservatore Romano gazetesi festivale katılan filmin bir " sanat eseri " sayılması ( onaylanması ) karşısındaki tepkilerini dile getirirken , film İtalya'da bile sinema çevrelerinin takdirini kazanarak Altın Aslan'a uzanmayı becerdi .
Fakat Kilise ile Mullan arasındaki tartışma da şiddetini artırarak sürmeye devam etti .
Vatikan radyosu , filmde yer alan olayların gerçek dışı olduğunu savunurken , yönetmen de Kilisenin işlediği " günahlarla " yüzleşmesi gerektiğine dair açıklamalar yaptı .
Filmi onaylayan ve üstüne ödül veren festival de kurumun hedefleri arasındaki yerini çoktan almıştı .
Sinema dünyası ise filmi Venedik'ten sonra Toronto'da ve diğer festivallerde ödüllendirerek onaylamaya devam etti .
Olaylı film , geçen sene 5. düzenlenen ve temasını Dinlerarası Diyalog ve Aydınlanma olarak belirleyen Uluslararası Sinema - Tarih Buluşması'nda ilk kez karşımıza çıkmıştı .
1964 yılında Dublin'de yaşayan üç kadın , farklı sebeplerden dolayı Katolik rahibeler tarafından yönetilen Magdalene Çamaşırhanelerine gönderilir .
Güzelliği ile erkekleri baştan çıkaran genç bir kadın , kuzeni tarafından tecavüze uğrayan bir diğeri ve ailesiz bir çocuk sahibi olan bir kadın neredeyse tüm yaşamlarını Katolik Kilisesinin ağır baskısı altında geçirecekleri çamaşırhanelere doğru yola çıkarlar .
Kendilerini Tanrıya adamış rahibelerin emri altında pek çok kadın bulunmaktadır .
Sabahtan akşama kadar çamaşır yıkayan , dış dünya ile iletişim kurmaları yasaklandığı gibi kendi aralarında bile konuşmaları yasaklanan kadınlar , neden geldiklerini , ne suç işlediklerini bile tam olarak anlayamadan rahibelere para kazandırarak ömürlerini tüketecekleri çarklara dönüşürler .
Yaşamlarını anlamsız yere bir cehenneme çeviren bu sistemi sorgulamaya başladıkları anda ise bir başka gerçekle karşılaşacaklardır .
Manastırdan kaçıp eski yaşamlarına , ailelerine geri dönme çabaları , bizzat aileleri tarafından geri getirilmeleriyle sonuçlanmaktadır .
Aynı dini kuralların geçerli olduğu dış dünya , onlara günah çıkartan rahibelerin dizinden başka bir yeri uygun görmemektedir çünkü .
Tek çıkar yol ise kaçarak yeni bir hayat kurabilme cesaretinden geçmektedir .
Bunun için ise , çevrelerindeki dini baskıyı sorgulamanın bir adım ötesine geçip karşısına dikilmeleri gerekmektedir .
Mullan'ın , izlediği bir belgeselden yola çıkarak tasarladığı film soğukkanlılığını başından sonuna kadar koruyor .
Çamaşırhanelerdeki tekdüze yaşama yönelttiği kamera bu anlamda bir belgeselci tavrına çok da uzak değil .
Elindeki malzemeye ve öykünün olanaklarına rağmen izleyici rahatsız etmek ya da kışkırtmak gibi bir amacı da olmamış anlaşılan .
Hatta filmde yer alan en trajik olaylardan birisi : başpiskoposun saf ve hüzünlü bir genç kadınla gizli kapılar ardında yaşadıkları ve kızın başına gelecekleri düşünmeden adama nefretini sunması da filmin kısık sesle anlattığı hikayelerden birine dönüşüyor .
Bu yaklaşım ise yönetmenin bize sadece bir avuç kadının yaşadıklarını anlatabilmesinden kaynaklanıyor .
Saltanatını nasıl olduysa 150 yıl boyunca sürdürebilen kurum , benzer bir şekilde binlerce kadının hayatını karartmayı başarmış .
Kilise her ne kadar Mullan'ın filmi karşısında bile dehşet bir paniğe kapılmış olsa da gerçekte yaşanılanların gördüklerimizden çok daha uç boyutlarda olduğunu tahmin etmek çok da güç değil !
Günahkar Rahibeler , ne senaryo ne de görüntü çalışması anlamında abartıya kaçmadan tarihin loş bölgelerinde unutulmaya bırakılmış bir gerçeği pek çok kadının başından geçmiş olabilecek olan olayları sakin bir üslupla anlatmaya çabalıyor .
Diğerlerinin arasından çekip ön plana çıkardığı kadınların öyküleri ise birbirinden oldukça farklı .
Bazıları koşulların ağırlığına dayanamayarak , yeniden tanrının gözüne girmeye başladıkları zırvalığını unutup başlarındaki iktidara savaş açarak tırnaklarıyla yeni bir yaşamın yolunu kazırken , kimisi de Katolik Kilisesi tarafından çırılçıplak psikolojik bir savaşa sokularak yok ediliyor .
Bir ülkenin tarihinde bir asırdan fazla varolabilmeyi başarmış bir gerçeği gözler önüne seren filmden kalanlar ise ; çamaşırcılardan birinin gözüne yansıyan kızgın rahibenin görüntüsü , çamaşırhanenin tek erkek görevlisi tarafından kullanıldıktan sonra bir akıl hastanesinde terk edilen kızın gözleri ve en son kaçma cesaretini gösteren genç kızın dış dünyada karşılaştığı rahibelere olan bakışları oluyor .
Peter Mullan'ın tartışmalı ve etkileyici filmi de , kendisine kaynaklık eden Sex In a Cold Climate isimli belgeselin yanında yerini alıyor ve varlığını 20. yüzyılın sonuna kadar sürdürebilmeyi başarmış insanlık dışı bir dini kurumun az bilinen yüzünü ortaya koymaya çalışıyor , bu söylediklerimiz elbet bir yerlere gider diyerek .
Tıpkı Joni Mitchell'in The Magdalene Laundries ( Magdalene Çamaşırhaneleri ) şarkısı gibi .
Onun Mullan filmiyle yolları kesişen sözleri ise , biraz daha keskin .
" Peg O'Connell bugün öldü . Arsız bir kızdı . Çapkın . Onu az önce bir deliğe tıktılar . Beklerdiniz ki onun için de çanlar çalacak . Bir gün ben de burada öleceğim . Beni de bir çamura gömecekler . Aksak bir çiçek soğanı gibi , Hiçbir baharda açmayan . "
