Daha önce Sundance Film Festivali’nden övgülerle dönen , Goodnight Mommy’ye imza atan Avusturyalı Severin Fiala ve Veronika Franz ikilisinin korku türündeki yeni filmi ; The Lodge .
The Lodge da Sundance Film Festivali’nden övgülerle döndü ve Goodnight Mommy ile olay örgüsü açısından benzerlik taşıyor .
Goodnight Mommy’de geçirdiği kazanın ardından yüzü sargılı bir biçimde eve gelen anneleriyle , gerginlik yaşayan iki kardeşin yaşadıkları anlatıyordu .
Sargıların ardındaki kişinin anneleri olmadığını düşünen çocukların gerilimi gayet iyi bir biçimde yansımıştı seyirciye …
Burada da benzer şekilde ebeveyn ve çocuk gerilimi var .
Hatta alana sıkıştırılmış , psikolojik olarak hangi tarafın sorunlu olduğunun belirlenemediği bir akış , tıpkı Goodnight Mommy’de olduğu gibi ensemizi bırakmıyor .
Karakterlerin sakinliği ve normalliği karşısında kimin ilk darbeyi vuracağını bekler hale geliyorsunuz ! 
Mia ve Aiden , annelerini trajik bir şekilde kaybeden ve babalarının yeni sevgilisiyle Noel tatili için dağ evine gitmek zorunda kalan iki çocuk .
Baba iş için onları dağ evinde yalnız bırakınca Grace’in bastırmak için uğraştığı ; geçmişi ve korkuları , dağ evinin atmosferinde bir hayli zorlu geçiyor .
Hatta bir odadan odaya geçiş dramına dönüşüyor .
Evin eski tarzı , eşyaların koyu renkli olması ve tipili bir ortamda zorunlu olarak bir arada kalma durumunun sancısını yaşatıyor bize yönetmenler .
Işığın az olması , her yerin kar olmasına rağmen kardan yansıyanın sadece gerilim olması da etkili bir faktör .
Burada Grace’in bastırılmış duygularının atmosferle mi , yoksa çocukların yarattığı birtakım travmalarla mı harekete geçtiğinin ikileminde kalıyoruz .
O yüzden senaryo zaman zaman tekrarlı bir moda geçip , bizi yine de yoldan bir yerlerden almayı başarıyor .
Zaten iki çocuk ve tanımadıkları bir kadının gerilimi karlı bir ortam olmasa da yaşanırdı .
Filmde dikkatimi çeken bir şey de Grace’in köpeğinin köpek yatağından hiçbir şekilde kalkmaması oldu .
Köpek filmde bir nevi insanüstü güçlerin varlığını anlatan bir unsur olarak karşımıza çıktı ama film onu da bastırmayı başardı .
Ama yine de yerinden kalkmayan değişik bir detaydı ! 
Yönetmenler Grace’e babasının gölgesinde kalmış bir imaj çiziyor .
Öyle ki babası , tarikatındaki insanları intihara sürükleyen bir lider .
Kızı bir şekilde bu ayini atlatarak hayatta kalmayı başarıyor .
Ama Lodge’un paranoyak ve uzak atmosferinde , çocukların kendisine olan güvensizliğiyle birlikte içindeki fanatizmi ve dengesizliği tekrar büyütmeye başlıyor .
Film sakince bir çıkış yolu arayan Grace’den geçmişiyle hesaplaşma zamanı yaşayan Grace’e odaklanıyor .
Film bunu ürkütücü boyutlara varan geniş açıyla ve depresif ışıklandırma modelleriyle karşımıza getiriyor .
Ama bir Goodnight Mommy seviyesinde değil .
Yine de yönetmenlerimizin Haneke ve Lanthimos etkileri taşıdıkları açıkça görülüyor ve böyle giderlerse bu mirasa iyi bir şekilde sahip çıkacaklarını düşünüyorum .
