Bret Easton Ellis'in Çekim Kuralları adlı romanı , bir kuşağın ruh halini ve çıkmazlarını başarıyla yansıtan , en az Amerikan Sapığı kadar başarılı bir edebiyat şaheseri benim nacizane fikrime göre .
Fakat Mary Harron'ın Amerikan Sapığı uyarlaması gibi , Roger Avary'nin Çekim Kuralları uyarlaması da kitabın ne ruhunu ne de düzeyini yakalayamıyor .
Her şeyden önce , birçok bağımsız yönetmenin yaptıkları bir hata var .
Yazık ki izleyici de bunu çoğu zaman idrak edemiyor .
Kurgu ve kamerayla yapılan çeşitli maymunluklar bir filmi iyi yapmaya yetmez .
Her gördüğümüz tuhaflığa " yaratıcılık " gibi yaklaşma kolaycılığından kurtulmalıyız .
Her gördüğümüz " farklı " işin iyi olduğunu düşünmemiz de gerekmiyor .
Öncelikle seyirci bazı ayrımları yapmaya başlarsa , sinemacılar da daha doğru işler üretmeye başlayacaklardır .
Bir bağımsız film festivalindeyiz diye her türlü zırvayı takdir etmememiz sinemanın da yararınadır bana sorarsanız .
Tabii burada sadece Çekim Kuralları'ndan bahsetmiyorum .
Berbat bir film falan da değil karşımızdaki .
Tek başına değerlendirirseniz , ancak Dawson's Creek'ten cüretlice ama seyredilebilir bir film .
Fakat ortada gerçekten çizgi üstü bir roman varken Roger Avary , eline geçirdiği yeni Final Cut Pro montaj setinin sağladığı olanaklar üzerine daha fazla kafa patlatmış gibi gözüküyor .
Çekim Kuralları yazık ki kitabın ne derinlik ne de cesaret anlamında yakınından bile geçemeyen , başarısız bir film .
Roger Avary işin duygusal ve düşünsel boyutunu , göz boyamaya yönelik biçimsel numaralara feda etmiş .
Ve Ellis'in iki müthiş romanı birkaç yıl içinde vasatın altında iki filmle heba edilmiş oldu ki işin en acı tarafı da bu .
Roger Avary , Victor karakterinin filmde hızlı bir kurguyla çok kısa şekilde kullanılan Avrupa seyahati görüntüleri için yapılan bilmem kaç saatlik çekimlerden de bir başka film montajlayacaktı en son ki , yazık demekten başka bir şey gelmiyor elden .
Ali Ercivan
