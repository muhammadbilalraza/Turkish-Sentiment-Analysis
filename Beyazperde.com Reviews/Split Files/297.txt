2013’te izlediğimiz ilk filmin beklenmedik başarısının ardından 2. Ve 3. film ile devamı gelen Arınma Gecesi serisi , 3. filmde Arınma Gecesi : Seçim Yılı ismiyle karşımıza çıkıyor .
Düşük bütçesi sebebiyle ilk filmde bize klostrofobik bir deneyim yaşatan ve ev istilası filmlerine göz kırpan James DeMonaco 2. filmde kaçışı sokaklara taşımıştı .
3. film ise sokaklarda olan kaçışı sürdürürken , filmi politik bir arenaya taşıyor .
Bir arınma gecesinde ( yılda bir kez , cinayet dahil tüm suçların yasal olduğu gece ) tüm ailesinin öldürülüşüne tanık olan Charlie Roan hayatını o geceyi ortadan kaldırmaya adamış ve bu yolda siyasete atılmış genç bir kadındır .
İkinci filmin başrolündeki Frank Grillo , Çavuş Leo Barnes karakteri ile Senatör Roan’ın yakın korumalığını yapmaktadır .
Seçim öncesi iktidar ile büyük sürtüşmeye giren Senatör , Arınma Gecesi’ni sıradan insanlar gibi evinde geçirmek ister .
Ancak geceden iki gün önce hükümetin üst düzey politikacıların dokunulmazlığını kaldırması üzerine Leo , senatöre bir suikast düzenleneceğini düşünerek evde bir takım ek güvenlik önlemleri alır ve B planlarını devreye sokar .
Ancak ikilinin bu geceyi evde atlatmaları mümkün olmayacaktır .
İlk filmde Arınma Gecesi’ni güvenlik sistemleri pazarlayan bir adam olan Ethan Hawke’in karakterini , arınma gecesini destekleyen ancak ailesini maskeli bir çeteden korumaya çalışan biri olarak izlemiştik .
Arınma Gecesi : Anarşi’de Çavuş Leo Barnes karakteri ile tanışmış ve oğlunun intikamını almak üzere arınma gecesinde yola düşmesi ile gelişen olayları izlemiştik .
Arınma Gecesi : Seçim Yılı ise Çavuş Barnes’ı karşımıza güvenlik şefi olarak çıkaran ve arınma gecesini politik bir platforma taşıyan bir hikayeye sahip .
Arınma Gecesi’nin ilk filminde ortaya atılan , ekonomik kriz , işsizlik ve yüksek suç oranı durumu 2. film ile rengini belli etmişti .
Bu filmle ise hükümetin neden böyle bir uygulamayı devreye soktuğunu çok daha net bir şekilde görebiliyoruz .
Hükümet fakir halkın ve evsizlerin omuzlarında yarattığı yükü atmak isterken , yoluna çıkan tüm engelleri yerle bir ediyor .
Kapitalist sisteme yöneltilmiş ağır bir eleştiri olan Arınma Gecesi serisi devletin , nüfusu ve buna bağlı olarak giderlerini azaltmak için kendi vatandaşlarını yine kendi vatandaşları eliyle öldürmekte olduğu gerçeğini yüzümüze tokat gibi çarpıyor .
Arınma Gecesi : Seçim Yılını izlemeyi çekici kılan etkenlerden biri de , tam da Amerika’daki seçim öncesi adeta Senator Roan karakteri ile Hillary Clinton’ı ve Başkan ile de Donald Trump’ı izliyor gibi olmak .
Evet ilk filmin ardından 2 ve 3.de bir sürpriz beklemeden , nihai sonu izliyoruz ancak , bir an bile düşmeyen tempo ve yaratılan Carpentervari gerilim ortamı gayet etkili .
Hikayenin teknolojiden de payına düşeni aldığını söylemeden geçmeyelim .
Zira Barnes ve Roan’ı takip eden Neo - Nazi milislerin kullandığı drone bunun en güzel örneği .
Ayrıca filmin enteresan yan hikayelerinden biri de , yurt dışından bu gece için sırf insan öldürmeye Washington DC . ’ye gelen turist kafilesinin Cinayet Turizmi olarak adlandırılan yeni bir turizm türü ile izleyiciyi tanıştırmış olması .
İlk iki filmde de DeMonaco ile birlikte çalışan Jacques Jouffret Seçim Yılı’nın da görüntü yönetimine imzasını atarken , artık tamamen oturmuş stillerini de farkettiriyor .
Filmin tek handikapı ters köşesi olmaması olabilir .
Zira iyi olarak tanıdığımız bir karakterin bir anda arınmaya karar vermesi ve ortalığı tozu dumana katması iyi bir ters köşe olabilirdi .
Her durumda Arınma Gecesi serisi açtığı yeni yolda emin adımlarla yürüyor ve bir sonrakini merakla bekletiyor .
