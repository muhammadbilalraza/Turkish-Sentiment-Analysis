Orijinal ismi " Peri Masalı " olan bir filmin " Diş Perisi " ya da " Korkunç Peri " gibi konuyla daha ilgili adlar mevcutken güzide lisanımıza Kabus olarak tercüme edilmesi sadece ‘korku filmi ' etiketini meydana çıkarmak için zannediyorduk ve bu durumdan pek de hoşnut değildik .
Tabii bu esnada filmin çeviri adı olan ' Kabus'un filmin içeriğini , yöntemini ve sinemasal değerini niteleyen bir işaret olduğunu bilmiyorduk .
Sinemanın özgün korku filmlerine aç olduğu bir dönemde , Fairytale , İtalyan sinemasından Hollywood sularına doğru bir atılım yapmaya çalışan yönetmenlerin elinden çıkmış bir film olmasının yanı sıra gerçekten de ve tam anlamıyla bir ‘kabus ' . 
Bir korku filminden bizi bütünüyle şaşırtmasını beklemekten çoktandır vazgeçtik .
Zaten korku ve gerilim türü de ‘found footage ' filmlerin maliyet - kar oranlarındaki faydadan ileri gelen bir buhrana ve tekdüzeliğe kapıldı .
Kabus ( Fairytale ) , tuhaf bir şekilde bir ‘buluntu film ' değil .
Laf aramızda , bunun belki de kimsenin böyle bir filmi ( ya da kaydı ) ‘bulmak ' istemeyeceğinden nedenli böyle olduğunu söyleyebiliriz .
Filmi ortaklaşa kotaran iki yönetmenimizin ellerindeki malzeme belli .
Yeni taşınılan bir ev , o evin geçmişindeki sırlar , faşizmi iliklerinde yaşamış İtalyan toplumu ve her daim korku filmlerinin değişilmez ‘ürkünçlük ' kaynağı olan küçük bir kız . 
Öyle bir çağda yaşıyoruz ki , artık korku filmlerinin eli yüzü düzgün oldukları sürece çok da özgün bir karanlık masal anlatmalarına gerek yok .
Sanki türle ilgili yapılabilecek tüm özgünlüklerin yapılmış olduğu ön kabulü var ortada .
Durum böyle olunca da " aniden üzerimize atlayan kedi " , ya da " bir anda arkadan gelip bizi ürküten dostumuz " gibi korku filmi klişeleri ‘sıkıcı ' olmaktan ziyade ‘keyifli ' hale geldiler .
Kabusun temel problemi burada yatıyor .
Son yirmi yılda yapılan hiçbir korku filmini umursamaz bir tavırla , sinsice ve kendini beğenmiş bir halde algılarımızı yokluyor filmin yönetmen ikilisi .
Elinde hiçbir çekicilik olmadan bu denli kendine inanmış bir filmle uzun süredir karşılaşmamıştık belki de . 
Aslında bu filmi yapanların elinde –her şey bir toz bulutuyken - bir fırsat bile varmış bile diyebiliriz .
Diş perisi mitiyle birleştirilen ‘evin geçmişteki sırları ' klişesinden kendini hiç ciddiye almayan bir korku - komedi çıkabilirmiş .
Ancak ne mümkün ?
Filmin ilk anından itibaren kapıldığımız soğuk renkleri , boyundan büyük kamera hareketleri ve hissiyatı , söylediği her cümleyi ciddiye almaya itiyor bizleri .
Bu da Amerika'yı süresi boyunca birkaç kez yeniden keşfeden Kabus'un neredeyse ‘gülünç ' bir kimliğe bürünmesine yol açıyor . 
Filmin herhangi bir ‘z ' filminde ancak rastlayabileceğimiz oyunculukları için de apayrı bir paragraf açmak gerekiyor .
Neredeyse suflör eşliğinde dramatize edildiğine yemin edebileceğimiz ‘kendindenbihaber ' performanslar birçok açıdan çok fazla eksiği bulunan Kabus'un en zayıf karnı .
Rolünün içerisine girmeyi bırakın korku duygusunu yaşamanın yakından bile geçemeyen oyuncuların filmifazla ciddiye almadıklarını sezebiliyoruz .
Riyakarlığın hüküm sürdüğü bir dünyada yaşıyoruz ve günlükhayatımızda bile birbirimize bu filmde yapılandan daha fazla rol yapıyoruz . 
Filmin sözde gerilimli anlarında at koşturan yaylı çalgılar arka plandaki dekoratif rollerini bir kenara bırakarak başrole yükseliyorlar .
Anlıyoruz ki , bir korku filmi çekmemiz için oyuncudan önce gereken film unsurları ‘ kameralar ' ve ‘yaylı enstrümanlar ' .
Bunun yanında teknik açıdan da bir saniye öncesi bir saniye sonrasıyla tutarlılık göstermeyen , renklerinde ve ruhunda büyük bir istikrarsızlıkla didişen bir film izliyoruz .
Sahneleri birbirine bağlamayı bir türlü beceremeyen film kurgusundaki özensizlikten ise bahsetmeye bile gerek yok . 
Kabus , korkmak için de eğlenmek için de iyi bir seçim değil .
İyi bir seçim olmamasının bir yazıya sığmayacak kadar fazla sebebi var .
Yine de eğer ki ‘herhangi ' bir korku filmi ( korkumsu ) izlemeye çok hevesliyseniz , vizyona girmesi ufak çaplı bir mucize olan bu filme ihtiyaç duyacağı şansı verebilirsiniz . 
kaankarsan@gmail.comtwitter.com / kkarsan
