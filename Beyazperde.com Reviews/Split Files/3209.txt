Türk sinemasının son dönemdeki bitmek bilmeyen çalkantısı artık tür aşığı seyirciyi de rahatsız etmeye başladı .
Yeşilçam'ın o kendine has , genellikle harika senaryolara sahip ve en güçlü yanı olan sağlam oyuncuları ile taçlanmış komedi filmleri , yaklaşık olarak 15 senedir ciddi bir düşüş yaşıyor .
Bu gerileme işin niceliğinde değil de , niteliğinde oluyor .
Evet , sinema dünyası da pek çok sanat dalında olduğu gibi temelinde ticarete dayanıyor .
Pek tabii işin sadece sanatsal kısmına haiz olan , ya da bu dala olan aşkın bir meyvesi olarak doğmuş yapımlar da var .
Lakin işin toplamına baktığımızda , dünyanın önde gelen büyük yapımcı şirketleri doğal olarak her şeyden önce ticari başarıya odaklanıyor .
Söz konusu durum Türk film piyasasına geldiğinde ise durum çok daha beter hale geliyor .
Bahsini ettiğimiz ortalama 15 senedir süren gerilemenin en büyük sebebi de bu maalesef .
İşin sanatsal kısmını bırakın bir tarafa , hem yaratıcı ekibi hem de izleyiciyi tatmin etmesi çok zor projelerle savaşı halen devam ediyor .
Bu örneği vermek belki fazlaca kolaya kaçmak gibi olacak ama zincirleme reaksiyonu başlatan Recep İvedik serisi ve benzerleri ile başlayan düşük bütçe , düşük prodüksiyon , sıfır hikaye ve sağlam gişe anlayışı Kemal Sunal , Adile Naşit , Münir Özkul ve nicesinin taçlandırdığı klasikleri hüzünle anmamıza sebep oluyor .
İşin tabii bir de korku kısmı var .
Hollywood'un onlarca yıldır sarılıp da bırakmak bilmediği kötü ruhlar masalı , yerli korku sinemasının da temelini oluşturdu .
ABD'nin sinema merkezi artık çok daha yaratıcı içerikler üretmeye çabalarken , bizler ise ne yazık ki yıllar öncesinin formüllerinin peşinden gidiyor .
Bir başka deyişle , ister korku olsun , ister komedi , Türk sineması ( Sarmaşık filmi gibi ) çok özel örnekler haricinde kendini tekrar ediyor ve git gide nitelik bazında çamura saplanıyor .
Bu moral bozucu girişi yapmamızın sebebi , geçtiğimiz gün itibariyle vizyona giren ve benzerlerine değil onlarca , belki de yüz küsür kez denk geldiğimiz " yap - yapıştır - komedi " projelerinden bir tanesi .
İçerisinde sinemamızın birbirinden değerli isimlerini de barındıran Saftirikler filmi , vermeye çalıştığı mesajı , güldürmek için denediği yolları ve hikayesi ile tam da bu yapımlardan biri olarak karşımıza çıkıyor .
Dört sıkı dostun hem kendilerini bu hayattan çekip çıkarabilmek , hem de çok daha ulvi bir amacı hizmet etmek için çıktıkları yolculuğu perdeye yansıtan yapım , iyi niyetli olsun ya da olmasın , nihayetine baktığınızda yetersizliği ile üzüyor .
Genç yönetmen Ali Erşen'in kanatları altında hayata geçirilen Saftirikler , gerek Hollywood , gerekse 50 yıl önce bile benzerlerini gördüğümüz Yeşilçam komedilerinin yolundan gitmeye çabalayan , yer yer güldürmeyi başarsa da , işi daha çok " oldu bittiye getiren " vasat bir iş .
Bunun en büyük sebebi , yerli yabancı , korku - komedi , dram - müzikal fark etmeksizin türü ne olursa olsun bir filmi vezir de , rezil de edebilen şey : senaryosu !
Durumu kötü yakın dostların , mahallelerindeki MS ( Multipl Skleroz ) hastası bir çocuğa destek için çıktıkları yolun eğlenceli hikayesini paylaşmak isteyen Saftirikler , artık kullanım tarihi geçeli iki nesil olmuş şaka ve göndermeleri ile attıkları taşı hedefe ulaştıramamış .
Aslında bu korkunç rahatsızlığa dikkat çekmek , biraz da toplum bilinci oluşturarak farkındalık yaratmak isteyen film , dakikalar geçtikçe bunun ardına sığınıyor , yapabileceği nice numara varken , " işimi yapar , mesaimi bitirip giderim " diyor .
Oyuncu ekibi bazında tecrübeli sinema ve tiyatrocuları bünyesinde bulunduran Saftirikler , işin mutfağını çok iyi bilen Metin Zakoğlu'nun keyifli performansı ile çıtayı biraz olsun yükseltmeyi başarmış .
Bunun yanında Tuncay Bayazit ve hepimizin kalbinde yeri ayrı olan Selahattin Taşdöğen de seyri bir hayli eğlenceli hale getiriyor .
Bunun yanında Erman Toroğlu ve Yılmaz Vural gibi Futbol dünyasının önde gelenlerini konuk oyuncu olarak ağırlayan serüven , bu kozunu hem ilgi çekmek hem de MS hastalığına işaret için kullanmayı tercih etmiş .
Hem akıllıca , hem de olabildiğine yerinde bir karar .
Oyuncu kadrosuyla fazlasıyla tatmin eden Saftirikler , bildiğimiz bir hikayeyi , yine çokça bildiğimiz bir üslupla işliyor .
Kötü durumu düzeltmek için çözüm ara , olası bir deva ayağına dolaylı olarak gelsin , bunun peşinden koştur ve ardı arkası kesilmeyen irili ufaklı şakalar ile güldür .
Ancak bu espirilerin büyük kısmını zaten çok önceden görüp , duyduğumuz için etkisi pek kuvvetli olmuyor .
Komedi seyircisi olarak sıkmayan , hatta sürükleyici diyebileceğimiz bir maceraya dahil oluyor , gülümsüyor ancak vaat edilen kahkahalara doyamıyoruz .
Proje daha önce denenmemişi denemeyen , güvenli sulardan ilerlemeyi tercih etmiş lakin salondan hafif bir gülümseme ile sizi yolcu eden filmlerden .
Kısacası sağlam oyunculuk ancak yavan hikaye ile kavrulmuş , seyir tercihi tamamen size bırakılacak bir film Saftirikler . burcinaygun@gmail.com
