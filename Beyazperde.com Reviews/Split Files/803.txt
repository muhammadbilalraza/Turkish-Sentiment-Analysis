2016’da henüz Harvey Weinstein skandalı patlak vermeden , Fox News Skandalı adıyla anılan , Amerikan sağının en güçlü sesi Fox News CEO’su Roger Ailes’ın kadın çalışanlarına yaptığı tacizlerin ortaya çıkması ile beraber , televizyon dünyasının en büyük taciz skandalı patlak vermişti .
Harvey Weinstein olayı henüz bir film olarak karşımıza gelmedi ama , Fox News Skandalı’nın perde arkasını bu hafta vizyona giren , başrollerinde Charlize Theron ,  Nicole Kidman ve Margot Robbie’nin yer aldığı Bombshell ( Skandal ) isimli filmde izleyebilirsiniz .
En azından filmin iddiası bu .
Böyle diyorum çünkü Bombshell , görmeyi beklediğiniz kadar derinlikli bir anlatıma sahip olan bir film değil .
Malum ; sarışın isimlerden oluşan yıldız kadro ve bazen iyi oyunculuklar bile bir filmi iyi yapmaya yetmiyor . 
Malum skandalı bilmeyenler için konudan kısaca bahsetmek istiyorum .
Fox News kurucu ve CEO’su Roger Ailes , yıllar boyunca yanında çalışan hemen hemen her kadına cinsel tacizde bulunmuş , ancak kadınların buna dur deyişi 2016’da işten atılmayı bekleyen ve ardından Ailes’a taciz davası açarak olayların su yüzünde çıkmasına vesile olan Gretchen Carlson ( Nicole Kidman ) ile gerçekleşiyor .
O sıralar gözden düştüğü ve rakiplerine oranla daha yaşlı olduğu için kimi kesim tarafından kıskançlık odaklı görünen dava , Fox News’te çalışıp , hatta hala çalışmaya devam eden kadınların katılımıyla çığ gibi büyüyor ve Roger Ailes çok kısa bir sürede her şeyini kaybediyor .
Kadınların zaferi olarak tarihe geçen bu davanın ardından bir yıl sonra da , zaten Hollywood’da Weinstein Skandalı patlak veriyor ve #MeToo ile #TimesUp hareketleri başlıyor . 
Şu sıralar bir televizyon şovunda patlak veren bir başka taciz hikayesinin arka planında yaşananları anlatan Apple Tv + dizisi The Morning Show’u izliyorum .
Her ne kadar kurmaca bir hikaye anlatsa da , Morning Show’un ilhamının da ABC’nin sabah programı Good Morning America ve NBC’nin sabah programı Today arasındaki soğuk savaştan geldiği iddia ediliyor .
Evet tabii ki , dizilerin hikayelerini yayarak anlatmak için yeterli vakitleri var , Bombshell’i sırf bu yüzden suçlayamayız .
Ancak yönetmen Jay Roach’un , komedi filmlerinden sonra ( Austin Powers ) politik drama türündeki televizyon filmlerinin ( All The Way , Game Change , Recount ) aranan yönetmenliğe terfisi gerçeği , Bombshell’i de seçimlerinden ötürü aynı sulara çekiyor ve böyle bir durumda da ister istemez dizilerle bir karşılaştırma yapılabiliyor .
Ben henüz izlemedim ancak , sinema yazarı bazı arkadaşlarım , Roger Ailes skandalını anlatan mini dizi The Loudest Voice’un , filmden daha başarılı olduğunu söylüyorlar .
Ki dizi " En İyi Mini Dizi " ve " Mini Dizilerde En İyi Erkek Oyuncu "
( Russell Crowe ) dallarında Altın Küre adayı oldu . 
Gelelim Bombshell’in neden bu kadar yüzeysel göründüğüne .
Öncelikle Charles Randolph’ın senaryosuna bir göz atalım , bir kara komediye daha uygun olan çoklu dış sesli anlatım , hikayenin bütün dramını alt üst ediyor .
Bombshell ,  The Big Short gibi , üzerinde mizah yapılabilecek bir hikayeye sahip değil , bizi güldürmesi gerekmiyor .
Ancak nedense bu konuda sürekli bir şeyler yapılmak istenmiş gibi .
Hikayenin odağındaki iki gerçek , bir kurmaca karakterin başına gelenlerin bir kısmını görebiliyoruz , o da genellikle günümüzde Kayla ( Margot Robbie ) ile ilgili olan sahneler ki onlar da bir felaket .
( Belki burada telif ile ilgili problemler vardır , o kadar detayı bilemiyorum . Zira Megyn Kelly filmle ilgili herhangi bir şey yapmadığını , hikayesinin haklarını da satmadığını söylemiş . ) Bunun haricinde bu olayların , bu üç kadının hayatını nasıl etkilediğini o kadar yüzeysel görüyoruz ki , sonuçta izlediğimiz filmin , ucuz bir televizyon filminden farkı kalmıyor .
Umarım izleyeceğimiz olası bir " Weinstein Skandalı " filminde aynı hatalara düşülmez . 
 " En İyi Saç Makyaj " kategorisinde Akademi’nin geçen günlerde açıkladığı Oscar kısa listesinde yer alan Bombshell’in , bundan öteye gidebileceğini sanmıyorum .
Ayrıca zamanının en güzel oyuncusu olduğunu düşündüğüm Charlize’in makyajı da beni aşırı rahatsız etti .
Gerçekten bu kadar bire bir benzetmeye çalışmaya gerek var mıydı ?
Yoksa her şey Oscar için mi ?
