Hollywood'da akılsız senaristin cezasını en çok yönetmenler çekiyor .
Özellikle de ; Jaume Collet - Serra gibi kamerasına hakim , atmosfer yaratma sıkıntısı olmayan , oyuncu yönetimi konusunda becerikli olan yönetmenler .
Eğer " Evdeki Düşman " etkileyici bir kötü çocuk portresine ve düşündürücü , çarpıcı finaline rağmen bir başyapıt olmayı beceremiyorsa ; bunun nedenini filmin iki senaristinin mantık hataları ve zayıf diyaloglar içeren senaryosunda aramak gerekiyor .
Yoksa yönetmen Serra , vasat bir korku filmi ve meraklısına dönük bir futbol ( devam ) filmi çektikten sonra üçüncü filminde kendini göstermeyi başarıyor .
Polanski ve Shyamalan gibi yönetmenlerin alanında biraz hafif adımlarla geziniyor olsa da ; korku türünü becerebilen bir yönetmen olduğuna hiç şüphe yok .
Evdeki Düşman'ın çocuk sahibi olmayan ve bu nedenle birden çok çocuk evlatlık edinen anne ve babası belki de filmin en zayıf halkasını oluşturuyor .
Daha filmin küçük " kötü adamı "
Esther eve adım atmadan , ailenin küçük sarışın kız çocuğunun anne ve babasından daha iyi oynadığına şahit oluyoruz .
Esther geldikten sonra ise Vera Farmiga ve Peter Sarsgaard'ın zayıf performansları daha çok göze batmaya başlıyor .
Tabii burada oyuncuların yeteneklerinden çok , senaryodaki kimi sorunları anmak gerekiyor .
Farmiga'nın kendi çocuğundan şüphelenmeye başlaması ve bu konuda eşini inandırmaya çalışması , etkisiz kaldığı oranda inandırıcılığını yitiriyor .
Sarsgaard'ın da onca şeyin ardından kızını bir an bile şüphelenmeden korumaya çalışması sinir bozucu bir hal alıyor .
Şüphesiz " Rosemary'nin Bebeği " gibi her sahnesi saplantılı bir şekilde dikkatlice yazılmış ( ve çekilmiş ) bir film beklemiyoruz ; fakat evdeki psikolojik savaşın ilginçleşmesine paralel olarak anne ve baba sahiciliğini yitirmeye başlıyor .
Jaume Collet - Serra oyuncu yönetimi konusundaki becerisini özellikle çocuk oyuncularla sergileme fırsatı buluyor .
Burada en akılda kalıcı performans ise evin " kötü niyetli " yetim çocuğu Esther'i canlandıran Isabella Fuhrman'dan geliyor .
Filmin burada açıklamak istemediğimiz sürprizi ortaya çıktıktan sonra , adeta bir başka kişiye , neredeyse tutkulu bir kadına dönüşüyor .
2009'un yaz aylarında vizyona giren korku filmlerinin çoğunda kontrolden çıkan , saldırganlaşan çocuklarla karşılaştık .
Aslında korku sinemasının klasik alt türlerinden biri olan korkunç çocuklar , Japon sinemasındaki dirilişinin ardından batıda da deneniyor , hatta bolca deneniyor .
Fakat Evdeki Düşman'ın bu türe sadık gibi gözüken hikayesi çarpıcı bir sürpriz barındırıyor .
Ve bu orijinal sayılabilecek sürpriz filmin bitmek bilmeyen , uzadıkça uzayan final mücadelesini de çekilir kılıyor .
Karşımızda öncelikle ilginç bir hikaye ve işini ciddiye alan bir yönetmen var .
Fakat hikayenin senaryolaştırılması sürecinde yetişkin karakterler üzerinde yeteri kadar durulmamış .
Esther'in gerçek yüzü ortaya çıktığında bile evin içinde rahatça dolaşmaya başlaması " bu kadar da olmaz " dedirtiyor .
Hele üvey babasıyla oynaştığı sahne , babanın garip sarhoş diyalogları ise evlere şenlik .
Her şeye rağmen , sırrını bulmak için iki saatten fazla kafa kaşıyacağınız kötü bir " çocuğa " ve karla kaplı ağaçların ortasında iyice tekinsiz gözüken ilginç bir eve sahip olan bu film ; öncelikle Esther'e borçlu olduğumuz güzellikleri nedeniyle kusurlarını bağışlatıyor .
