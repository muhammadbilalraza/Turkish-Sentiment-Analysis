Yerli komedinin taçsız kralı Cem Yılmaz yine özlediğimiz tatta bir filmle seyirci karşısına çıkıyor .
Filmin fragmanı olay akışına dair karışık ipuçlarına sahip olsa da , küçük ama büyümeye çalışan çalışan Cüccaciyeci Şenay ve kayınbiraderi İlber'in İstanbul'dan Bulgaristan'a , bahçe fuarından ' Açlık Oyunları'na uzanan maceralarını izliyoruz , denebilir .
Gayet yerel bir zeka ürünü olan bahçe süsü cücelerini yurt dışına satarak yırtmaya çalışan ikili , bir anda Boris Mançov isimli Rus mafya babasının insan avının ortasında kalırlar .
Mancov'un sevgilisi Veronika ile Kara Orman'dan kaçmaya çalışırken , başlarına binbir türlü de fantastik bela gelecektir .
Cem Yılmaz yaptığı her filmle farklı bir atmosferi anlatan , her canlandırdığı karakterle tanıdık ama yeni bir karakteri seyirciyle buluşturan bir isim .
Gerek gösterileri , gerek filmleri ile yerli sinemanın önde gelen isimlerinden biri olduğunu söylemek yanlış olmaz .
Ünlü komedyen bu filminde karşımıza 2 farklı karakter olarak çıkıyor , filmin iyi adamı Şenay ve filmin kötü adamı Boris , tıpkı G. O. R. A. ' da olduğu gibi .
Ancak buradaki kötü adamımız Sovyet Rusya Korosu'ndan gelme , para için ruhunu satan bir karakter .
Şenay da Cem Yılmaz'ın canlandırmaktan en çok keyif aldığı rol olan esnaflıkla uğraşıyor .  Çetin Altay'ın canlandırdığı İlber karakteri cesareti ya da zekasıyla tanımlayacağınız biri olmasa da film süreci boyunca öyle bir metamorfoz geçiriyor ki filmin sonunda yepyeni bir karakter olarak seyirci karşısına çıkıyor .
Zafer Algöz'ün canlandırdığı unutulmuş Sovyet askeri Memedov filmin hakkı yenmiş tiplemesi demek yanlış olmaz .
Çok az görünüp senaryoyu kökünden değiştiren nadir karakterlerden biri olan Sovyet askerimiz , kahramanlarımızın kurtulmasında hem hayatta kalma yeteneği , hem de cesaretiyle büyük rol oynuyor .
Filmin Irina Ivkina tarafından canlandırılan baş kadını Veronika ise filmde sık sık göndermesi yapılan Açlık Oyunları serisinin Katniss'ini hatırlatırcasına asi , yetenekli ve karakter sahibi bir kadın .
Kötü kalpli iş adamı Boris'in dünyayı yok etme planlarına ve kapitalist sistemdeki ağırlıklı rolüne baş kaldıran Veronika'yı Şenay'la yakınlaştıran da işte tam olarak bu .
Bu filmin bir diğer özelliği de Cem Yılmaz'ın gösterilerinde sık sık laf attığı abisi Can Yılmaz'ın da filmin ön plandaki rollerinden İsmail'i canlandırıyor olması .
Adı sıkça geçen abiyle resmi olarak tanışma şansına da nihayet ulaşıyoruz .
Film senaryosu itibariyle oldukça derli toplu , takip edilmesi keyifli bir yapım .
Komediden , aksiyondan ve fantastik türlerinden faydalanan Ali Baba ve 7 Cüceler , ölümden dönen zombilerin , Kara Orman Laneti'nin , insan avından kaçan cesur esnafların ve samimiyetin olduğu bir yapım .
Aksiyon sahneleri göz önüne alındığında , hem teknik çekim kalitesi hem de prodüksiyon kalitesi açısından oldukça başarılı , komedi türü için çıtayı oldukça yükselten bir iş ortaya çıkartılmış .
Çekimlerin çoğunun gerçekleştiği Bulgaristan'ın başkenti Sofya'nın nimetlerini kullanma taktiği de başarılı .
Cem Yılmaz'ın yine akılda kalıcı , mizah dolu göndermeleri de filmin tuzu biberi .
Filmin oyunculuklarına , görüntü yönetmenliğine ve devamlılığına diyecek laf yok !  Filmin müziklerinde Barış Manço ve İzzet Altınmeşe'nin büyük izleri var .
Nitekim filmin kapanışı da Barış Manço'nun Kazma şarkısının Sovyet Rusya Korosu versiyonu .
Kısacası Jingle House firması filmin müzikleri için büyük bir alkışı hak ediyor .
Filmi Pek Yakında ya da Hokkabaz'la kıyaslayanlar için söylenebilecek şey tamamen farklı bir rotada olduğu .
Cem Yılmaz'ın samimi ve anarşist karakterli filmlerini özleyenler için Ali Baba ve 7 Cüceler büyük bir teselli kaynağı !
