Filmin içinde , dışkısı şekerleme olan ve rock'n roll yapan bir tavşan , tüylü ve öfkeli civcivler , şirinlik abidesi pembe bereli tavşanlar ve eğlence var dediler , gittik .
Ama beğenmedik .
Her yıl bir kaç tane Hollywood yapımı Noel Baba filminin vizyona sürülmesine sinema izleyicileri olarak alışkınız .
Hollywood , şimdi de Hristiyan aleminin başka bir bayramı olan Paskalya Bayramı'na el atmış gibi gözüküyor .
Pasifik Okyanusu'nun doğusunda , Şili'nin batısında Paskalya Adası - bir diğer adıyla Rapa Nui Adası - vardır .
Hop filminde de Paskalya Tavşanı , ahalisi ve civcivler orada , her yıl çocuklara şekerlemeler , tavşan şeklinde çikolatalar ve boyalı yumurtalar dağıtabilmek için hazırlık yapmaktadır .
Paskalya Adası'nda bulunan devasa taş heykellerin içinde muhteşem bir şeker ve çikolata fabrikaları vardır .
Paskalya Bayramı yaklaşırken hazırlıklar hız kazanmıştır ve ' Paskalya Tavşanı ' yüce görevini oğlu E. B'ye bırakacaktır .
Fakat E. B'nin tek istediği davul çalarak dünyayı dolaşmaktır .
Bunun üzerine E. B adadan kaçar ve 30'larının başında , bir baltaya sap olamamış Fred ile hayatları kesişir .
Şimdi E. B Hollywood'da hayallerinin peşinde koşarken Fred de E. B'ye rağmen ( ! ) hayatını yoluna koymaya çalışacaktır .
Bir tarafta E. B kendi yolunu çizmeye çalışırken diğer tarafta - adada - işler yolunda gitmemektedir .
Paskalya Tavşanı'nın baş yardımcısı iri kıyım civciv Carlos , bir darbeye hazırlanarak Paskalya Bayramı'nı riske atmıştır ve Paskalya'yı kurtaracak olanlar E. B ve Fred'den başkası değildir .
Bu olaylar aynı zamanda Fred'i hayattaki amacına götüren yol olacaktır .
Öncelikle ' Paskalya Bayramı nedir ? ' diye sorulacak olursa , Hristiyanların en önemli bayramlarından biridir .
Hz .
İsa'nın çarmıha gerildikten sonra üçüncü günde dirilişi kutlanır .
Paskalya Bayramı'nın kesin tarihi olmamakla birlikte Mart sonu ve Nisan ayı işaret edilebilir .
Bu dönemde özellikle paskalya tavşanı şeklinde çikolatalar ve renkli yumurtalar hediye edilir .
Ülkelere göre değişiklik gösterse de şehir meydanları süslenir , eğlenceler düzenlenir , kiliselerde dualar edilir .
Filmdeki Paskalya Bayramı kutlamasıysa Noel kutlamalarının başka bir versiyonu halini almış .
Hop filminin dünyasında , yeşil elflerin yerini civcivler , Noel Baba'nın yerini Paskalya Tavşanı almış bulunmakta .
Onlar da koca bir sene hazırlıklarını tamamlayıp , civcivlerin çektiği bir arabayla Paskalya Bayramı'nın kabul gördüğü tüm yerlerde çocuklara şekerler ve renkli yumurtalar dağıtıyor .
Peki neredeyse bayramın kendisi kadar eski ve tekrarlanmış sahneleri çocuklar ' Paskalya kutlaması ' başlığı altında şeker niyetine yer mi , film bir de sıkıcıysa yemez .
Oysa filmin başında , yaşıma rağmen , büyülenmiştim .
İlk önce , büyük sanat eseri tablolara gönderme yapılan , tavşanların bulunduğu tablolar bizi karşıladı ve güldürdü .
Ardından Paskalya hazırlıklarının yapıldığı fabrikanın enfes görüntüsü içine çekti .
Ama ne zamanki ' live action ' tekniğinin uygulandığı gerçek dünyaya geçtik , tam bir hayal kırıklığı ve sıkıcılık baş gösterdi .
Filmin karakterlerinin özellikleri net çizilmemiş , vaad ettiği komedi yok , en kötüsü de senaryo çok çok kötü .
Filmin akışı zaman zaman öyle anlamsızlaşıyor ki , filmi izlerken bir çok sahnede ' neden ' diye soruyorsunuz .
Oysa ki Hop'un yapımcıları bu yaz seyredip hayran olduğum film Çılgın Hırsız'ın yapımcıları olunca , filme dair hevesim artmıştı .
Bu düşünceler içinde , filmin yönetmeni Tim Hill'in daha önce çektiği benzer türdeki filmi Alvin ve Sincaplar'daki aynı gidişat sorunlarını tekrarlamasını beklemiyordum .
Tamam kabul etmeliyim ki şekerleme dışkılayan bir tavşandan daha şirin ne olabilir düşüncesi de - çocukça da olsa - benim için filme dair başka bir artıydı .
E. B karakterini Kenan Doğulu'nun seslendirmiş olması film için iyi bir özellik gibi gözükse de Doğulu'nun asıl performans göstereceği ' şarkı seslendirme ' film boyunca sadece bir kere gerçekleşiyor , o da çok ama çok kötü bir şarkıyla .
Bu da filme dair başka bir hayal kırıklığı yaratıyor .
Filmin kadrosuna baktığınızda sevilen isimler yer alıyor fakat , senaryodan olsa gerek , hepsi teker teker çok kötü performans sergiliyor .
Sonuç olarak , animasyon ve live action türlerini bir araya getiren Hop , sadece çocuklara hitap etmeyip çocukları bile ilk yarının sonunda salonu terk ettirecek derecede bunaltan bir film .
