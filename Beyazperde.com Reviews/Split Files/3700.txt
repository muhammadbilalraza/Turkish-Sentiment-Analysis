Aslında çok uzun yıllardır , özellikle de edebiyat dünyasında işlenen bir tema , sinemaya da doğal olarak nüfuz etmiş , müthiş ürünlere sahip olmuştu .
Bahsini ettiğim ise “düzen ve tanımlanması” ile alakalı .
Hikayelerde , senaryolarda ya da müzik eserlerinde bizlerin karşısına çıkan bu sorgulama , oldukça yavan denemelere ya da tarihi adını yazdırmış örneklere dönüştü .
Örneğin bu hafta vizyona giren Kabuktaki Hayalet adlı filmin uyarlandığı , çoktan kült statüsüne erişmiş olan anime . 
Bu hafta itibariyle sinema salonlarına gelen bir başka benzer temalı film ise Nocturama : Paris Yanıyor .
Filmin yönetmeni 2014 tarihli Saint Laurent’i kameraya alan Bertrand Bonello .
Kendisinin yeni filmi Nocturama ise Saint Laurent’in aksine biyografi sularında değil , tamamen kurgusal bir bir hikaye etrafında dolanıyor .
Ergenliğe henüz girmiş bir grup genç ve küçük bir çocuk , yaşadıkları kent olan Paris’te büyük ses getirmesini bekledikleri bir dizi “zararsız ve görsel” seviyede eylem gerçekleştirecektir .
Beklentileri ise yaşlarından da bekleneceği üzere naif bir baş kaldırı hareketinin işaret fişeğini ateşlemek , bir bakıma Fransa halkına “uyan” demektir .
Pek tabii hesaba katmadıkları sayısız da detay mevcuttur .
Vermek istedikleri bu mesaj veya Fransızlara , hatta belki tüm dünya insanlarına çevirdikleri ayna doğru olan ayna mıdır ? 
Nocturama : Paris Yanıyor filmi olmuş , olmamış diyerek direkt olarak damgalayamayacağınız , sabit zevk ve bakış açınızı kenara bırakırsanız “neden ? ” sorusunu sorduran bir yapım .
Yani tam olarak derdini anlatamayan , belki de bunu bilinçli olarak yapan bir senaryo ile çekilmiş . 
Hikaye tüm gençlerin ve keza ufaklığın Paris’in farklı bölgelerinden aynı metro vagonunda bir araya gelişleri ve tek kelime etmeden ayrılışları ile adımını atıyor .
Farklı duraklardan binen , aynı durakta dağılmaya başlayan ekip teker teker hedeflerine ulaşıyor .
Bir tanesi bir otele , diğeri bir iş merkezine , bir başkası yol kenarındaki mini park alanında bulunan otomobillere ve hatta İç İşleri Bakanlığına !
Bu süreçte neredeyse hiç konuşulmuyor .
Görevler tamamlanınca ekip bir yerde buluşarak sabahı beklemeye başlıyor .
Çünkü başarıyla gerçekleşen görevleri sonrasında büyük patlamalar yaşanmış , adeta Paris yanmıştır .
10 saatlik süre boyunca saklanmaları söylenen alışveriş merkezinde vakit geçirmelilerdir . 
Senaryo gereği yavaş akan , bir noktadan sonra geniş olsa bile tek bir mekana sıkıştırılan bir film söz konusu .
Ayrıca yaşı küçük sayılabilecek , hatta belki de hepsi reşit olmamış karakterlerin amaçsızlığı , böylece seyirciye anlatabilecek fazla bir şeyi olmayan anlayışı ile bir noktadan sonra ümitsizliğe düşürmeye başlayan bir proje .
Bunun nedeni ağır akış ya da moral bozucu teması değil , izleyicisine gerçekten “düşünecek” bir materyal sunmaması .
Seçtiği tema üzerinden anlatacak çok şeyi var gibi davranan , sağlam bir giriş yapan , birkaç kötü ama kullanımı mecburi “ergen parçası” haricinde sağlam müzikleri olan ( Tangerine Dream ve John Carpenter tınıları ) , Hamza Meziani başta olmak üzere dikkat çekici performanslar ile kendine yaklaştıran ama yavaş yavaş da sizi iten bir film . 
Karakterlerin birbirini nasıl tanıdığı ya da tanıştığı üzerine bilgimiz sınırlı .
Böyle bir işe kalkışmak için “gerçek” itici güç ne oldu , belli değil .
Yaşları ne kadar küçük olursa olsun , can kaybı olmayacağını düşündükleri şekilde bir eylem yapsalar da “bu adıma” dair neredeyse hiç detay yok .
Saklanması belki bir derecede mantıklı sayılabilecek “kuklacı kim”e ait bir ipucu bile yok .
Ortada sadece bir olay ve durum hikayesi tercihlerinin karması var .
Şık , dikkat çekici , iyi bir kadroya sahip , stilize ama amaçsız . 
Ekibin alışveriş merkezinde bir süre sonra sıkılmaları , sonra yavaş yavaş etrafı kurcalarken bir bakıma mutluluğu bulmaları ise George Romero’nun efsanevi eseri Dawn of the Dead’i getiriyor .
Hatta oldukça başarılı bir yeniden çekim olan aynı isimli 2004 yapımı filmin bir sekansı ile epeyce benzeşiyor .
Ancak burada karşı koydukları ile yan yana gelince kendini adeta teslim eden karakterler var . 
Nocturama : Paris Yanıyor ne olmak istediğine karar verememiş , daha doğrusu bir şey anlatıp anlatmama konusunda bilinçli ya da değil , tercih kullanmamış farklı bir yapım . 
burcinaygun@gmail.com
