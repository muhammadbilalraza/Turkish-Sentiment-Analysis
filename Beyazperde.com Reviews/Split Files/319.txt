İlk sinema filmi Karışık Kaset olan Tunç Şahin imzalı İnsanlar İkiye Ayrılır , açıkçası filmin ilk karelerinden ve oyuncularının ( Burcu Biricik , Pınar Deniz ) varlığından dolayı olası bir aşk hikayesinin açmazları içinde dolaşan insanların hikayeleri gibi duruyor .
Ama hikayenin içine girdiğimizde insanın içinde barındırdığı , karanlık ve gizli dehlizlerle karşılaşmak şaşırtıcı olduğu kadar keyifli de duruyor .
İnsanlar İkiye Ayrılır ; ana akım sinema anlatımına yakın duran tavrıyla , beyaz yakalı insanların hırslarının arka tarafına ışık tutan anlatımıyla hem yakinen bildiğimiz hem de uzak durduğumuz bir hikaye izlenimi uyandırıyor . 
 Film bir şirket politikası gibi dursa da gerçekte de öyle olan av ve avcı olma kavramlarına vurgu yaparak ilerliyor .
Hayatta da öyle değil midir , bazı konularda avcı olurken , bazı konularda gafil avlanırız .
Bu ya karşımızdakine olan güvenimizden ya da olayları dar bakışlı idrakimizden kaynaklanabilir .
Patron , bankacı , çalışan ve müşteri arasında yaşanan olaylardan dolayı seyirci olarak biz de bir pinpon topunun hızında izliyoruz olayları .
Bizim ilk başta gördüğümüz herkesin çıkarları için tırnaklarını çıkarmaktan kaçınmadığı bir dünya .
Oysa arka planda tıpkı filmin en gerçekçi tepkilerini veren Tilbe’ymiş herkes diyebiliyoruz .
Bir sistem eleştirisi gibi dursa da , insanın durmak istediği yeri kendinin belirlemesi değil midir daha etik olan .
Yani aklımıza ilk Tilbe’nin verdiği tepki gelmez mi ?
Ben bu işyerinde yapamıyorum , o halde ayrılmalıyım buradan tepkisi !
Ya da hırslarının peşinde sürüklenip iyice o dünyanın çarklarına saplanırsın .
Karakterlerimiz ikisi olmaya niyet edip bir anlamda başarıyorlar da !
Filmin olayları anlatım tarzı , hikayenin açıklanan yanı hepimize tanıdık gelse de , filmi ilgiyle izlemeye devam ediyoruz .
Bir nevi tıkır tıkır işleyen sistemin zincirleri arasına çomak sokmanın hikayesini izliyoruz .
Film , arada arka planlara da dair ufak kaçamaklar yapsa da sonuna kadar kazasız belasız ve ilgiyle izletiyor .
Film av ve avcı kodları üzerinden insanın dış görünüşüne dair ipuçları vermeyi de ihmal etmiyor .
Duygu , patron ve bankacı tarafından sorgulanırken en aciz halini kuşanıyor , makyajsız , saç baş dağınık .
En büyük mağdurun kendisini olduğunun altını çizmeye çalışıyor .
Bankacı Müge ise anlayışlı ve otoriter , düzgün giyim , kusursuz makyajla ortamın en mühim kişisi olduğunu tekrar eder kıvamda .
Patron Eray biraz daha çökük , mağduru oynayan ama çalışanının da her an kafasını ezmeye hazır , biraz dağınık …
Bahadır ise iş ve aşk hayatını karıştıran yaramaz çocuk kıvamında .
Film beyaz yakalıların dünyası , hırsları , arka planları , özlemleri konusunda uzun ve dolambaçlı bir hikaye anlatıyor , bunu da gayet başarılı bir anlatımla karşımıza getirdiği de aşikâr !
