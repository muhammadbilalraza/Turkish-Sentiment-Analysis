Paris'ten Sevgilerle , fragmanı ile yılın en tatmin edici aksiyonu olacağa benziyordu ilk bakışta .
Bilirsiniz , göbek adı tehlike , soyadı vurdumduymaz olan maço erkeklerin Freudyen boyutlarında kocaman silahlarla kötü adamları darmadağın edip bir iki karizmatik söz söyledikten sonra bir kaç araba havaya uçurdukları filmlerden .
Kanımca iki çeşit aksiyon filmi vardır : Bir yanda üçüncü perdede ana karakterin kendisine gayet doğal gelen bir alışılagelmişlikle tuttuğu bazuka ile kötü adamların arabasını yavaş çekimde yirmi takla attırarak havaya uçurduğu aksiyon filmleri , diğer yanda ise sıkıcı aksiyon filmleri var .
Aslında Paris'ten Sevgilerle , Luc Besson Fransız aksiyon ekolünün tipik örneklerinden .
Eğer geçmişte Transporter serisi ve Ejder'in Öpücüğü gibi örneklerden haz aldıysanız , her ne kadar bu filmler kadar başarılı ve yaratıcı olmasa da beklentilerinizi az çok yerine getirecektir .
Yönetmen Pierre Morel'i Taken'den bilen sinema severleri ( bu arada o filmin Türkçe adı gerçekten 96 Saat mi ! ) daha , nasıl desem , " geyik " bir film bekliyor .
Kızı kaçırılan Liam Neeson'un acımasız keskinliği gitmiş , yerini John Travolta'nın testosteron karikatürüne bırakmış .
Bu yüzden Taken'ın yarattığı Bourne - vari yetişkin aksiyonun tekrarını bekleyen seyirci hayal kırıklığıa uğrayacaktır .
Paris'ten Sevgilerle , yer yer kendi kendini ti'ye alan tutumuyla daha çok Simon Pegg / Nick Frost aksiyon / komedi klasiği Sıkı Aynasızlar'ı hatırlatıyor , her ne kadar o filmin de dehasına yakınlaşamasa bile .
Filmin hikayesi o kadar boş ve ince ki , Beni Bir Süpermodel Yap programına yarışmacı olarak katılabilir .
Gizli ajan olma ümitleriyle ülkesi için casusluk yapan yeni yetme diplomat yardımcısı James Reese ( karikatür gibi Amerikan aksanıyla kulak tırmalayan Jonathan Rhys Meyers ) , çılgın ajan Charlie Wax ile ( kel bir John Travolta ) Paris'te bir terörist komplosunu alaşağı edebilmek için şehri alt üst ederler .
Filmin süresi boyunca James ve Charlie'nin bir ipucunun ardından diğerini takip ederken uğradıkları mekanlara varmalarının tek sebebi , tabi ki uzun kavga , silahlı çatışma veya araba kovalamaca sahnelerinin önünü açmak .
Bu konuda ortaya atılacak bir suç yok aslında , sadece tasvir yapıyorum .
Amerika'da sinema oyunculuğu söz konusu olunca " sahneyi çiğnemek " diye bir deyim vardır , repliklerini olabilecek en abartı bir biçimde okumaya ant içmiş starları tasvir etmek için yaratılmış .
John Travolta bu film ile sahneyi çiğnemekle kalmıyor , ardından tatlı siparişi de veriyor .
Taken'da Liam Neeson'un sakin ve kontrollü karakteri ne kadar filmi gerçek dünyaya bir aksiyon filminin bağlayabileceği kadar bağlıyorsa , John Travolta'nın Charlie Wax'i bir o kadar uzaklaştırıyor .
Paris'ten Sevgilerle , işin sonunda gayet olağan ve alışılagelmiş bir aksiyon .
John Travolta'nın aynamsı kellesi haricinde fazla bir şey beklemeyin .
