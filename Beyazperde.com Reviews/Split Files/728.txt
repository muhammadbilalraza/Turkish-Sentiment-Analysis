Zamanda yolculuk .
Uçmak , aya gitmek , bakırdan altın üretmek gibi yüzyıllardır insanoğlu denilen garip varlığın tutkularından biri .
Bazısı gerçekleşti , bazısı daha sırasını bekliyor .
Bu olgu sinemanın en sevdiği konulardan biri aynı zamanda .
Konuyla ilgili en son film , merakla beklediğimiz Gregory Hoblit imzalı " Frequency - Frekans " şu sıralarda sinema salonlarımızda .
Filmin konusu hakkında söylenecek , yazılacak her cümle filme henüz gitmemiş okuyucularımıza haksızlık olur .
O yüzden filme yaratıcıları ve oyuncuları açısından bakalım .
Yönetmen Hoblit Amerika'da çok sevilen " Hill Street Blues "
( 1981 ) , " L. A. Law - Kanun Namına "
( 1986 ) ve " NYPD Blue "
( 1993 ) televizyon dizilerinin yaratıcıları arasında yer alıyor .
İlk yönetmenlik denemesi bizlere Edward Norton'u kazandıran ve ağzımızın bir karış açık kalmasına sebep olan " Primal Fear - Ilk Korku "
( 1996 ) oldu .
Tek filmle " takip edilmeye değer yönetmen " mertebesine yükselen Gregory Hoblit ikinci filmi " Fallen - Cani Ruh "
( 1998 ) ile beklenmedik finallerden hoşlandığını bizlere bir kez daha gösterdi .
Yönetmenin filmleri sağlam senaryoları , olağanüstü kurguları , sinematografi - müzik uyumlarıyla ön plana çıkıyor .
Hoblit gerçekten işinin ustası .
Filmlerde görmeye sevindiğimiz eski toprak Dennis Quaid bu filmde gerçekten başarılı bir performans sergiliyor .
Kendisi " Playing By Heart - Gönül Oyunları "
( 1998 ) ve " Any Given Sunday - Kazanma Hırsı "
( 19 ) ile yakaladığı kaliteli film çizgisine devam ediyor .
" The Thin Red Line - Ince Kırmızı Hat "
( 1998 ) ile dikkatleri üzerine çeken James Caviezel önümüzdeki yılların yıldızı parlayan oyuncularından olacak gibi duruyor . Quaid - Caviezel arasındaki uyum dört dörtlük .
Oyuncu kadrosunda beni en çok şaşırtan ise Julia Sullivan rolündeki Elizabeth Mitchell oldu .
Duru güzelliği ve duygulu oyunuyla şimdiye kadar televizyondan beyazperdeye niye başarılı bir geçiş yapamadığına şaşırdık .
Umarız bu film onun için başarılı bir başlangıç olur .
Filmde başarılı yan öyküler ve karakterler yer alıyor .
" Zaman atlaması " ya da " geçmişi değiştirirsen gelecekte şu şekilde etkilenir " konularında da çok fazla açık vermiyor .
Aslına bakarsanız " Frequency - Frekans " bilim - kurgu türüne bir yenilik getirmiyor .
Bilim - kurgu filmi olmaya , polisiye olmaya , aile filmi olmaya soyunuyor ve aslında hiçbiri değil .
Ama hikaye o kadar duygulu ve başarılı bir şekilde anlatılıyor ki filmi sevmemek mümkün değil .
Uzun süredir sinemadan bu kadar tatmin olmuş bir şekilde çıkmamıştım .
Bir başyapıt değil ama " sağlam film " diye tabir edilen filmlerin en güzel örneklerinden .
Bence sinemanın gücüne tekrar tanık olmak için kaçırmamakta gerçekten fayda var .
Kaç film sizi aynı anda hem güldürebilir , hem ağlatabilir ve heyecanlandırabilir ki .
Saygılar .
Not : Geçen haftaki yazımla ilgili olarak .
Stanley Kubrick'in 1968 yapımı filmi " 2001 : A Space Odyssey - 2001 : Uzay Macerası "
Arthur C. Clarke'ın 1948 yılında BBC'nin düzenlediği bir yılbaşı yarışması için yazdığı " The Sentinel - Nöbetçi " adlı kısa öyküsüne dayanmaktadır .
Bazı " bulanık " kafaları aydınlatmak için belirtelim .
