Küçüklerin sevgilisi , vizyonun olmazsa olmazı animasyon filmlerin yükselişi devam ediyor .
Pixar'ın son 10 yılı geçen büyük başarı hikayeleri türün önde gelenleri haline gelirken , farklı isim ve stüdyolardan da ilginç işler çıkıyor .
Bu hafta vizyona giren Cesur Horoz filmi de onlardan bir tanesi .
ABD ya Çin yapımlarına olan alışkanlığımızı değiştirecek gibi görünen yapım , Meksika sinemasının önemli üyelerinden bir tanesi .
Pek tabii bu Cesur Horoz'un çok iyi bir çalışma olmasından öte , ABD ve diğer ülkelere gerçek anlamda açılan ilk animasyon oluşunda yatıyor .
Gabriel Riva Palacio'nun yönetmenliğini yaptığı ve ülkemizde başarılı bir Türkçe dublaj çalışmasıyla vizyona giren yapım , alışıldık bir hikaye , şaşırtmayan ilerleyiş ve beklendik bir finalle sizi salondan yolcu ediyor .
Teknik anlamda bazı Çin animasyonlarından bile başarılı olduğu açık olan Cesur Horoz , bu konudaki yetkinliğini bir tarafa  içerik açısından  beklentilerin biraz altında kalıyor .
Anneciğinin biricik sevgilisi Toto adlı horoz , aşkı Dia ve birbirinden ilginç çiftlik üyeleri ( yumurta mı dediniz ? ) etrafında şekillenen hikaye ise biraz bilindik .
Yaşlı kadının çiftliğinde yaşayan hayvanlar , ciddi bir ödeme yüzünden evsiz kalacaklarını öğrenirler .
Ya sevimli tonton için para bulacaklardır , ya da kendilerini sokağa düşmüş olarak bulacaklardır .
Toto ve arkadaşlarının aklına pek de beklenmeyecek bir fikir gelir , dövüşlere katılmak .
Müsabakaya katılarak şampiyonlar şampiyonunu yenmek zorunda olan dostumuz tez zamanda antremanlara başlar .
Akıllara Karate Kid ve Rocky efsanelerini getiren antreman sekansları ile devam eden hikaye bolca " şirin " espiri içerse de , yer yer büyük izleyicileri şaşırtabilecek yollara başvuruyor .
Ufak tefek de olsa cinsel göndermelerin merhaba dediği serüven bu açıdan bazı ebeveynler için rahatsızlık verici olabilir .
Çok küçük yaştaki seyirci için anlam ifade etmeyen göndermeler , yaşı biraz daha yukarıda olan çocuklar için hafiften akıl kurcalayabiliyor .
Örneğine daha önce de geldiğimizden dolayı ilerleyişi şaşırtmayan filmin , " hayvan dövüşü " sahneleri , ise üzücü .
Küçükler için her ne kadar kör göze parmak bir tercih olmasa bile , çarenin böyle bir yoldan geçişi açıkçası hayal kırıklığı yaşatıyor .
Hikayesi ile büyük sürprizler vaat edemeyen Cesur Horoz , bazı eksilere rağmen özellikle de yaşı düşük olan küçük izleyici için hoş bir vakit geçirmelik olabilir .
Akıllarınıza Wall - E ya da benzeri üst kalibre animasyonlar gelmese de , vizyonda tercih edilebilir bir alternatif . burcinaygun@gmail.com
