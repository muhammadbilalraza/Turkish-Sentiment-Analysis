Pixar’ın yirmi yıldır Hollywood’un en önde gelen animasyon stüdyosu olmasının sebebi , muhteşem teknik başarılarının yanında anlattıkları hikayelerin kalitelerinden ödün vermemeleri .
Mesela 2008 yılının Wall - E’si kanımca 20’li yılların en iyi filmiydi , ve bunun en büyük sebeplerinden biri Pixar ekibinin senaryo mükemmel olana kadar yıllar boyunca hikaye üzerinde çalışmış olmaları .
İyi Bir Dinozor ile Pixar’ın ABD’de aynı yıl içinde iki film vizyona sokmasına şahit oluyoruz , fakat bu filmin vizyonu için orjinal plan böyle değildi .
Bir dinozor ve evcil hayvan olarak edindiği insan bir çocuğun doğanın sertliği arasında evlerine geri dönmelerini anlatan animasyon , aslen iki yıl önce vizyona girecekti , ve kanımca eğer başka bir stüdyo İyi Bir Dinozor’u yapsaydı vizyonu gecikmezdi .
Sonuçta Pixar’da bu projenin yapımcıları , İyi Bir Dinozor’un 2013 versiyonun kötü olmadığını , sadece stüdyonun kusursuzluk isteyen standartlarına uygun olmadığını söylemişti .
İşte bu yüzden hikaye baştan yazıldı , yeni yönetmen ve ses oyuncuları bulundu , ve Pixar tamamen tatmin oluncaya kadar film üzerinde çalışıldı , ve bir kere daha stüdyonun mükemmeliyetçi yaklaşımı işe yaradı .
İyi Bir Dinozor , büyüleyen güzellikte bir görsel başarıya sahip , duygusal bakımdan etkileyici , heyecanlı sahnelerine olduğu kadar hikaye temalarına önem veren bir macera sunuyor .
İyi Bir Dinozor , dinozorları yok eden ünlü meteorun Dünya’yı ıskaladığı alternatif bir gerçeklikte geçiyor .
Bu olaydan milyonlarca yıl sonra dinozorlar halen Dünya’ya hakim olan canlılardır , ve basit tarla işleri yapıp küçük evler yapabileck kadar teknolojiye sahiplerdir .
Pixar’ın sırf modern çocuk seyirci karakterlerle kolay bir bağ duysun diye dinozorların teknolojisini 21. yüzyıla benzetmemesi yaratıcı bir yaklaşım .
İnsan teknolojisi ile bildiğimiz , doğada özgür yaşayan dinozorlar arasında denge bularak Pixar , kendine öz ve çok enteresan bir dünya yaratıyor .
Bu çiftçi dinorolardan biri de ailesinin hem yaş , hem de boy bakımından en küçük üyesi olan Arlo ( Raymond Ochoa ) .
Arlo ne yazık ki bilmediği şeylerden ölesiye korktuğu için bir türlü ‘damgasını basamıyor’ ( Bir dinozorun yetişkinliğe ilk adımı attığını simgeleyen bir ayin ) .
Arlo’nun korkaklığından bıkan babası ( Jeffrey Wright ) , Arlo’yu ailenin yemeğini çalan bir mahluğu öldürmekle görevlendirir .
Bu mahluk , mağara adamı ile köpek karışımı bir insan çocuk olan Spot’tur ( Jack Bright ) .
Arlo , How to Train Your Dragon’un Hiccup karakteriyle aynı şefkati paylaştığı için Spot’u öldüremez , ve trajik bir olay sonucunda Arlo ve Spot kendilerini evden yüzlerce kilometre uzakta , vahşi doğanın ortasında bulurlar .
Arlo ve Spot eve geri dönmeye çalışırken hikayenin geri kalanı bir bakıma basit bir ‘Kahramanın Yolcuğu’ şablonunu takip ediyor .
Konunun akışı gayet kolay tahmin edilebiliyor , fakat Pixar hikaye takımı ve senaryo yazarı Meg LaFauve , basit aksiyon sahnelerine odaklanmaksa hikayenin iç çelişkilerine önem vererek taze bir yaklaşım yakalıyorlar .
Filmin hikayesi , olabildiğince Arlo’nun içindeki korkuyu alaşağı edip yetişkinliğe ilk adımlarını atmasına odaklanıyor .
İlginçtir ki , Pixar’ın son iki filmi olan Inside Out ve İyi Bir Dinozor , istenmeyen bir duyguyu yenmek için o duygu içinde bir denge kurmanın önemi üzerinde oluşuyor .
Inside Out’da Mutluluk her ne kadar Üzüntü’yü kovmaya çalışsa da , hikayenin sonunda mutluluğun oluşması için biraz üzüntü olması gerektiğinin farkına varıyor .
İyi Bir Dinozor’da ise Arlo , korkusunu yenmek için ilk olarak korku’nun varlığını kabul etmesi gerektirğinin farkına varıyor .
Bu animasyonun bir yetişkin olmanın ne demek olduğu hakkında söyledikleri , bir sürü yetişkin odaklı filmden bile daha dürüst ve anlayışlı .
İlk başta filmin inanılmaz foto - gerçekçi arka planlar ile tipik klasik çizgi film estetiğine sahip karakter tasarımlarını bir araya getirmesi biraz acayip görünebilir , fakat kanımca karakterlerin sempatik yapısı seyircinin onlarla hemen bağ kurabilmesini sağlarken gerçekçi arka planlar ise bilgisayar animasyonu teknolojisinin ne kadar geliştiğini gösteriyor .
Pixar , bu bakımdan gerçekçilik ve geleneksel animasyon arasında muazzam bir denge yakalıyor .
