Bazı erkeklerin kendilerine ait ilkel bir dünyası vardır .
Bu dünyada iktidar seks üzerinden kurulur , bir erkek sürüyle kadına sahip olmasına rağmen kendi özgürlüğünü koruyorsa güçlüdür , tepenin kralıdır .
Bu erkekler büyümeyen çocuklardır ve bir şeyleri satın alabilecek duruma geldiklerinde en temel motivasyonları , bahsettiğim iktidarı kurmak üzerine olacaktır .
Daire filmi de bu ihtiyaçtan yola çıkıyor .
Yediği içtiği ayrı gitmeyen bir grup arkadaş , kişisel oyun alanı olarak kullanmak üzere , yine arkadaşlarının yaptığı bir binadan havalı bir daire alıyor .
Böylelikle ‘yaramazlık’ yaptıklarında onları rahatsız eden olmayacak , arkalarından evlerine otel faturaları gelmeyecek vs. Her şey iyi güzel ancak bu ‘cennet krallığı’ bir gün yatakta kelepçelenmiş bir kadın cesedi bulmalarıyla bozuluyor .
Sosyal statülerinin darmadağın olacağından korkarak meseleyi kendileri çözmeye karar veriyorlar .
Peki , yapabiliyorlar mı ?
İngiltere’de bu sıralar çok revaçta olan bir tiyatro temsili tipi var , bu oyunları genellikle restoran - bistro gibi yerlerde oynuyorlar . “Murder Mystery” denen bu tarzın olayı şu ; oyunun başında bir şey oluyor ve birbirini iyi tanıyan bir grup arkadaşın ortasına bir ceset düşüyor , sonrasında herkes şüpheli ama oyunun sonunda en tahmin etmediğiniz insan katil çıkıyor !
Daire  ( The Loft ) ' nin teması da aynen bu …
Eğer bu türden “cinayeti kim işledi” sorularını çözmeye meraklıysanız film sizi temiz oyunculuğu ve dinamik kurgusu ile finale kadar götürüyor .
Bu arada , katili tahmin etmek için yapacağınız bütün denemeler nafile , bence tadını çıkararak izleyip finalde şaşırsanız daha çok eğlenirsiniz .
Çünkü The Loft’un hikayesi katili saklamayı iyi beceriyor .
Birkaç yıl önce izlediğimiz Ceset ( El Cuerpo )  filmindekine benzer bir tahmin edilemez final saklı filmde …
Tabii bu yazdıklarım filmi ilk kez izleyenler için çünkü Daire orijinal bir hikaye değil , film 2008 yapımı Çatı Katı filminin yeniden çevrimi …
Aslında 2. kez yeniden çevrimi desek daha da doğru çünkü 2010 yılında aynı hikaye tekrar filme alınmıştı .
Bu kez izleyeceğimiz versiyonu asıl filmin yönetmeni Erik van Looy kotarmış , orijinal filmin başrol oyuncusu Matthias Schoenaerts da bu filmde de boy gösteriyor .
Bu , kendisinin İngilizce konuşarak oynadığı ilk rolü ancak hiç fena değil !
Bu arada filmi götüren oyuncu , bir türlü asıl çıkışını yapamayan Karl Urban …
Onun rolü de başta Korku Seansı ( The Conjuring ) ’nın oyuncusu Patrick Wilson’a teklif edilmiş - iyi seçim - ancak kendisi bir TV projesi nedeniyle filmde oynamaktan vazgeçince rol Urban’a kalmış . 
Uzun lafın kısası ; Daire , cinayet ve cinayeti çözme filmlerinden hoşlananların çok seveceği iddiasız ancak eli yüzü düzgün bir gerilim - gizem filmi …
Hollywood standartlarında bir oyunculuk ve teknik çalışma söz konusu …
Erotizmden de nasibini almış bu yetişkin filmi , haftanın üzmeyen seçeneklerinden biri olacaktır .
İyi seyirler … murattolga@gmail.com
