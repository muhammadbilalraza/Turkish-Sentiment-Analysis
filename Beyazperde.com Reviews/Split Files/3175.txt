İksi'i izlerken esprilerin ve olay örgüsünün çocuk algısına çok yakın olduğunu düşündüm .
Sonra filmle ilgili ayrıntılara göz atarken senaryonun yazım aşamasında çocukların fazlaca işin içinde olduğunu öğrendim , doğru bir çalışma tarzı olmuş .
Senaryo işin içine katılan onca sihir , dünyayı geçirme çabasındaki kötü adam ve konuşan hayvanlara rağmen gayet sade ve anlaşılır .
Bunda da repliklerin açık ve net olması yatıyor .
Yarı animasyon diyebileceğimiz filmde hayvan karakterlerin animasyon olduğu ve başarılı bir biçimde filmin içine yerleştirildiğini söyleyebilirim .
Tabii film bu yanıyla 1988 yapımı Robert Zemeckis imzalı Who Framer Roger Rabbit’i akla getirmiyor değil .
Elbette aşık atmaları imkansız , zaten İksir’in hayvan karakterler için düşüneceği başka bir yöntem olamazdı .
Ama Who Framer Roger Rabbit öyle şaşaalı bir biçimde çıkmıştı ki karşımıza etkilenmemek imkansızdı .
Live action ve animasyon deneyimli ellerde pek güzel raksetmişti .
Keremcem’in başolde olduğu film anlaşamayan iki kardeş üzerinden dostluk , birlik , beraberlik ve paylaşım duygularını irdelemeye çalışıyor ve bu süreçte iki kardeşin duygularını sınıyor sürekli .
Filmdeki hayvan seçimi de biraz Bremen Mızıkacıları tarzında yapılmış .
Onlar üst üste binip bir görüntü oluşturmasalar da filmin bir yerinde bir ayı kostümünün içinde eşek olmadan bir araya geliyorlar .
Hayvanlar içindeki en ilgi çekici karakter ise horoz .
Birçok duyguyu aynı anda yaşayan ve kendisini insan sanan horozun komiklikleri hikayeyi zaman zaman rahatlatıyor diyebiliriz .
Filmde itiraz edeceğim noktalardan birisi ise hep dünyayı ele geçirmek isteyen kötü adamların olması .
Dünyayı ele geçirip ne yapacağını bilmediğimiz bu adam / adamlar hep birşeylerin peşinde , bir formül üretme ve başarısız olma kapasitesindedir .
Filmde kötü adamın saf yardımcısını oynayan karakterin komik olma çabalarını da , çocuksu bir bakış açısı içinde değerlendirmek istiyorum sadece .  
Filmin çekim mekanları içinde en çok Keremcem ve Buse’nin dedesinin evini sevdim , sonuçta o masalsı havayı yakalamayı başarmış bir mekandı .
Bu tarz filmlerde ne kadar masalsı , fantastik hava yakalanırsa çocukların o derece ilgisini çekeceğini düşünüyorum .
Bu konuda biraz daha dikkatli davranılabilinirdi .
Bir de filmin çok az olsa görünen faresi gerçekti sanırım !  Filmin yönetmeni Birkan Uz geçen yıl vizyona girenNeva’nın yönetmeni .
Aynı zamanda bir roman uyarlaması olan As Maça filmini de çekeceğini biliyoruz . 
Sonuçta animasyonun biz de gideceği nokta az çok belli .
İnsanların arasına karışmış animasyon karakterler üzerinden konuşurken onların doğru düzgün tasvir edilmesi bile beğeni anlamında bizi memnun ediyor , aslında alınacak çok yol var bu konuda .
Ama beli bir özen seviyesi de tutturulmaya çalışılmış .
Son olarak İksir filmiyle ilgili şunu söyleyebilirim , çocukların görmesi ve deneyimlemesi gereken bir film olarak bu hafta sinemalarda . twitter . com / BanuBozdemir
