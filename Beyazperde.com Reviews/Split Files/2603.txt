Bu hafta vizyona Türk yapımı bir ilk film giriyor .
Yönetmen Ali Adnan Özgür ' ün ilk uzun metraj filmi olan Toprağın Çocukları , köy enstitülerini , daha doğrusu köy enstitülerinin " kapatılmasını " konu alan , bu konuda seyiryice bilgi veren bir film .
Bilgi veren diyorum çünkü ekiple yaptığım röportajlarda kendilerinden öğrendiğim kadarıyla , filmin bir belgesel olarak çekilme fikri de varmış , zira bu konu , gerçeklere dayanan , üstelik sinemada daha önce işlenmemiş bir konu .
Toprağın Çocukları kurmaca bir film , fakat bir belgeselden öğrenebileceğiniz kadar çok gerçek bilgiyi de içinde barındırıyor . 
Film oldukça trajik ve etkileyici bir sahneyle açılıyor ; Ankara'nın köylerinden birinde kırsal alana yerleşmiş çingeneler kendi hallerinde gülüp oynarken , birkaç eşkıya kılıklı adamın saldırısına uğruyorlar ve katlediliyorlar .
Saldırıdan kaçabilen yaşlıca bir kadın ( Suzan Kardeş ) ve torunu ( Müge Boz ) ise köy enstitülerinde son sınıf öğrencisi olan Cevher'in ( Ufuk Bayraktar ) de yardımıyla enstitüye sığınıyorlar .
Enstitü öğretmenleri çingenelerin öldürüldüğünü öğrenince bölge komutanına danışmak istiyorlar fakat çingeneleri , veba salgını bahanesiyle , köyden birkaç cahil çapulcuya öldürten de komutanın ta kendisidir .
Üstüne üstlük komutan , köy enstitülerinin komünist yetiştiren yerler olduğunu öne sürmekte ve enstitüleri kapatmak istemektedir , bunun için elinden geleni yapacaktır . 
Filmde köy enstitülerinin gerçek kurucusu İsmail Hakkı Tonguç'u Bahtiyar Engin canlandırıyor .
Filmin aynı zamanda yapımcılarından biri olan Erkan Can ise , bize Mustafa Kemal Atatürk'ü anımsatacak kadar cevval , lider ruhlu Kemal öğretmeni canlandırıyor başarıyla .
Sevilen genç oyunculardan Ufuk Bayraktar ve Türkü Turan ise enstitünün en azimli son sınıf öğrencileri .
Aralarında masum bir aşk var bu iki öğrencinin . 
Ali Adnan Özgür , ilk filminde ciddi bir meseleyi ele alıyor .
Zaman zaman esprilere yer verse de genel anlamda ciddi bir film , fakat dramatik yapısı ve sevilen oyuncuların da yardımıyla sıkıcılığa kaçmayan , akan bir film .
Filmde İsmail Hakkı Tonguç'u canlandıran Bahtiyar Engin'in ağzından bir dış ses sürekli bizimle konuşuyor .
Bu dış ses ve kişiler arası diğer diyalogların oldukça didaktik olduğunu söylemeliyiz .
Bu anlamda filmin çoğu yeri kör gözüm parmağına hesabı bize " bu budur , şu şudur " diyor ve bu noktada dramatik , yer yer tiyatral yapısına rağmen fazla " öğretici " bir üsluba da sahip oluyor .
Bu öğretici diyalogların bulunduğu bazı sahnelerin geçişlerinde ise problemler var .
Gerçek bilgilere dayanan ve mesaj vermek isteyen bir filmin içine birkaç tane dramatik hikaye de koymak isteyince , yanyana sıralanan ama birbiriyle karışıp bir bütünlük sağlayamayan bazı sahneler çıkmış ortaya belli ki . 
Kardeş Türküler'in üstlendiği müzikler , filmin etkileyici olmasında büyük unsur .
Suzan Kardeş de söylediği şarkılarla ve yansıttığı karakterle filme epey renk katmış .
Film , renkler ve doku itibariyle de dönemi çok iyi yansıtmış .
Dekorlar biraz tiyatral olmakla birlikte inandırıcı .
İmece usulü çekilen , bütçesiz bir ilk film olarak bu anlamda bundan iyisi olmazdı herhalde . 
İlk film olmanın getirdiği bazı eksiklikler bir yana , günümüzde özellikle gençlerin hiç bilmediği , yaşını almış vatandaşların ise unuttuğu ya da unutturulduğu ( ! ) bir konuyu ;  köy enstitülerinin o zamanki başarısını ve sonra kapatılma sebeplerini günümüze taşıdığı için takdiri hakeden bir yapım olduğunu düşünüyorum .
Mesaj kaygılı , amaçlı bir proje bu aslında .
Sinemanın bilgi veren yönü kullanılarak dramatik bir hikaye içinde " eğitim " konusuna değinilmek istenmiş .
Yıl 2012 iken , günümüzde eğitim meselesi hala olması gerektiği gibi değilken ( atanamayan öğretmenler , sürekli olarak değişen eğitim ve sınav sistemleri , meslek kazandırmayan üniversite bölümleri , işsizlik , yetersiz derslik , paralı eğitim vs vs ) 40'lı yıllarda aslında eğitime nasıl da akıllı çözümler bulunmuş , o sistem devam edebilseymiş bugünkü eğitimin geldiği yere nasıl bir etkisi olurmuş , bunları düşündürmesi ve insanı araştırmaya sevketmesi açısından faydalı bir iş .
Derli toplu bir ilk film çekmiş olan genç yönetmen Ali Adnan Özgür'ün  ileride nasıl filmler yapacağını da merak ediyoruz doğrusu . 
Not : Ekiple yaptığım röportajı buradan okuyabilirsiniz . 
twitter : @blossomel
www.about.me / meliszpirlanti
