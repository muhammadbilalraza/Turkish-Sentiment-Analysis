Yıllardır devam eden nüfus artışı , direkt olarak insanların eliyle katledilen doğa , bunlara bağlı olarak yaşam için gerekli tüm kaynakların hızla tükenişi .
Bu saydıklarımız her ne kadar sıradan bir kurgu hikayenin parçası gibi gözükse de , acı bir şekilde gerçeğin kendisi .
Özellikle de ozon tabakasının ciddi şekilde zarar görmesi ve ürettiğimiz zehirli gazlarla mahvettiğimiz doğa bir süredir bunun ödemesini bize çıkartıyor .
Eriyen ve bu hızla giderse geriye pek bir şeyi kalmayacak olan buzullar da bunun en büyük örneklerinden biri . 
Yıllardır bu ilerleyişi gören , bunun karşısında yeterli önlemleri almayan insanlık , farkındayım ama umursamıyorum dercesine bu sorumluluğu farklı şekillerde hallediyor .
Çok sayıda eserlerle kendince tatmin sağlatanlardan biri de Hollywood sineması oluyor .
Keza bu hafta vizyona giren Yedinci Hayat filmi bir bakıma bu konuya eğilip , bir yandan da şık bir eğlencelik olarak karşımıza çıkmış . 
Daha önce Dead Snow gibi orijinal ve oldukça eğlenceli bir filmin yönetmen koltuğuna oturup , senaryosuna da imzasını atan 37 yaşındaki genç Norveçli yönetmen Tommy Wirkola , Yedinci Hayat’ın ardındaki isim .
Ortaya çıkarttığı iş , eldeki sağlam oyuncular , güçlü performanslar ve ilgi çekici hikaye sayesinde beklentileri ziyadesiyle karşılayan cinsten . 
Gelecek , nüfus artışının tavan yaptığı , kaynakların yetmediği , kıtlıktan tutun da büyük çaplı salgınlara kadar ilerleyen bir süreç .
İnsanoğlu ne yapacağını bilmez halde bir çıkış arıyor .
Nicolette Cayman ( Glenn Close ) adlı bir kadın öne çıkıyor , sorunu nasıl halledebileceğimizi anlatıyor .
Her ailenin tek bir çocuk hakkı olacak , iki ya da daha fazla çocuğu olanlar onları devlete teslim edecek .
Daha güzel ve bolluk içinde bir dünyaya kavuştuğumuzda ise uykuya yatırılan çocuklar uyandırılacak , böylece sistem düzene girecek .
Bu sistem işleme girdiğinde yedi güzel kız kardeşi doğururken hayatını kaybeden bir kadın , tüm bu ilerleyiş için büyük bir tehlikeyi ortaya çıkartacak , büyükbaba Terrence Settman ( Willem Dafoe ) yedizleri gizlice yetiştirecektir . 
Karakterleri birbirinden tamamen farklı yedi küçük kız , büyükbabalarının desteği ile eğitim görüp dış dünyaya hazırlanırken , geçmiş ve gelecek arasında belli aralıklarla mekik dokuyan hikaye seyircisine hoş bir seyirlik sunuyor .   Hem Dafoe’nun sevimli karakterinin çektiği zorlukları , hem de yedi ufaklığın sisteme nasıl hazır olduklarını görüyoruz .
Yedi kadın tek başlarına kalınca hayatlarına , haftanın yedi günü , her güne bir kardeş düsturu ile devam ediyor .
Aynı iş , aynı şirket , aynı isim : Karen Settman !
Çok sayıda kahramanı tek başına hakkıyla canlandıran Noomi Rapace , geçtiğimiz dönem ses getiren performansı ile Parçalanmış filminin başrolündeki James McAvoy ile sağlam bir kapışmaya giriyor .
Hatta neredeyse kıl payı önde bile diyebiliriz . 
Yedinci Hayat , kardeşlerden ilki olan Pazatesi’nin kayboluşu üzerine tehlikeye düşen altı karakterin hayatta kalma mücadelesi ve bolca gizemden oluşuyor .
Close’un sinir bozan kötü karakteri Cayman’ın sakladığı sırları merak ederken , ölümden kaçan , birbirine zıt karakterleriyle merak unsurunu yüksek tutan Salı , Çarşamba , Perşembe , Cuma , Cumartesi ve Pazar’ın arayışı yüksek tempo ile devam ediyor .
Ortalamın üstünde bir aksiyon , empati kurulması kolay ve dikkat çekici karakter portreleri , Rapace’in müthiş oyunculuğu ve tahmin edilebilir olsa da perde ardındaki gizem Yedinci Hayat’ı haftanın izlemeye değer filmlerinden yapıyor .
Hikaye belki büyük bir aydınlatma yaşatmıyor , keza böyle bir iddiası da yok .
Hedef ilgiyi üstünde tutmak , tempoyu düşürmemek , pek de uçuk olmayan bir gelecek tasviri sayesinde inanılırlığı arttırmak .
Nitekim bu hedeflerin hepsi de üç aşağı beş yukarı tutturuluyor .
Geriye ise heyecanlı , eğlenceli ancak yıllar sonra akıllarda kalması biraz zor bir çalışma kalıyor .
Vakit geçirmek , sağlam performanslar izlemek , heyecanlı bir kovalamacaya tanık olmak adına şans verilmesi gereken , ortalama üstü bir film Yedinci Hayat . burcinaygun@gmail.com
