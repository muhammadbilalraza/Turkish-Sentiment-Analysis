33. İstanbul Film Festivali'nde es geçilen 21. Adana Altın Koza'da ise bolca ödüllendirilen bir film oldu Esra Saydam ve Nisan Dağ imzalı Deniz Seviyesi .
Festival filmi kafasına geçen yıllar içinde o kadar teslim olmuşuz ki Deniz Seviyesi'ni izledikten sonra festivallerden yüz bulamayan Özcan Deniz'in filmlerinden ne farkı var diye düşünmeden edemedim .
Farkı vardı elbette .
Bir geri dönüş hesaplaşmasının perde arkasını fazla gözyaşı ve duygusallığa boğmadan anlatmaya çalışmış Deniz Seviyesi .
Ama yine de öyküsünün klişe olduğu gerçeğini değiştirmiyor bu .
Sadece bu tarz filmlere farklı bir seviyeden , adında da taşıdığı gibi " deniz seviyesi " nden baktığını itiraf ediyor gibi .
Filmin başından itibaren yarattığı gerilim ise ortalarda hareketlense de sonlara doğru etkisini fena halde yitiriyor . 
Film New York'tan Türkiye'ye birtakım sırlarla giriş yapıyor bu çok belli ama filmin en büyük handikapı bütün filmi sürüklediği " büyük " sırrın aslında çok da büyük ve etkileyici olmaması .
Yani ortada ne kaçılacak ne de bu kaçısın hesaplaşmasını yaşatacak bir derinlik var .
Ama ' hamilelik ' ve bunun büyük sorun oluşu , hikayenin akışına yön veren en önemli etken diyebiliriz .
Hikayenin çözülmesi bir yazlıkta olunca işin içine fazlaca sahil , rakı balık , deniz kokusu giriyor .
Damla ve Burak arasında çözülmesi gereken sorunun aslında bir rakı balık sofrasında çözülecek kadar memlekete dair ve basit olduğu ortaya çıkıyor .
Şimdi Deniz Seviyesi filmine kötü film diyemeyiz ama bir festivaldeki büyük ödülleri silip süpürecek kadar iyi olduğundan da söz edemeyiz .
Zira üç kişi arasında yaşanan kırılmalar ve bunların hezeyanlı çözümleri filmin finaline dair pek bir şey söylemiyor açıkçası .
Ama bellek meselesiyle ilgili iyi bir vurgu yaptığı da aşikar !
Filmi izlerken aklıma Kusursuzlar filmi geldi .
O da sahilde ve yükselen bir gerilimle kurduğu hikayesini başarılı bir sona ulaştırmaya çalışıyordu .  iki kardeş arasındaki sahil odaklı gerilim , burada da Damla ve Burak’a geçiş yapmış gibi .  Ama Deniz Seviyesi bunu yeterli bir tatmin edicilikle yapamıyor .
Zaten kariyer için feda edilmiş bir ilişkinin yarattığı hezeyan da pek inandırıcı durmuyor .
Ortada engellenmiş bir kavuşma hikayesinin tarafları varken hem de .
Filmin bir diğer farkı da herkesin derdini kendi içinde yaşamasından kaynaklı , kimsenin patlatıp dile getiremediği sorunlar filmin ipini sonuna kadar çekiyor .
Bir de filmle ilgili şöyle bir meseleye açıklık getirmek gerekiyor sanırım .
Burak karakterinin sakin , karizmatik vs olması onun güçlü , Damla karakterinin de güçsüz olduğunu göstermiyor , aksine gidenin de yüzleşmek isteyenin de kadın olduğu fikri daha ağır basıyor filmde .
Hatta kadının kocasına yaşattığı hezeyanları güçsüzlük olarak yorumlamak  da yanlış olur .
İki genç kadın yönetmenin ellerinden çıkan , bir kadının yalnızlığına , karar verme haline ve bunu yaparken de vicdanına yüklenme haline vurgu yapan film , yine de yönetmenlerin bir sonraki işlerine dikkat etmemize salık veriyor .  
twitter . com / BanuBozdemir
