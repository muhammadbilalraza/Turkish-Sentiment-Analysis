Fransız yeni dalga sinemasının nedeni bilinmez önderlerinden Jean Luc - Godard , " Bir filmi eleştirmenin en iyi yolu başka film yapmaktır " demiş .
Oyuncu ise bu kuralı ters yüz ediyor : " Bir filmin aslında ne kadar iyi olduğunu benzeri çok daha kalitesiz bir filmi izleyerek farkına varabiliriz . "
Mesela geçen hafta vizyona giren Suretler , klasik bilim - kurgu temalarını ne kadar yüzeyden incelese de , eli yüzü düzgün bir aksiyon .
Diğer yandan benzeri temaları üzerinden buldozerle geçip dağıtan Oyuncu , yılın en gerizekalı filmlerinden biri olmakla kalmıyor , otomatik olarak Suretler'i gözümde daha yükseğe çıkarıyor .
Crank serisi ile tanınan Nevaldine / Taylor ekibi yazıp yönetmiş filmi .
Adı yönetmenden çok Fast Food restoranını hatırlatan McG'den sonra şimdi de ismi pahalı anti - depresanları andıran yönetmen ekipleriyle karşı karşıyayız .
Filmi Lionsgate mi , yoksa Pfizer mı dağıtmış , belli değil .
Crank'i izleyenler , Nevaldine / Taylor'un Michael Bay'e taş çıkaracak " hikaye ve görsellik yoksunluğunu örtbas edebilmek için her çekimde kamerayı kayıtsızca sallayıp sağa sola rasgele pikselasyon efekti fırlat " stilini az çok biliyordur .
Crank , bir Ingmar Bergman yeniden çekimi olmamasına rağmen en azından inanılmaz basit konusunu ana okulu seviyesinde bir zihniyetle ekrana aktaran az biraz eğlenceli , bomboş bir filmdi .
Fakat Oyuncu , bu ana okulu zihniyetini üniversite seviyesinde fikirlerle doldurmaya uğraşıyor ve yılın en bulambaç filmlerinden birine yol açıyor .
Yukarıda bahsettiğim gibi filmin teması Suretler'e çok benziyor .
Bu sefer insanlar , robotları kontrol etmek yerine mikroskopik nanobilmemneler aracılığıyla başka insanları kontrol ediyor .
İlk başta " Sosyete " adı verilen bir program aracılığıyla insanların başka insanları kullanarak kendi fetişlerini gerçekleştirebilmesine olanak tanıyan teknoloji , bir süre sonra idam mahkumlarının ölümüne savaştığı bir oyuna dönüşür .
Bu ölümcül oyunun süperstarı masum idam mahkumu Kable ( aksiyon oyunculuğunu astım saldırısı ile karıştıran Gerard Butler ) , oyunu kullanarak hapishaneden kaçmayı planlar .
Bu noktada popüler kültürü sarıp sarmalayan vahşi bilgisayar oyunları , sanal yaşamın gerçek yaşam üzerine etkisi , mahkum ve fakir sömürüsü üzerine basitte olsa en azından aksiyon sinemasına yarışacak düzeyde incelemeler bekliyoruz , bekliyoruz da bekliyoruz .
Fakat Nevaldine / Taylor'un tek amacı olabildiğince çok tek karesini diğerinden ayırd edemediğimiz , şiddet ve karmaşa dolu savaş sahnesini bir araya getirebilmek .
Film , stereotipik yanlız buluğ çağı erkeklerini hedefine kilitleyerek sadece üç öğe sunuyor : Küfür , kan ve göğüsler .
Bu üç öğe bir buçuk saat boyunca birbirini tekrarladıktan sonra film bitiyor ve ( umarım ) zihnini aşağılanmış hisseden buluğ çağında genç gişeye gidip parasını geri istiyor .
Yazının başında Godard'dan bahsettiğimden ve yüzeyden bakıldığında filmi sadece şiddet ve çıplaklık içermesi yüzünden eleştirdiğim kanısına varılabileceğinden " aksiyon eleştirmeni kartı " mı çıkarıp bir diğer benzer aksiyonu , Arnold'un Koşan Adam klasiğini ortaya koyuyorum .
İdam mahkumlarının reyting için benzer çatışmalara zorlandığı film , bir şaheser olmasa bile en azından 80'lere tipik beyinsiz steroit aksiyonunu gayet sert bir anti - medya mesajı ile bir araya getiriyordu .
Nevaldine / Taylor ise ağızlarından çıkan tek bir kelimeye bile inanmadığımız karikatürlerini , " Sosyete " nin aşağılık ve grotesk oyuncuları gibi kendi fetişlerini ekrana kusmak için kullanıyorlar .
Oyuncu , en basit açıklamasıyla aptal bir film .
Yapımcılarını da , seyircisini de aptallaştıran aptal , aptal , aptal , aptal bir film .
İnsan seyirciyi bırakın , herhangi başka bir yaşam formuna tavsiye edilemez .
