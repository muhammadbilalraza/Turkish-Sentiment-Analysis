A. B. D. ' de gösterime girdiği hafta sonu elde ettiği hasılatla çeşitli gişe rekorlarını alt üst eden " The Mummy Returns - Mumya Dönüyor " ' un ülkemizde de hatırı sayılır bir izleyici kitlesine ulaşacağına ve büyük bölümünü memnun edeceğine kesin gözüyle bakabiliriz .
Herşeyden önce işe yazar - yönetmen Stephen Sommers'ı kutlayarak başlayalım .
Orta karar " The Jungle Book "
( 1994 ) ve " Deep Rising "
( 1998 ) ' den sonra 19 yılında " The Mummy - Mumya " ile hedefi on ikiden vurdu .
Burada kutladığımız , devam filmi ile birincisine denk , hatta ve hatta birçok sahnesinde üstün bir film ortaya koymuş olması .
Sommers burada bir macera filminden beklenmeyecek kadar sağlam bir senaryoyu arkasına alarak ilk filmdeki olayları ve kişileri ustaca birbirine bağlamayı başarıyor , bir bakıma kendi destanını yaratıyor .
Oyunculara gelince .
Brendan Fraser , önce ateş eden , sonra soru soran , aklı bazen karışık kahraman Rick O'Connell rolünde ilk filmdekinden ne daha iyi , ne de daha kötü .
Filmde gayet iyi duruyor .
Eşi Evelyn rolünde ise Rachel Weisz , ilk filmdeki gibi , bu filmde de hoşuma gitmedi .
İngiliz kökenli , İngiliz aksanıyla konuşan başka oyuncu olmasa piyasada , bu seçimi ancak o zaman kabullenebilirim .
Doğrusu kendisini sevdiğim tek film " My Summer With Des "
( 1998 ) .
" Four Weddings And A Funeral - Dört Nikah Bir Cenaze "
( 1994 ) ve " Sliding Doors - Rastlantının Böylesi "
( 1998 ) ' nden tanıdığımız John Hannah ilk filmde olduğu gibi yine eğlendirici karakter .
" The Mummy Returns - Mumya Dönüyor " ' ın en büyük artılarından biri ise sanırım şu anda piyasada bulunan en " cool " oyunculardan ikisini bünyesinde barındırması .
İlk bölümde de dehşet saçan rahip Imhotep olarak Arnold Vosloo haliyle dünyanın en iyi oyuncusu değil , ama belirli bir karizması olduğunu John Woo'nun ilk Hollywood filmi " Hard Target - Zor Hedef "
( 1993 ) ' den beri biliyoruz .
Ardeth Bay olarak izledğimiz Oded Fehr ise kesinlikle başrollere layık bir adam .
Çocuk oyuncu Freddie Boath " büyümüşde küçülmüş " yapısıyla zaman zaman sinir bozucu ama hikayenin oluşumu açısından vazgeçilmez bir karakter .
Filmde beni rahatsız eden tek şey Akrep Kral rolündeki güreşci Dwayne " The Rock "
Johnson oldu .
" Mumya " serisinin üçüncü filmi ne yazık ki onun üzerine kuruluyor .
Filme gelince ise söylenecek çok fazla birşey yok .
Olay örgüsünün anlaşılabilirliği ve karakterler açısından ilk filmi izlemiş olmanızda yarar var .
İzlemediyseniz , izleyen bir arkadaşınız size özet geçsin .
Doğrus filmin ilk on dakikası Rachel Weisz ve Brendan Fraser'ın kötü oyunculuklarıyla birleşince beni bir hayli endişelendirdi ama yanıldığımı çabuk anladım .
Imhotep , Imhotep'in ilk filmden hatırlanacak yardımcıları , Akrep Kral , ölümsüzler ordusu , pigmeler vs. .
Hepsi bu filmde .
Akrep Kral dışında özel efektlerin tümü kabul edilebilir düzeyde .
Ama sanki ilk film bu açıdan daha başarılıydı .
Tam bir eğlencelik , türünün en iyi örneklerinden .
Bazı yerlerinde " Hadi canım bu kadar da değil artık " diyorsunuz ama iyi vakit geçirdiğiniz sürece bence bir önemi yok .
Entellektüel kaygılar taşıyorsanız uzak durun , eğlenmek istiyorsanız koşa koşa gidin , 2 saat 18 dakikanın doya doya keyfine varın .
Önemli Not : Ortaköy'de oturan birisi olarak Ortaköy Feriye Sineması'nı zaman zaman kullanırım .
Şimdiye kadarda bir şikayetim olmadı .
Fakat bu filmin gösteriminde yapılanlar tam bir densizlik .
Filmin ilk yarısı boyunca perdenin sol tarafının önemlice bir kısmında görüntü net değildi .
Seste zaman zaman bazı sorunlar belirdi .
Film arasında uyarılan sinema görevlilerinin " Ne yapalım bizdeki kopya böyle , işinize gelirse " şeklindeki tutumlarını kendilerine yakıştıramadım doğrusu .
İkinci yarı görüntü düzeldiğine göre demek ki sorun kopyada değilmilş .
Son yirmi dakikada yine çeşitli ses sorunları belirdi .
Kopya VCD çekimi yapanları yakalatanlara ödül vaad edeceklerine kendileri VCD kalitesinde film gösterimi yapmaktan vazgeçsinler .
Umarım bu sadece o gösterime ait bir durumdur ve bir daha böyle bir durumla karşılaşmayız .
Geceyi sadece filmin çok iyi olması kurtardı doğrusu .
