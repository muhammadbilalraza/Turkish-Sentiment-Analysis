Film , 20. yüzyılın başlarında açılıyor .
Arabistan'da " Sarı Kuşak " bölgesinde Emir Nesib ( Antonio Banderas ) ve Sultan Amar ( Mark Strong ) , savaşmışlar ve savaşı kazanmış Nesib , Amar'ın iki küçük oğlu Saleeh ve Auda'yı rehin alınca barış sağlanıyor .
Nesib'in küçük kızı Leyla , Amar'ın oğlu Auda'ya hemen ısınıyor .
Yıllar geçiyor .
Rehinler yüzünden barış sürüyor .
1930'lu yıllar .
Teksaslı petrolcüler uçakla " Sarı Kuşak " ta incelemeler yaparken , Nesib'in krallığında kolera belası da sürüyor .
Tam bu sırada Amerikalılar Thurkettle ( Corey Johnson ) öncülüğünde Nesib'i ikna edip toprak altındaki " kara altın " petrolü çıkartıyorlar . 
Nesib , her şeyi Kuran üzerinden yorumlayan kendi içindeki kabileleri de inandırarak krallığını zenginleştiriyor .
Okullar , kütüphaneler , camiler inşa ettiriyor .
Elbette ordu da kuruyor .
Hem de devrin teknolojisiyle .
Krallık " kara altın " la para içinde yüzüyor .
Amerikalılar önce Amar'a gitmişler .
Ama sultan Kuran'dan ve mollalarının yorumlarıyla teklifi çevirmiş .
Batıdan gelen şeytan ve kafir işidir mollalara göre .
Hiçbir şey sonsuza kadar aynı gitmiyor .
Şahin kuşuna tutkulu Saleeh'in ( Akın Gazi ) öldürülmesi her şeyi altüst ediyor .
Nesib , kızı Leyla'yı ( Freida Pinto ) Auda'ya ( Tahar Rahim ) veriyor barışın sürmesi için .
Auda barış elçisi olarak babası Sultan Amar'a gidiyor ve bu gidiş her şeyi baştan aşağı değiştiriyor .
Orada , doktor kardeşi Ali'yi ( Riz Ahmed ) de tanıyor Auda .
Çöldeki kanlı çarpışmalarda Auda , önce kabileler , sonra da emirlikleri birleştirerek petrolün getirdiği zenginliği herkese ulaşmasını sağlıyor politik dönüşümlerle .
Bu filmin Tunus çöllerinde çekimleri sürerken " Arap Baharı " başlamış .
Ülkede devrim olurken çöllerde de çekimler sürmüş .
Jean - Jacques Annaud'nun bu filmi , üç farklı oyunculuk geleneğini de bir araya getirmiş .
Avrupa , Hollywood , Bollywood ve Ortadoğu sinemalarının oyuncuları farklı tatta oyunculuklar sunarak , sarı renk tonlarının kuşattığı bu filme bambaşka renkler katmışlar .
Hintli oyuncu Freida Pinto , Michael Winterbottom'ın 2011 yapımı " Trishna " filminde izledik 31. İstanbul Film Festivali'nde .
Daha önce Oscarlara boğulmuş Danny Boyle'un 2008 yapımı " Milyoner ( Slumdog Millionaire ) " filmiyle sinemaya giriş yapmıştı .
" Trishna " filminde Jay'i canlandıran Riz Ahmed , Annaud'nun filminde Dr .
Ali olmuş .
Filmin başrolünde Auda'yı canlandıran Tahar Rahim'i , Jacques Audiard'ın 2009 yapımı muhteşem filmi " Yeraltı Peygamberi ( Un prophète ) " nden hatırlayabilirsiniz .
Antonio Banderas ve Mark Strong gibi oyuncuları , çoğu insan biliyor .
Annaud , filminin altlarında politik tarafları tutsa da , ilk bakışta bu film eski zamanların macera yüklü savaş filmlerini hatırlatıyor .
İyilerin ve kötülerin altının iyice çizildiği , seyircileri bir tarafla sürekli özdeşleştiren hikâye kurgusu , 2011 yapımı " Kara Altın ( Black Gold ) " filminin ruhu .
Bazı sosyolojik taraflara şöyle bir değip geçiyor film .
Filmin büyük bölümünün Arap sermayesiyle yapıldığı için olabilir .
Ama yine de bazı şeyler , o alacakaranlığın içinden seziliyor .
Kabileler ve aşiretlerin kuşattığı Arap coğrafyasında mollalar Kuran'ı kendilerince yorumlayıp , okuma - yazma bilmeyen halkı kolayca etkileyebiliyorlar .
İşte bu filmin en önemli tesadüflerinden biri , Arap uyanışıyla beraber çekilmesi .
Petrolle zenginleşen emirliklere demokrasi gelecek belki de .
1943 doğumlu Fransız Annaud , sinemanın önemli yönetmenlerinden .
Onun perdede gördüğümüz ilk filmi , 1986 yapımı " Gülün Adı ( Le Nom de la Rose ) " filmiydi .
Umberto Eco'nun bu romanı Ortaçağ'da geçen bir polisiyeydi .
Ustanın , 1988 yapımı " Ayı ( L ' Ours ) " filmi sinema tarihinde müstesna bir yerde .
Yavru ayı Youk insanları kendine bağlamıştı o vakitler .
Annaud'nun Gérard Brach'ın senaryosundan çektiği 1981 yapımı " Ateş Savaşı ( La Guerre du feu ) " , atalarımızın ateş savaşlarını anlatıyordu .
Çok az film yapan Annaud , bu filminde insan davranışlarını çok iyi gözlemlemişti .
Bu deneyim , onun filmlerine yansıyor zaman zaman .
Annaud , " Kara Altın " filmindeki savaş sahnelerinde sadece insan şiddetini ve kanlı ölümlerini göstermemiş .
İnsanlar birbirleriyle savaşırken en büyük mücadeleyi de doğaya karşı veriyorlar .
Filmin sinemaskop görüntüleri de gerçekten çarpıcı .
Çarpışma anlarında sürekli kayan ve şiddetin içine dalan bu kamera , seyircilere o anları yakından yaşatıyor .
Fonda duyulan senfonik müzikler de filme epik değer katmış .
Bu epik film , 1913-2007 yıllarında yaşamış İsviçreli yazar Hans Rüesch'ün 1957'de yayımlanmış " South of the Heart : A Novel of Modern Arabia " romanından uyarlanmış .
Yazarın 1960 yılında " Top of the World " romanı da Nicholas Ray tarafından " The Savage Innocents " adıyla sinemaya aktarılmıştı .
Filmin senaristi de şöhretli .
1954 doğumlu Hollandalı senaryo yazarı ve yönetmen Menno Meyjes en çok Steven Spielberg'ün 1985 yapımı " Mor Yıllar ( The Color Purple ) " filminin senaristi olarak hatırlanıyor .
