Bazı kitapları sinemaya uyarlamak zordur .
Thomas Pynchon’ın “Inherent Vice”ı da öyle .
Paul Thomas Anderson’ın bizzat kendisi kitabı senaryolaştırırken zorlandığını söylüyor .
Zaten önceleri de “asla uyarlanamayacak kitaplar” arasında yer alıyordu .
Peki Anderson neden böyle bir riski aldı ?
Sorunun yanıtı , hikayenin , Anderson’ın önceki işleri olan “Kan Dökülecek” , “The Master”la olan bağlarında yatıyor .
Ortodoks yaşam düzenine ters düşen bir kahraman ile onu sistemin içine , kah din ile kah yasalarla çekmeye çalışan karakterlerin çatışmasını görürüz bu filmlerde .
Din ve yasalar , birer kontrol mekanizması olarak işlev görür . “Inherent Vice”ı da bu açıdan “sistemin kontrol edemedikleri” üzerine bir film olarak düşünmek gerek .
Hikaye 70’lerin Los Angeles’ında geçiyor .
Nixon’ın başkan olduğu , Reagan’ın ise henüz eyalet valisi olarak “kontrol”ünü artırmaya çalıştığı bir dönem .
Ortalığın esrardan , serbest cinsellikten , hippilerden , Nazi sempatizanı gruplardan , Kara Panter’lerden , Manson tarikatının etkilerinden geçilmediği bir dönemdeyiz .
Ana karakterimiz Larry ‘Doc’ Sportello ( Joaquin Phoenix ) da bir hippi .
Cebinde özel dedektiflik lisansı olsa da sürekli ot içen bir hippi en nihayetinde .
Yani sistem tarafından “kontrol edilmesi gereken” , kapitalizmin üretim çemberinde yer almadığı için “faydasız” biri .
Deniz taşımacılığı jargonunda kırılması muhtemel olduğu için sigorta kapsamı dışında bırakılan eşya - örneğin yumurta , cam gibi - için kullanılan “gizli kusur” tanımına cuk oturuyor .
Eski kız arkadaşı Shasta bir gün çıkagelir .
Ona bir sır verir .
Birlikte olduğu zengin adamdan söz eder .
Adamın başı derttedir çünkü karısı ve sevgilisi , onu bir tımarhaneye tıkmak için plan yapmaktadır .
Doc bu sırrın peşinden araştırmalarına başlar .
Bir yandan da eski sevgilisine duyduğu hislerin etkisi altındadır .
Olaylar onu “Altın Diş” adında çok gizli bir örgüte kadar götürür .
Film boyunca olup bitenleri takip etmekte zorlanır seyirci .
Doc’un “kafası bir dünya” olduğu için tanıştığı her karakteri , gittiği her mekanı onun gözünden görürüz - bu yüzden bazen anlamakta zorlanırız .
Hayal ile gerçeğin birlikte kurgulandığı bir dedektiflik hikayesi gibi görünse de neyse ki filmin asıl derdi bu değil .
Anderson’ın , dolayısıyla Pynchon’ın yapmak istediği , bu kafa karışıklığına rağmen seyirciye dönemin ruhunu aktarmak .
Kontrol mekanizmalarının her yere sızan sinsiliğini göstermek .
Farkında olmadan onlardan birinin içine hapsolmuş olabileceğimiz uyarısını yapmak .
Sıralı bir olay - akışından yani ortodoks bir anlatım dilinden ziyade “hissettirmek” , bir şeyi göstermek yerine “sezinletmek” , doğrudan anlatmaktansa “metafor”lar kullanmak .
Hatta mekanları bile birer metafor olarak düşünmelisiniz .
Doc’un izini sürdüğü emlak zengini Michael Wolfmann’ın tımarhanedeki tek kişi olduğunu mu düşünüyorsunuz ?
Doc’un kurtarmaya çalıştığı muhbir Coy ( Owen Wilson )   ne olacak peki ?
Doc gittiği bir çok mekanda onunla karşılaşıyor .
Karısı ve çocuğu onu beklerken Coy türlü dalavereler içine giriyor .
Her seferinde bir tür kontrol mekanizması içinde görüyoruz onu .
Coy’un tavernayı andıran mekandaki kapana kısılmışlığı da bununla alakalı .
Hz .
İsa’nın son yemeği sahnesini andırır bizimde pizza almak için masaya uzanırken fotoğrafının çekilmesinden rahatsız oluyor .
Coy kurtarılmayı bekliyor ve Doc bunu anlıyor .
Filmdeki bu tür mekanları , hatta o gizemli tekneyi bile birer tımarhane , yani “kontrol evi” gibi düşünmemiz mümkün .
Doc , “Altın Diş” ya da diğer türlü kontrol mekanizmalarının izini sürerken aslında onlardan birinin ağına düşmekten ölesiye korkuyor .
Bu yolda “Kocaayak” lakaplı polis müdürü Bjornsen’i ( Josh Brolin ) de es geçmemek gerek .
Her defasında Doc’u suçlayacak ve “hizaya getirecek” bir şey buluyor , bir tür sağduyu ya da filmin dilinden devam edecek olursak “kontrol” altına almaya çalışan bir figür olarak işliyor .
Paul Thomas Anderson en nihayetinde içine girilmesi zor bir film çekmiş .
Ama bunun bilinçli bir tercih olduğunu söylememiz gerek .
Serüven boyunca her deliğin altından başka sırların , farklı karakterlerin dökülmesi ve seyircinin kafasının iyice karışmasında bir amaç var .
Hayattaki “kontrol” mekanizmalarına dikkat çekmek istemiş Anderson ve kontrol dışı bir hippi dedektifin saykodelik kafasının içinde canlandırdığı sahneler ışığında , o dönemin ABD’sinin günümüzdekinden çok da farklı olmadığını vurgulamayı hedeflemiş .
Bunu yaparken de seyircinin film üzerinde kontrolü olmasın istemiş adeta .
Filmdeki Neil Young etkisini de ayrıca vurgulamamız lazım .
Başroldeki eşsiz oyuncu Joaquin Phoenix’in karakterinin neye benzeyeceğini belirlemesinde Young’in bir fotoğrafı etkili olmuş ama mesele o değil .
Sesiyle de filmin müzik bandında kendine yer bulan usta , aynı zamanda müzikal - belgesel “Journey Through the Past” filmiyle de Anderson’a ilham vermiş .
O filmde de vurgulanan , dönemin kafa bulanıklığını ve rahatlığının etkilerini “Inherent Vice” da da görmek mümkün .
Bu haliyle film , herkesi “WASP” yani “Beyaz Anglo - Sakson Protestan” olmaya çağıran bir kıyamet döneminin habercisi olmaktan ziyade , o kıyametin artık farklı kültürlerde bizzat yaşandığını söyleyen sinemasal bir belge olarak okunmalı .
Tüm bu yazdıklarımızdan ve etrafta konuşulanlardan sonra filmi anlamamaktan endişe edenlere bir tavsiye : “Gizli Kusur” bir tür Sigur Ros parçası gibi aslında .
Şarkının sözlerini anlamasanız da neyi anlatmak istediğini hissedebiliyorsunuz .
