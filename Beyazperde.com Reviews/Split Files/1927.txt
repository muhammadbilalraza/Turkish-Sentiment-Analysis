Animasyonların ‘doğasever’ mesajlarına hayran kaldığımı her seferinde tekrar ediyorum .
The Nut Job / Fındık İşi doğanın insan ve hayvanlar konusundaki fikrine kara film tadında eğiliyor ve ortaya aksiyonu tükenmeyen bir film çıkıyor .
2005 yılında kısa film olarak tasarlanan Fındık İşi , Peter Lepeniotis’in ellerinde sadece çocukların ilgi odağında kalan değil , büyüklerin de ilgisini çekecek başarılı bir animasyona dönüşmüş .
Şehrin içindeki bir parkta yaşayan hayvanların şehirde yiyecek bulma sorunundan yola çıkan film , hayvanların insanları örnek alarak bu soruna çözüm bulmalarına değiniyor .
Sincap , fare , rakun ve köpek arasında geçen macera , hayvanları da kendi çıkar dünyaları içinde resmediyor , sincap Surley arkadaşı fare Buddy ile şehrin sokaklarında yiyecek avına çıkarken azılı rakun ve evcil köpek de onların planlarını alt üst etmek için kolları sıvıyor .
Tabii bir de bankayı soymak için paravan bir fındık şirketi kuran insanlar var .
İnsanlar bankadaki paranın , hayvanlar ise fındıkların peşinde sürekli bir devinim sergiliyor .
Fındık İşi fındıkları parka götürmek için plan yapan hayvanlarla , parayı bankadan çalmak için hazırlık yapan insanların kapışmalarından ilham alıyor , sürekli harcanan efor bir işe yaramıyor ve animasyon kara filme doğru hızla sürükleniyor . 
Filmin diğer animasyonlardan farkı , çıkarları uğruna insanları ve hayvanları olumsuz göstermekten çekinmemesi .
Bir hata sonucu parkta bütün hayvanların sığınağı olan koca ağacı yakmaktan , hayvanları binbir türlü tehlikenin içine sokmaktan ve kuruyemişleri bir türlü ulaşılamaz noktaya taşımaktan yılmıyor .
Bir nevi sonlanamayan bir aksiyon sunuyor .
Bu da sürekli herkesin birbirinin kuyusunu kazdığı bir durum yaratıyor ki , keyifle izliyorsunuz Fındık İşi’ni .
Yapımcıları arasında Woo - Kyung Jung isminin olması filme müzik hatta performans olarak PSY ve Gangnam Style dansının dahil olmasını sağlamış .
PSY , animasyon karakteri olarak karşımıza çıkıyor , filmin ekibiyle dans ediyor ve müziğini filme armağan ediyor .
Bu kadar popüler bir ikonun animasyonda ne işi var diye sorsam da filmin sınır tanımaz aksiyonuna denk geliyor .
İzleyeni filme ortak kılmak için kısa ve etkili bir yol belki de .
Sonuçta insanlar banka soygunu , hayvanlar da fındık çalma işi konusunda başarısız olsa da , film hayvanlara bir çıkış yolu sunuyor .
Doğanın mucizevi gücü , hayvanların şehirde var olmaya çalışan gücüne bir selam çakıyor ve fındık yağmuruna tutuyor onları …
Geriye ağaca yeni bir yaşam şansı sunmak kalıyor .
Fındık İşi hayvan ve insan algısına dair başarılı bir kara film kafası , çocuklarına eşlik etmek isteyen  büyüklere duyurulur ! 
twitter . com / BanuBozdemir
