Her sene mutlaka gün gelir , birbirini tekrar eden ve yaratıcılığın artık tükendiğine dair ibareler sarf eden filmlerin yoğunluğuna bağıntılı olarak bir buhran dönemi baş gösterir .
Sinema artık tükenmenin eşiğinde midir ?
Fikirler ve yaratıcılık , dibi görünebilen bir şey midir ?
Sinemanın gelişim adımları yavaşlamaya mı başlamıştır ?
Böyle dönemlerde ortaya çıkan bazı eserler bu tip bunalımlı yargıları ve soruları kopardıkları fırtınalar dâhilinde nihayete erdirirler .
Genele vurmak gerekirse , sinema en kötü döneminde bile bir başyapıt çıkarabilmiş ve geleceğe dair umutlar bahşetmiştir .
Mevzu Holy Motors …
Holy Motors , bir umuttan ziyade karamsarlık bahşeden ; neredeyse öfke ve nefret dolu bir başyapıt …
Ve kesin olarak , daha önce izlemediğiniz türden , şok edici bir film .
Son uzun metrajını 19 yılında yapan Leos Carax , 20’lerde yaptığı birkaç kısa filmi hariç tutarsak ortadan tamamen kaybolmuştu .
İşte Holy Motors’un genel bağlamını oluşturan ‘kayboluş’ , Carax’ın özbeöz sinema sahnesindeki kayboluşuyla alakalı …
Mutlaka birkaç parçası eksik kalan –yine de bir şekilde ‘kusursuz’ olan - bir yap - boz halinde sunulan Holy Motors , Carax’ın film yapmasına engel olan uzay boşluğunun , tanrının , rastlantının , sektörün ve sarmalın karşısında duran bir film .
Bir film olduğu kadar ağır bir eleştiri , kızgın bir çığlık ve korkusuz bir ileri adım aynı zamanda …
Anlatıma dair konvansiyonel olan ne varsa topyekün reddeden ; ancak bir şekilde sinemanın sunduğu imkânlara imanlı bir şekilde boyun eğen bir film olan Holy Motors , bilimkurgudan müzikale ; dramdan komediye varan bir skalada planlı ve plansızca akıp giden , acı - tatlı bir çorba …
Odağına ise farklı kimliklere bürünerek meslekler üstü bir meslek icra eden bir aktörü alıyor .
Onlarca adı olan ancak hiçbir isme ait olmayan bu aktör , hem herkesi hem de hiç kimseyi temsil ediyor .
Bu karakterin gölgesi ise elbette ki Leos Carax’ın üzerine düşüyor .
Holy Motors sinemanın yaratıcılık buhranında bir ‘kurtarıcı’ olarak işaretlenebilecek bir film değil .
Zira direkt olarak sinema aracılığıyla sinemaya baş kaldıran ; sinemayı kendi silahıyla vuran bir film .
Hatta bu açıdan sinemaya dair bu denli karamsar bir tablo çizen bir film izlemenin oldukça tuhaf bir deneyim olduğundan bahsetmek gerekiyor .
Leos Carax , kurguyu ve öyküyü kendi zihnine salarak karakterinin kimlik arayışı ( kimliklere sığınışı ) onu nereye götürürse onunla birlikte savruluyor ve içindeki öfkesini görsel bir kusursuzluk aracılığıyla dış dünyanın üzerine kusuyor .
Holy Motors , adındaki ‘kutsal’ı bir dert olarak ediniveriyor .
Denis Lavant ise bir düzine filme yetebilecek bir eforu tek bir karakterin içerisinde sarf ediyor .
Lavant ,   birbirine taban tabana zıt karakterleri şok edici bir yetkinlikle sınırları hissettirmeden çizerek canlandırıyor .
Bu aşamada filme en az Leos Carax’ın uçuk yönetmenlik başarısı kadar katkısının olduğunu belirtmek gerekiyor .
Holy Motors , yönetmeninin ve başrol oyuncusunun her anı ‘tavan’ olan performanslarıyla , unutulmaz anların ‘yüce’ bir bileşiminden meydana geliyor .
Sinema , doğal akışı içerisinde ‘beklendik’ olmayan filmlere karşı kifayetsiz kalıyor .
İşte Holy Motors , sinemayı zayıf karnından , sinemanın kendi silahlarıyla vuran , ‘korkunç bir film’ .
Bu filmi unutmak zor , hakkıyla hatırlamak zor …
Boşvermek ise en zoru .
Holy Motors’un hakkı , düzenli olarak ilgiye nail olmak …
Çünkü bu film , sinemanın sezon finali . twitter . com / kkarsan
