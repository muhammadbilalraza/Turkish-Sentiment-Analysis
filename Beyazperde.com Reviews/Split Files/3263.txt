" Gitmek , ölmektir bazen " diyor Victor Hugo .
Çoğu ( destansı ) ayrılışın bir tür ölüme yol açmasına ve hemen akabinde bir tür doğumla taçlandırılmasına sanat dallarında çok sık rastlanır .
Kayıp Şehir'de memleketini anlatan , hemşerilerini oynayan dört adam buluşuyor .
Neredeyse 20 yıldır ( ki dikkat edilirse Baba 3 1990 yılınındır ) Küba üzerine bir film çekmek isteyen Kübalı oyuncu Andy Garcia , sert eleştirileri ve yıkıcı muhalifliği nedeniyle ülkesini terk etmek zorunda kalan Kübalı romancı ve sinema yazarı Guillermo Cabrera Infante , İtalyan gangster sinemasının Nico Giraldi'si , spagetti westernlerin Cuchillo'su , gelmiş geçmiş en " cool "
Kübalı aktörlerden Tomas Milian ( Thomas ismi yerine Tomas'ı tercih etmesi tesadüf olmasa gerek ) ve Yaralı Yüz'ün , İlk Korku'nun tuhaf yan karakteri Kübalı Steven Bauer , Kayıp Şehir'in özünden uzaklaşmasını engelleyen önemli faktörler .
Kısacası birkaç Kübalı Küba'yı ve Küba'da olanları anlatıyor , kısmen övgüsel , kısmen de yergisel .
Kayıp Şehir'i , Küba ve Küba Devrimi hakkındaki filmlerden ayıran önemli özellikler var .
Sol perspektiften yayılan tapınmacı filmlerin düştüğü ideolojik propaganda tuzağına düşmüyor Kayıp Şehir .
Kişisel hikayelerden yola çıkarak devrim öncesini , devrim sırasını ve devrim sonrasını insanlar üzerindeki etkileriyle değerlendiriyor .
Süresinin uzun olmasının ortaya çıkaracağı sorunları , kuvvetli dramatik yapısıyla alaşağı etmeyi başarıyor .
Perdede adeta kendini oynayan insanlar görülüyor .
Yazar , klüpçü , devrimci , gangster bir araya geliyor ve eşsiz bir resim ortaya çıkıyor .
Bill Murray'nin canlandırdığı yazarın alaycılığı , Lansky'nin oportünizmi , devrimcilerin saflığı ve Fellove'nin nihilizmi ilginç bir yapıya bürünüyor .
Bu yapı , geçen sene hayatını kaybeden Infante'nin kendini parçalara bölüp karakterlere serpiştirdiği izlenimini veriyor .
Infante , terk ettiği ( gitmek zorunda kaldığı ) ülkesini bir tür değerlendirmeye tabi tutuyor .
Devrimin tezahür ediş biçimini ve derin darbelerini , duygusal kırılmalarla zenginleştiriyor .
Olayları ele alış şekli açısından Garcia'nın başarılı bir yol izlediğini ve gayesine ulaştığını söylemek mümkün .
Teknik eksiklikler ve acemi " açı " lar , çerçevelemeler ayrı bir husus ama Garcia hikayesini iyi anlatıyor .
Garcia , ( bariz ortada olan nedenlerle ve benzerliklerle ) Sean Penn ve George Clooney ile aynı kefeye girmeye aday gözüküyor .
Hem ciddi konulara el atıyor , hem sinemasal ihtiyaçlara cevap veriyor hem de kendi popülerliğini kullanıyor .
Örneğin ; Casablanca'daki Rick'i andıran romantik bir portre çizmeyi de ihmal etmiyor .
Kayıp Şehir , daha önce Küba hakkında ( Küba hakkında zerre kadar bilgisi olmayan ) solcular tarafından çekilen belgesel ya da konulu filmler kadar yapay ya da Küba'dan tamamıyla ideolojik nedenlerle tiksinen , nefret eden insanlar tarafından çekilen filmler kadar ucuz ve dandik değil .
İnsanların üzerindeki her türlü etkisini hesaba katarak bir devrimin arka planını anlatıyor .
Hikayeye iki ayrı kişisel hikaye monte edilerek , özdeşleşme olasılığı yarattığı gibi aynı zamanda da propaganda ve belgesel niteliği taşıması da engelliyor .
En büyük başarısı da bu olsa gerek .
Küba kültürünü bilenlerin , tarihsel , toplumbilimsel ve insani değerler / değerlendirmeler taşıyan bir denemesi Kayıp Şehir .
Yardımcı oyunculuklar , kamera kullanımı ve uzunluğu sorun yaratsa da yine de görülmesi gereken , yetkin bir çalışma .
