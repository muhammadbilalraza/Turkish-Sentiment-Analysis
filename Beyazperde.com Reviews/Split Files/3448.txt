En sevdiğim filmlerden biri olan Coffee and Cigarettes’in yönetmen ve senaristi Jim Jarmusch’un yine yazıp yönettiği 1989 yapımı filmi , Gizem Treni’ni ( Mystery Train ) daha önce görme şansım olmamıştı .
Elvis Presley anısına ülkemizde ilk kez vizyona taşınınca heyecanla izledim . 
 
1989’da Cannes Film Festivali’nde En İyi Sanatsal Katkı Ödülü’ne layık görülen yapıt , diyalogların ağırlıkta olduğu bir akışta yarattığı dünya ile oldukça etkileyici .
Sahneler ağırlıklı olarak minimal dekorlu otel odalarında geçse de , detayları takip etme isteği uyandıracak bir zekayla işlenmiş . 
 
Film Elvis’in şehri Memphis’deki bir otelde , bir geceyi anlatan üç hikâyeden oluşuyor .
Ana karakterleriyse filmdeki sırasıyla Japonyalı bir çift , yeni dul kalmış bir kadın ve yeni tanıştığı kaçak bir kadın , Elvis takma adlı bir İngiliz , zenci bir arkadaşı ve kayınbiraderi . 
 
Tren yolculuğuyla başlayıp trende biten ve birbirlerine değen bu hikâyelerin anlatımı , kişisel ve karakterlerin derinine inen ilişkilerden aksiyona doğru yol alıyor .
Aynı şekilde Japon çiftin birbiriyle olan ilişkisinde , birebir ilgisi olmadığında tek bir kişiyi göremeyeceğiniz hayalet şehir izlenimi yaratan şehirde karakterlerin iç dünyasına yaklaşırken , yeni öyküler doğdukça şehir de nispeten dolmaya başlıyor ve en son öyküde karakterlerin temsil ettiği durumlara kafa yoruyoruz .
Bu da her öyküde filme bambaşka bir katman katıyor ve izleyiciye kendi deneyimlerine göre çıkarımlarda bulunmasına yol açıyor . 
 
Rock&Roll’a saygı duruşunda olan bu film radyo DJ’i olarak Tom Waits’i ve Clash’in gitaristi Joe Strummer’la da güçleniyor .
Fakat bugün de bizim Reservoir Dogs ve Fargo gibi filmlerden saygı duyduğumuz Steve Buscemi , yine en sevdiğim filmlerden biri olan Life Is Beautiful’dan çok sevdiğim Nicoletta Braschi ve dahası Masatoshi Nagase , Yûki Kudô , Screamin ' Jay Hawkins , Elizabeth Bracco karakterlere ruh veriyor . 
 
Sinefiller bu filmi büyük ekranda izleme fırsatını kaçırmayacaktır .
Fakat kitap gibi okunacak mizahı yüksek diyalogları , minimal dünyasında Elvis Presley , Otis Reddingve Roy Orbison’ın efsane müzikleriyle süslenen muazzam kompozisyonuyla izlemek isteyenler için 1989 yapımı bu filmi beyaz perdede izlemek bir armağan .  Çünkü hem zamanın ötesinde , hem de zamanın ruhunda tek vücut .
