Genç yönetmen Sean Baker , toplumun genelde umursamadığı veya hor gördüğü marjinalize edilmiş kişiliklerin yaşamlarını olabildiğince gerçekçi ve çığ göstererek bu yaşamlardan muazzam bir güzellik ve insanlık çıkarmayı başaran bir isim . iPhone ile çektiği Tangerine , Los Angeles’ın trans fahişe gruplarını inceleyen , yakaladığı gerçekçilikle hem yerinde güldüren , hem de gerekli olduğunda her seyircinin bu karakterlerle kişisel bir bağlantı kurabileceği bir insani sıcaklık yakalamıştı .
Baker’ın ana rollerde profesyonel olmayan , yakalamaya çalıştığı yaşamla direkt bağlantısı olan oyuncuları kullanması , kendini belli bir konu şablonuna bağlamadan bu karakterlerin yaşamlarını belgesel - drama stiliyle takip ettiği hikaye yaklaşımı ve kullandığı gerçekçi teknik yapısı İtalyan neorealizmi ile karşılaştırılacaktır . 
Baker’ın yeni filmi ve kariyerinin şimdiye kadarki ilk şaheseri olan The Florida Project ise jenerasyonunun Vittorio De Sica'sı olacağını müjdeliyor gibi .
Baker , Amerika’nın parlak , zengin , şaşalı mekanlarının hemen yakınında oluşan fakirliğe odaklanan bir isim .
Amerika gibi gelir eşitsizliğinin astronomik durumlara geldiği bir ülkede , bir yanda zenginlik ve gösterişçilik dolu Hollywood havası alırken iki adım ötede hazin fakirlikle karşılaşmak mümkün .
Tangerine’in hikayesi , her yıl milyonlarca turist gören Hollywood Bulvarı’nın iki blok ötesinde geçiyordu .
The Florida Project ise ‘rüyaların gerçek olduğu’ Disneyworld’ün yakınında , bir motelde yaşayan sorumsuz bir genç anne olan Halley ( Bria Vinaite ) ve altı yaşındaki disiplinsiz kızı Monee’nin ( Brooklyn Prince ) evsizlikten bir adım uzaklıktaki günbegün yaşam çabalarına odaklanıyor . 
Halley , her ne kadar kaba ve partici bir kişilik olsa da kızına bakmak için elinden geleni yapıyor , sokakta çalıntı parfüm satmaktan , filmin sonlarına doğru verdiği bazı trajik kararlara kadar .
Fakat filmin odak noktası ve bu yapımı diğer ultra gerçekçi fakirlik dramlarından muazzam bir biçimde ayıran özelliği , hikayenin Monee’nin bakış açısından aktarılması .
The Florida Project ile Baker , çocukların ve içlerindeki masumiyetin gerçek hayatın sertliğine karşı ne kadar güçlü olabildiğini neredeyse şiirimsi bir zarafet ile gösteriyor .
Monee’nin etrafındaki yetişkin yaşam ne kadar hazin ve fakir olsa da aynı durumdaki arkadaşları ile bu kasvetli moteli kendilerine özgün macera dolu bir kaleye dönüştürüyorlar , bir kilometre ötede Disneyworld’e gidecek paraları olan çocuklar oranın çekici ve renkli kalesinde oynarken . 
Evet , The Florida Project belli bir konudan yoksun ve biraz epizodik bir yapıya sahip , fakat bu epizodik yapının kendisi bu karakterlerin yaşamlarına girebilmemize olanak kılıyor .
Her sahneden belli bir his çıkarmak , filmi tamamen bir drama veya komedi şablonuna oturtmaya çalışmak yerine Baker , karakterlerin organik bir biçimde sahnelerin komedisine ve dramına olanak kılmalarını sağlıyor .
Daha tradisyönel bir yönetmen , bu kadar fakir bir yaşamdan daha ağır bir melodram çıkarıp gerçekçiliğini yok edebilirdi .
Fakat diğer yandan Monee’nin şımarıklığını ve enerjisi her ne kadar komik anlar yaratsa da , etrafındaki finansal çelişkiyi olduğu gibi göstermekten çekinmiyor Baker .
Olaylar hep Monee’nin gözlerinden aktarıldığı için ağır dramatik seçimler birer oyun gibi gösteriliyor , tabi ki aynı anda trajik ve iç canladıran finale gelene kadar .
The Florida Project , sinemanın romantizminden olabildiğince uzak duran bir film , fakat son 30 saniyesinde oluşan tek romantik seçiminin hüngür hüngür ağlatmasının sebebi , Baker’ın o anı hak etmesinde saklı . 
Çocukların doğal performansları filmin ruhuna mükemmel bir biçimde uyuyor .
Otelin sert ama şefkatli yöneticisini canladıran Willem Dafoe , etkileyici kariyerinin en içten performanslarından birini yaratıyor .
Filmin yaşam ve renk dolu harika görüntü yönetimi hikayenin ağırlığına karşı iyi bir balans yakalıyor .
Monee ve Halley’nin çirkef ve kaba davranışları bazı seyirciyi yorabilir ve bu durum karakterleri umursamamalarını sağlayabilir .
Fakat eski usül neorealizmi , yeni usül genç sinema ile bağlaştıran bir film arayan sinemaseveri memnun edecektir .
