Basın gösterimi yapılmayan Şafak Sezer'in son filmi G. D. O. Karakedi'yi görmek için sinemanın yolunu tuttum .
Bu isimlerin filmlerini seyirciyle birlikte izlemeyi seviyorum çünkü onların reaksiyonu sinemamızın nereye ve neden gittiğini anlamak açısından çok önemli . 
Sinemaya gittiğim anda gördüğüm şey , adına ‘sinema seyircisi ' dediğimiz kitlenin 15-20 yaş arası genç insanlardan oluştuğuydu .
Artık hepimizin kabul etmesi gereken bir şey var , o da bu insanların sinemaya giderken öncelikli amaçlarının ‘eğlenmek ' olduğunu kabul etmek .
Gişe için üretilen tüm komedi filmlerinin en büyük motivasyonu da bu . 
Oradayken farkına vardığım bir başka şey de ‘bilet satan ' üç popüler komedyenin filmlerinin aynı günde afişe çıkmış olmasıydı .
G. D. O Karakedi için salona girmeden önce CM101MMXI FUNDAMENTALS ve Celal ile Ceren'in gösterildiği salonlara da bir göz attım .
Cem Yılmaz 4. Haftasına girerken hala salonu dolu tutmayı başarıyor , Şahan Gökbakar'ın Celal ile Ceren'in ise ancak 3 seans sonrasına bilet bulunabiliyor .
Peki ya Şafak Sezer ve saz arkadaşlarının son işi olan G. D. O Karakedi ? 
G .
D. O Karakedi artık Şafak Sezer'in temsil ettiği ve " Bitirim Komedisi " olarak adlandırabileceğimiz türden bir film .
G. D. O isimlendirmesi de filmin kahramanı üç kardeşin adlarından geliyor ; Gürkan ( Şafak Sezer ) Duran ( Volkan Başaran ve Orhan ( Serkan Şengül ) , yani ortada gıdasal bir durum yok ! En küçük kardeş Orhan'ın nohut - plav tezgahı olduğunu saymazsanız tabİi ama onun da işine karıştırdığı en büyük hile , kuyruk yağı kullanması ! En büyük kardeş Gürkan , kendi halinde , iyiliksever bir taksici ama bir miktar anksiyete sorunu yaşıyor . Duran ise iyice mahalle delikanlılığına özenmiş , abisinin deyimiyle , k * * * na alacak don parası yokken kız kaçırmaya kalkmış aklı havada bir tip . Orhan ise " aman abilerim , sorun çıkmasın " diyerek ortalarda dolaşırken durumları idare etmek için tam bir yalan makinesine dönüşmüş ama iyi niyetli , sakin biri . Bu üç kardeşin yolu kazara gerçekleşen bir ölüm , sonu ölümle biten bir elmas hırsızlığı ve kız kaçırma vakası sebebiyle kesişiyor . Jeneriği bile umursamadan hızlı giriş yapan film ilk 15 dakikasında durum komedisi yaratmak için gerekli bahaneleri sağlıyor ve sonrası Şafak Sezer filmlerinden alışık olduğumuz olaylar , olaylar . Filmi Maskeli Beşler serisiyle tanıdığımız ve gişe için filmler yapan Murat Aslan yönetmiş , bazı devamlılık hataları dışında temiz bir kurgusu olan filmin senaryosu da Şafak Sezer'e ait . G. D. O Karakedi diğer Şafak Sezer işlerine göre daha fazla prodüksiyon değeri içeriyor . Havalı flycam çekimleri , göle araba atma ve iyi kotarılmış çatışma sahneleriyle dolu . Çatışma sahneleri demişken , film bir yerden sonra İngiliz suç komedilerinde rastlayacağımız türden bir , birbirini tanımayan ama öldürmekte sakınca görmeyen arızalı tipler arenasına dönüşüyor . Bu açıdan bakıldığında başı , sonu bir değil filmin . Son 20 dakikasındaki şiddet ve duygusallık yüküne ne gerek vardı diye düşünmeden edemiyor insan ? Neyse ki bu anlar Durul Bazan'ın canlandırdığı " psikopat " karakteri sayesinde izleniyor . Yine kısa bir rolde de olsa Erdem Akakçe'yi görmek mutluluk verici . Şafak Sezer filmlerinde genelde isimsiz bir cast görev alır . Bu hem yapım maliyetini düşüren hem de alanı " one man show " için temiz tutan bir endişe . Bu filmde de Şafak Sezer'in yukarıda saydığım iki iyi oyuncuyla karşılıklı sahnesi yok , kendi planlarının efendisi , yine kendisi . Son paragrafta , başta cevapsız bıraktığımız durumu açıklayayım ; salonda benimle birlikte en fazla 20 kişi vardı . Şafak Sezer'li G. D. O Karakedi daha ilk gününde gişede kaybetmiş gibi görünüyor . Gösterime çıkmak için talihsiz bir zaman . 10 dakika aradan önce pek reaksiyon göstermeyen seyircinin hemen sonra açıldığını , bolca güldüğünü ancak final kısmında da şok yaşadığını ekleyeyim . G. D. O Karakedi gerilim yüklü duygusal bir komedi filmi . Tanımın tuhaflığının farkındayım ama öyle ! Şafak Sezer ve bitirim komedilerini sevenler için . 
murattolga@gmail.com 
twitter . com / murattolga
