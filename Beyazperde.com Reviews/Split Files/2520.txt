Kayıp Kız'ın yazarı Gillian Flynn'ın aynı isimli romanından beyazperdeye uyarlanan Karanlık Yerler'i izlediğimde , film David Fincher'ın elinden çıksa nasıl olurdu diye düşünmeden duramadım .
Zira Gone Girl'den daha karanlık hikayesiyle bir suç filmi olan Karanlık Yerler , size ister istemez bunu düşündürüyor .
1985'te Kansas'taki çiftlik evlerinde yaşanan katliam sonucu iki kız kardeşini ve annesini kaybeden Libby Day , bugün 30'lu yaşlarının ortalarında ve yıllardır katliam mağduru olarak kendisine yapılan bağışlar ile yaşamış bir kadındır .
Cinayetlerden o dönemde satanist gruplari le ilişkisi olduğu belirlenen abisi sorumlu tutulmuş ve Libby de 8 yaşındayken cinayetleri gözüyle görmemiş olsa bile , abisine karşı ifade vererek onu mahkum ettirmiştir .
28 yıldır içeride yatan abisini görmemiş ve olayın üzerine kendince bir çizgi çekmiştir .
Ancak gelen yardım paralarının suyunu çekmesi üzerine gireceği yeni iş , onu yıllardır kaçtığı gerçeklerle yüzyüze getirecek ve ailesinin ölümünün ardındaki sır perdesini aralamak Libby'ye düşecektir .
Genel olarak uyarlama filmlere imza atan ve 2010'da bir başka çok satan roman uyarlaması Sarah's Key ile beyazperdede boy gösteren Fransız yönetmen Gilles Paquet - Brenner , iki saatlik film boyunca tüm noktaları birbirine bağlamayı başarıyor başarmasına da , bu arada sıkıcılıktan sıyrılmayı maalesef başaramıyor .
Evet olayın gerçekte nasıl yaşandığını merak ediyor ve öğrenmek istiyoruz , zaten yönetmen de son ana kadar bunun için çabalıyor ve bize verdiği ipuçları konusunda oldukça cimri davranıyor .
Ancak iş akıcılığa geldiğinde 2,5 saatlik Kayıp Kız'ın akıcılığını yakalamak pek mümkün olmuyor .
Kitabın yazarı Gillian Flynn , Kayıp Kız da kullandığı medya etkisini , bu kez mağdur edebiyatının nasıl kötüye kullanabileceği tarafından anlatıyor .
Ve bizi bir de varlıklarını bildiğimiz , ancak işin kostümlü rol canlandırma boyutunda olduğunu tahmin etmediğimiz , kendilerine Kill Club diyen yarı dedektiflerden oluşan , çözülmemiş ya da şüpheli davaların peşine düşen insanlarla dolu bir oluşumla tanıştırıyor .
Flynn , gölge yazarlık , gazeteciliğin adalet sistemi üzerindeki etkileri gibi temalara da yine değiniyor .
Filmin Charlize Theron başrolündeki kadrosu oldukça başarılı isimlerden oluşuyor .
Nicholas Hoult , Chloe Grace Moretz , Tye Sheridan , Corey Stoll ve Christina Hendricks'i izlediğimiz yan roller de gayet isabetli tercihler .
Özellikle flashback sahnelerinde izlediğimiz Libby'nin annesini canlandıran kızıl güzel Christina Hendricks , Theron'dan rol çalıyor .
Chloe Grace Moretz de Ben'in dengesiz şeytana tapan kız arkadaşı rolünde şaşırtıyor .
Karanlık Yerler , yönetmen Gilles Paquet - Brenner'in kendi Neo - noirini yarattığı bir film olarak anılabilir ve Kayıp Kız ile karşılaştırmayı bir kenara bırakırsak , gizemli bir suç hikayesi olarak rahatlıkla izlenebilir .
