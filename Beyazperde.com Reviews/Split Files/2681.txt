Eskiden Hint Sineması'nın çok önemli bir işlevi vardı .
Dünyanın " öteki " kısmı içindeki en büyük ülkelerden biri hakkında kültürel , siyasi , ahlaki ve en önemlisi de iktisadi fikirler vermek .
Derken 1 milyara yaklaşan bir nüfusun yapılmak zorunda bıraktığı istihdam politikası sebebiyle Bollywood Sineması denen sinemanın biraz çivisi çıktı .
Birkaç dolar için filmde oynamayı kabul eden yüzlerce hatta binlerce insanın gözüktüğü filmler furyası başladı .
Video kuşağını ve ilk özel televizyonlar devrini Bollywood sineması başarıyla atlattı hatta eskiden Yeşilçam'ın yaptığı müthiş bir şey daha yaptı : Ülkedeki sinema salonlarında Amerikan sinemasını devirdi .
Bugün gelinen noktaya bakıldığında Bollywood Hollywood , Muson Düğünü , Hayatımın Çalımı Beckham ve nihayetinde sinemalarımıza gelen Gelinim Olur Musun ile beraber Hint Sineması'nın oyunu kuralına göre oynamaya başlamasına rağmen , hem biçim hem de içerik açısından özlerinden kopma eğilimi içine girmiş gözüküyor .
Nasıl Türkiye'de bir zamanlar Bunuel , Roy Hill , Coppola kopyaları türetildi ise , Hindistan'da da uzun zamandır durum ne yazık ki böyle .
Gurinder Chadha'nın yönetmenliğini yaptığı , bir iki kişi hariç kadroda başka yabancı bulundurmayan Gelinim Olur Musun filmi ; Jane Austen'in bir zamanlar ençok - satan romanı Pride and Prejudice'dan uyarlanmış .
Jane Austen romanı uyarlayan bir Hint filmi takdir edersiniz ki ölü doğmuştur .
Tıpkı bizim Shakespeare uyarlamalı tiyatro oyunlarımız ya da Star Wars benzeri filmlerimiz gibi .
Filmi inceleyecek olursak ; karşımızda tam anlamıyla bir müzikal olduğunu söyleyemeyiz .
Bazen arka arkaya danslarla bütünleşen iki hatta üç şarkı dinlerken bazen çok uzunca bir süre hiçbir müzikli - dans göremiyoruz .
Bu müzikal açıdan dengesiz dağılımın yanında senaryonun yine de çok güzel anlar içerdiğini söyleyebilirim .
Ama bu da romanın gücünden kaynaklanıyor .
Aishwarya Rai'nin güzelliği ve Nitin Chandra Ganatra'nın performansı haricinde filmin Hindistan'dan aldığı pek fazla bir şey yok .
Filmin Hint kültürü hakkında söylemeye çalıştığı şey , filmin varoluşunu ( biçem + içerik açısından ) açıklıyor .
Hindistan'ın fakir ama güzel bölgelerindeki insanların zenginliğe ve güce duyduğu özlem .
Filmde ; bizim İngiltere dediğimiz ama dünyanın UK ( United Kingdom - Birleşik Krallık ) diye tanıdığı bir ülkeye duyulan hayranlık ve hali hazırdaki en büyük imparatorluk olan Amerika Birleşik Devletleri'ne duyulan sempati had safhada .
İnsanlar Yeşil Kart için ( algılama açısından iyi bir gelecek için ) kızlarını verme ( gelin etme ) yarışına giriyorlar hatta Yeşil Kart için evleniyorlar .
Çok zor günler geçirmiş ve geçirmekte olan bir nesilden beklenebilecek bu davranışa rağmen filmin masalsı yanı hikayeyi yabancı filmler eksenine oturtuyor .
Filmde parası için evlenilecek olan kişilere karşı aynı anda aşık da olunuyor .
Aşık olunan kişiler de zengin çıkıyor .
Ve bir masal da olduğu gibi bütün beraberlikler mutlulukla sonuçlanıyor .
İşte bu noktada nerede Satyajit Ray nerede Gurinder Chadha diye sormadan edemiyoruz .
Kurtuluş için , çıkış için özlerden bu kadar kopmaya ne gerek var ?
Uluslar arası dağıtımı hedefleyen bir Hint filmi olarak yoksulluğu , dini inanışları ve Kast sistemini yok saymış olabilirsiniz , mutlu bir son için bütün kızları sevdikleri zengin erkeklerle evlendirmiş olabilirsiniz ama bu UK ve ABD methiyesi yakışık aldı mı ?
Defalarca çekilmiş , dizileri yapılmış bir Amerikan filmini / hikayesini , özlerinden Harivamşa'yı , Ramayana'yı , Mahabharata'yı çıkarmış Hindistan'a uyarlamak yakışık kalmamış .
