Little İtaly / İtalyan Usulü Aşk’ı izlerken bunun yerli versiyonunu yapsak gayet vasat / bildik olur diye düşündüm .
Film çokça kullanılan çocukluk aşkı kavramına uzanıyor , kahramanlarımız bir şekilde ayrılmış , başka şehirlere yollanmış olsa da içlerindeki aşkı harlamak için sürekli fırını sıcak tutuyor . 
 
Aşk Nikki ve Leo arasında vuku bulsa da filmde geriye doğru giden , büyükanne ve dedeyi kapsayan bir sevgi hali mevcut .
Film Kanada’nın Küçük İtalya bölgesinde geçtiği için , pizza da bir hayli işin içinde .
İyi bir hamur ve iyi bir sosun harika pizza için biçilmez kaftan olduğunu sürekli hatırlatan film , iki aile arasında bu dengeyi paylaştırmış durumda .
Nikki’nin ailesi iyi sosun sırrına vakıfken , Leo’nun ailesi de çıtır çıtır hamurlarıyla iyi bir lezzetin garantisini veriyor . 
 
İki çocuğun babalarının araları bilmediğimiz bir sebepten dolayı bozulunca doğal olarak ortaya çatışma çıkıyor .
Tabii birbirine geçmiş ilişkiler , dostluklar ve aşklar bu zorunlu küslüğe iyi bir biçimde direniyor .
Filmin koltuğunda kadın erkek ilişkilerine farklıca bakan , romantik komedi tarafı ağır basan yönetmen Donald Petrie oturuyor .
Kendisini Sandra Bullock’lu Güzel Dedektif’ten hatırlayabiliriz . 
 
Film bütün formülleri doğru ve yerli yerinde kullansa da genel olarak zorlama bir hal var .
O da ailenin arasında yaşanan tatsızlığın inandırıcı olmaması ve gençleri sürekli bir aşk haline sokmak için zorlaması …
Filmin en tatlı yanı ise birbirine tutulan yaşlıların buluşmak için seçtikleri yerler ve yollar .
O kaçamak , o gizlilik hali filmin komedi meramını çok daha iyi karşılıyor . 
 
İyi bir sos mu , hamur mu kısmı Adile Naşit ve Münir Özkullu limonlu / sirkeli turşu tartışmasını yaşatan Neşeli Günler filmini hatırlatmıyor değil .
Komedi kısmı kadar dramı da bolca olan Neşeli Günler’de de bu yüzden ailede bir ayrılık oluyor ve herkes birbirini gizlice görmek zorunda kalıyordu .
Film bu çatışmadan dolayı ufak bir nostalji yaratıyor , bu da izlerken iyi geliyor . 
 
Filmin mekanları , mahalle duygusunu öne çıkaran yanları ve küçük bir İtalya ruhu yaratan duygusu filme güzel bir tat katıyor .
Nikki ve Leo arasında bir türlü tamamlanamayan aşk duygusu birçok filmde olduğu gibi havalimanında ve birçok insanın katılımıyla tamamlanıyor .
Klişeler kimi zaman tanıdık olduğunda sevimli geliyor ama bazen de bayıyor ve hep aynı yolun takip edilmesi kolaycılık gibi geliyor .
Filmden asgari ölçülerde keyif almasına keyif aldık , zira formülü eğlencelik olan filmlerden .
Filmde dönen pizza muhabbeti sonrasında fazlaca pizza yemek istemenize sebep olabilir , benden söylemesi …   Julia Roberts’ın yeğeni olan Emma Roberts ve Hayden Christensen’in başrolde olduğu film başka ülkelerde yaşayanlara İtalyan ruhunu yaşatmayı amaçlamış bir film … 
 
twitter . com / banubozdemir
