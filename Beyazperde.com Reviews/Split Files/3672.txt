Fransız sinemasının biz seyircilere en iyi şekilde sunduğu iki ayrı türden bahsedebiliriz : dram ve komedi .
İki ayrı uçta yer alan bu türlere ait sağlam hikayeler , güçlü oyunculuklar ve pek tabii ince göndermeler ile izleyeni mest eden filmlerden bahsediyorum .
Maalesef “sanat filmi” gibi çok yanlış bir tabire sıkıştırılmış Fransız sinemasının örneklerinden .
( Sinema zaten direkt olarak sanattır , kısmına burada girmeyelim ) . 
Toplamda 23 yılda tamamlanan bir üçlemeden bahsedeceğiz .
İlk bölümü Ziyaretçiler adı ile 1993 senesinde vizyona giren , efsane oyuncu , bizlerin Leon filmi ile kalbimizi kapıveren ismi Jean Reno’nun döktürdüğü film .
Yaşlı , hatta bunamış bir büyücünün hatası yüzünden 1023 senesinden 1990’larda kendini bulan iki kahramanın olabildiğine komik ve aklı başında espirilerle dolu serüveni .
Reno ve Christian Clavier’in maceranın odağı olduğu seri , tahmin edebileceğiniz gibi filmin kahramanlarının yaşadıkları şoklar , bunun üzerine sebep olunan saçma sapan gelişmeler üstüneydi .
Neyse ki olay günümüzün ucuz ve kaba komedi anlayışından genel olarak uzakta kaldığı için de çekiciydi . 
Peki bu hafta vizyona giren Çılgın Ziyaretçiler 3 : İhtilal bu konuda öncülleri kadar başarılı mı ? 
İlk filmin başarısının ardından 1998’de vizyona giren Ziyaretçiler 2 yine öncülü kadar beğenilmişti .
Klasik olan “devam filmleri başarısız olur” döngüsünün dışında kalan yapım , bu sefer geleceğe geri dönmek zorundaki dostlarımızı perdeye konuk etti .
Ve aradan geçen yıllar bu iki eski kahramanı , Şövalye Godefroy ve Jacquouille’i sinema salonlarına tekrar çağırdı .
Ancak bu kez bize kadar değil , birkaç yüzyıl önceye , Fransız İhtilali günlerine , karmaşa , kaos ve bol kahkahaya . 
İkinci filmden sonra kahramanlarımız hayatlarına devam ederler .
Fransa’nın en ateşli günleri gelmiştir ve Şövalye Godefroy ile Şövalye adayı olan eski yamak Jacquouille’in parmakları yine en olmaz işlerin içine girecektir .
Hepsinden önemlisi İki arkadaş , Montmirail ailesi ile olan bağından kurtulmak ve bu zaman döngüsünden sonsuza kadar serbest kalma niyetindedirler .
Çünkü hayatın bu şekilde pek de keyifli olamayabileceğini düşünmeye başlarlar . 
Malum , karşımızda 3. ve son filmimiz var .
En azından verilen mesaj ve projenin Fransa’daki vizyonu öncesi estirilen hava bu yönde .
Doğal olarak da hikaye artık tam anlamıyla nihayetine ermeli , kahramanlar mutlu sonralarına kavuşmalılar . 
Çılgın Ziyaretçiler 3 : İhtilal filmi açık konuşmak gerekirse bu konuda pek de çaba sarf etmemiş .
Hatta bir bakıma bir tür köprü ya da ara filmmiş gibi davranıyor .
Espiriler ise serinin önceki bölümlerinin maalesef ki gerisinde kalıyor .
Özellikle de ilk yapımda , Ziyaretçiler’deki gereğine göre akıllı , gerektiğinde aptalca ama komik espirilerin , taşlamaların yerinde yeller esiyor .
En büyük kabahat ise modern zamanın komedi unsurlarına yenik düşmek .
Misal , gerçekleştirilen ortak yemek toplantısında yaşanan ve hafiften Recep İvedik havası estiren tercihler .
Piyasada bu kadar çok örneği olan yapımlar varken , sağlam oyuncu kadrosu ve türüne göre oldukça yeterli bir bütçeyle çekilmiş , teknik olarak kusursuza şekilde yakın kameraya alınmış yapım için gereksiz denemeler . 
Komedi konusunda genel olarak bir tür kısır döngüde yuvarlandığımız bu dönemde Çılgın Ziyaretçiler 3 : İhtilal filmi , sevabı ve günahı ile izlenebilir , keyif veren bir çalışma . 
burcinaygun@gmail.com
