Hayatınızda geri dönüp değiştirebilmek için her şeyi vereceğiniz anlar , hatalar yok mudur ?
Veya keşke elimden kaçırmasaydım dediğiniz fırsatlar .
Zaman Yolcuları ( Safety Not Guaranteed ) filminin özü bu kadar basit , insani ve evrensel bir duygu işte .
Bir magazin dergisi yazarı olan Jeff ( New Girl dizisiyle tanıdığımız Jake Johnson ) , bir gazete ilanını takip edip haber yapmak istiyor .
Söz konusu ilanda , isimsiz bir adam , yapacağı zaman yolculuğunda kendisine katılacak insanlar arıyor .
Jeff haberi hazırlamak için bir yolculuğa çıkıyor ve dergideki iki stajyeri de asistan olarak yanına alıyor .
Bunlardan biri Darius ( Parks and Recreation dizisiyle tanıdığımız Aubrey Plaza ) .
Ancak her ikisinin de bu gazete ilanıyla ilgilenmek için başka sebepleri var aslında .
Jeff'in istediği , büyüdüğü küçük kente geri dönmek .
Yaşlanmaktan , gençliğini kaybediyor olmaktan dolayı belli ki derin bir depresyon içinde .
Ve okul yıllarından beri unutamadığı bir kızı bulmak , onun kalbini kazanmak istiyor .
Darius ise zaten daha seçilmeden atlıyor bu habere katkıda bulunma fırsatına .
Geçmişinde , annesinin ölümünden dolayı kendisini suçladığı bir travma var .
O günden beri hep üzgün ve içe kapalı bir insan olmuş .
Yani bir zaman yolculuğu fikri , bunun peşinden koşmak , geçmişten kopamayan iki ana karakterimiz için de son derece çekici .
Zaman makinesi tasarladığını iddia eden Kenneth ise ( bağımsız Amerikan sinemasının kayda değer oyuncu ve yönetmenlerinden Mark Duplass ) topluma pek uyum sağlayamamış , çocukluğundan beri itilip kakılmış , yalnız ve problemli bir tip .
2001 yılına dönerek , utançla anımsadığı bir hatasını düzeltmek , önem verdiği bir insanın hayatından çıkıp gitmesine engel olmak istiyor .
Kabul etmeli ki her halükarda biraz deli .
O yüzden bu çok insani duyguyla baş edemeyip işi bir zaman makinesi yapmaya kadar vardırmış .
Filmi taşıyan ana soru şu : Kenneth sadece deli mi , yoksa gerçekten zamanda geri gidebilir mi ?
Bütün Star Wars referansları ( yönetmen Colin Trevorrow'un adı bir ara yeni Star Wars filmlerini sırtlaması düşünülen isimler arasında bile anıldı bu sayede ) ve zamanda yolculuk temasıyla bilimkurgu janrında kabul gören bir iş karşımızdaki .
Fakat bilimkurgusal meselelere çok az değinip öncelikle karakterlerin duygusal yolculuklarına odaklanıyor .
Bazı senaryo ve mizansen acemilikleri var , bazı yan karakterler çok karton , hepsi kabulüm çünkü duygusu her şeye rağmen kuvvetli bir film .
Bütün kartlarını da seyircisini kalbinden yakalamak adına oynuyor .
Gerçek hayatlarımızla , duygularımızla ilgili bir şeyler söyleyebiliyor olması bir bilimkurgu filmini daha değerli , lezzetli kılmaz mı zaten ?   Zaman Yolcuları'nı tavsiye ederken duygusal davranıyorum muhakkak .
Çünkü ancak sinemada mutlu sona ulaşabilecek bu tatlı ve modern masal , tam da izlemekten keyif aldığım türde bir film .
Hem hikaye hem de bütçesiyle oldukça ufak , sade ama insani .
Mark Duplass'ın yönettiği Jeff , Who Lives at Home veya birazcık da Thomas McCarthy'nin Kazananlar Kulübü ( Win Win ) filmleri gibi mesela .
Bu tür öyküleri seviyorsanız , gönül rahatlığıyla tavsiye ederim yani .
Son olarak , bağımsız sinemanın yeni prensesi Aubrey Plaza'dan da kısaca bahsetmek isterim .
Parks and Recreation dizisindeki nemrut asistan rolüyle dikkatleri çeken Plaza , Amerikan bağımsız sinemasında doksanlardaki Parker Posey'nin gerçek karşılığı bence .
Sıklıkla Zooey Deschanel'e atfedilen bir nitelik bu ama Aubrey Plaza'nın daha sivri , daha az şeker , daha minimal ve hatta daha kadınsı tarzı bence Posey'yi çok daha fazla hatırlatıyor .
Giderek artan sayıda bağımsız filmde karşımıza çıkıyor olması , başkalarının da böyle düşünmesinden herhalde .
Kendisini olgunlaşan bir aktris olarak izlemek için de Zaman Yolcuları ideal bir seçenek .
Twitter : aliercivan
