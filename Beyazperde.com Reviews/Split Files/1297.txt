Spock’un dediği gibi ‘Çoğunluğun ihtiyaçları azınlığın ihtiyaçlarına oranla daha önemlidir’ mi geçerlidir mesele milyonlarca yaşamı kurtarmak için bir yaşamı feda etmek olduğunda ?
Ya da Görevimiz Tehlike sinema serisinin süper casusu Ethan Hunt’un ( Tom Cruise ) filozofisinde olduğu gibi her masum canlıyı korumak mı önemlidir , bu yaklaşım milyonlarca yaşamı riske etse bile ?
Altıncı Görevimiz Tehlike filmi Fallout’un başında Hunt , milyonlarca yaşamı söndürecek bir nükleer bombayı teröristlere kaptırmamak için girdiği bir görev sırasında ilk bölümden beri takım kankası olan Luther’ın ( Ving Rhames ) yaşamı ile bomba arasında seçim yapmak zorunda kalıyor , ve bu seçim filmi hem konu bakımından hem de tematik bakımdan bir araya getiriyor . 
Konu Mission İmpossible serisi olduğunda akla gelen ilk şey Cruise’un kendi dublörlüğünü yaptığı aksiyon sekanslarıdır .
Seriyle haşır neşir olmuş genel seyirciye en favori aksiyon sahnelerini sorsanız hangi bölümün hangi dakikasına denk geldiğine kadar bilinçli olacaktır .
Fakat her filmin konusunu sorsam o zaman biraz karmaşa olabilir . ‘Hunt ve ekibi milyonlarca insanı öldürecek bir bombayı eskiden ajan olan kötü adamın elinden kurtarmaya çalışır’ gibi bir konu özeti verseniz , serinin hemen her filmine uyacaktır ki , altıncı bölüm olan Fallout’a da gayet uyuyor . 
Tabi ki hayranların heyecanla beklediği öğe , her biri birbirinden çılgın olan , olabildiğince gerçek , CGI olmadan yapılan kavga , çatışma , kovalama vs. . sekansları .
Fakat beşinci bölüm Rogue Nation’dan transfer yazar / yönetmen Christopher McQuarrie’nin Hunt’un hiçbir yaşamı feda etmeyen filozofisinin acımasız modern dünyamızda ne kadar geçerli veya gerekli olduğunu sorgulaması en azından tematik bir ilgi katıyor hikayeye . 
Elindeki nükleer bombanın Hunt ve ekibi tarafından çalınması gereken eski ajan / şimdi psikopat kötü adam bu sefer İngiliz terörist Solomon Lane ( Sean Harris ) .
Tipik ekip üyelerinden olan Luther ve Benji’nin ( Simon Pegg ) yanında bu sefer acımasız sert ajan August ( Henry Cavill ) katılıyor ekibe .
Cavill’in Justice League’de Süpermen’i canlandırırken bu filmi çektiği için bıyıklı oynamak zorunda kaldığı , bıyığın sonradan CGI ile çıkarılması bayağı haber olmuştu . 
Gönül rahatlığıyla söyleyebilirim ki zaten baştan rezalet olan Justice League’deki bariz bıyıksız efekti safı Fallout’ta bıyıklı Cavill’in karizmasını görmek için gayet yerinde bir fedakarlık olmuş .
Bu karakter hakkındaki konu sürprizlerini tahmin etmek her ne kadar kolay olsa da , Cruise ve Cavill’in filmin ilk perdesinde muazzam bir ikili olduğunu görmemek zor .
Baştaki tuvalet kavga sahnesi bile tek başına bilet parasına değer . 
56 yaşındaki Cruise’un nasıl olup ta halen bu fiziğe , hıza ve kuvvete sahip olduğunu açıklamak bana düşmez , belki de Scientology’den gelen gizli formüller falan var .
Fakat bariz olarak diyebileceğim , her filmde olduğu gibi gerçekten yaptığı aksiyon sekanslarının önceki filmlere kıyasla daha da çılgın olduğu ( Evet , binadan binaya atlarken bacağını kırdığı çekim filme konmuş ) .
Bu sahneleri açıklayarak ben bozmayayım , görmek lazım .
Fakat en basitinden üçüncü perdedeki bir helikopterde yaptığını göz önünde bulundurursak halen yaşıyor olmasına şaşırmak lazım .
Simon Pegg ve Ving Rhames , karakterlerinden bildiğimiz özellikleri beklediğimiz gibi getiriyor , hatta Luther’ın Hunt ile bağlantılı olan duygusal tarafını bile görüyoruz .
Rogue Nation’un gerçek yıldızı olarak saydığım , hayret uyandıran Rebecca Ferguson’un canlandırdığı , Ethan Hunt’un yetenekleri ile yarışan Ilsa Faust ile de ilginç bazı seçimler yapmış McQuarrie .
En azından bu karakter ve Ferguson’a , aksiyon serilerinde dişi kahramanlara yapıldığı gibi bir kenara atılıp sadaka olsun diye kısa bir aksiyon sahnesi verilmemiş . 
İki buçuk saatlik süresi ile serinin en uzun filmi Fallout ve her ne kadar sıkmasa bile bu süreyi bazen hissettiriyor .
Çıkarılsa konuyu pek de etkilemeyecek bir kaç sahne var ve ikinci perde peş peşe gelen konu sürprizleri ile biraz bulamaç oluyor .
Ama tırnak yedirten tansiyona sahip mükemmel üçüncü perde kinetik bir notla bitiriyor .
Bu seri genelde her film ile yeni bir yönetmen dener .
Bu sefer ilk kez aynı yönetmen kullanılmış , yani bir önceki filme tonal ve teknik bakımdan bu kadar benzeyen ilk bölüm olmuş Fallout .
Fakat bir önceki filmin de harika Rogue Nation olduğunu akılda tutarsak bunun bir problem olmadığı belli .
