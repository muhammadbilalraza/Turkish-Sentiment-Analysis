Ülkemiz tarihinin bir başka iç parçalayan hikayelerinden biri olan Süryani sürgün ve katliamını merkeze alan Gittiler : Sair ve Meçhul bu yılın en dikkat çeken çalışmalarından bir tanesi .
Tahmini olarak 1914 ile 1920 yılları arasında gerçekleştiği iddia edilen ve Mardin civarında yaşan 700 bin Süryaninin 200 binli sayılara düşmesine sebep olan olaylar doğal olarak nice ailenin bölünmesine , beraberinde birbirinden yıkıcı hikayelerin doğuşuna sebep olmuş .
Bölgedeki Hristiyan kitle temizliğinin bir parçası olduğu dile getirilen olaylarda yüzyıllardır hayatlarını sürdüren Süryanilerin büyük kısmı hayatlarını kaybederken , sağ kalmayı başaranlar topraklarından ayrılmış , başka ülkelere göç etmişler .
Gittiler : Sair ve Meçhul de işte tam bu karmaşanın ortasında kalmış bir ailenin günümüzdeki son günlerine ayna tutuyor .
Süryani köylerinden birinde muhtar olan İşo , ailesi için  zor bir karar veriyor ve bölgede kalmayı tercih ediyor .
Oğullarından Joseph çareyi yurt dışına göç etmekte , Stockholm’de bulurken , Yuhan ve eşi Sonya köyde direnmeye devam ediyor .
Aradan uzun yıllar geçiyor , sayılı kimsenin yaşadığı Süryani köyünde Yuhan , artık iyice yaşlanmış olan hasta babası İşo’ya bakarken , küçük çocuklarının büyümesini seyrediyor .
Hiçliğin ortasında , var ile yok sayılan insanların hikayesine dahil olan adam ve ailesi geleceğe dair de herhangi bir ümit beslemiyor .
Yuhan hasta babası için direnmeye devam ederken , Stockholm’deki Joseph ise 12 yıldır kötü şartlarda , bir yabancı olmanın da verdiği zorluklarla kazandığı birkaç kuruş üzerinden yaşıyor .
Bir tarafta kaçmak isteyen ancak direnen , bir tarafta ise kaçmış ancak yüreği topraklarında atan bir adam .
Kenan Korkmaz’ın ikinci uzun metraj filmi olan Gittiler : Sair ve Meçhul anlatması , paylaşması zor bir hikayeyi layıkiyle perdeye yansıtıyor .
İlk bölüm olan Sair , Yuhan ve ailesinin hikayesini sunarken , ikinci yarıda ise Meşhul olan Joseph’i izliyoruz .
Korkmaz ilginç bir tercihle Sair hikayesinde şimdiye kadar oyunculuk yapmamış gerçek bir Süryani aileye rol veriyor .
Yuhannun Akay gerçek bir profesyonel gibi işin altından kalkarken , sunum adeta bir belgesel havası taşıyor .
Gitmek mi yoksa kalmak mı zor derken , geride kalmışların üzüntülerini , gidenlerinse nelerin altında yaşamak zorunda kaldıklarını izliyoruz .
Meçhul’ün hikayesi profesyonel oyuncularla , Savaş Özdemir ve küçük bir rolle yine yüzümüzü güldüren Ruhi Sarı’ya emanet edilmiş .
Zaten Sair’de tecrübe ettiğimiz belgesel ruhu ikinci bölümde yerini bir sinema filmine bırakıyor .
Ustaca ayarlanmış kamera açıları , gerçek oyuncular ve günümüz kentleşmesine bir bakış atarken , yabanda yabancı olmak nedir diyoruz .
Yapım açıkçası çok fazla yeni ve orijinal söylemlere gebe değil .
Bildiğimiz , bir bakıma kabullendiğimiz acıları bir başka pencereden , pek de “popüler” olmamış bir kesimin hikayesini  anlatmış .
Teknik olarak ziyadesiyle başarılı olan film başarılı müziklerinin yanısıra hem amatör , hem profesyonel oyuncularıyla tatmin ederken , hem de yönetmen Kenan Korkmaz’ın duru anlatımıyla lezzetli bir yemeğe dönüşmüş .
Her sinema seyircisinin zevkine uygun olmayacağını tahmin ettiğimiz Gittiler : Sair ve Meşhul son dönemin dikkat çekenleri arasına girmeyi başarmış . * Sair : öteki burcinaygun@gmail.comBurçin Aygün
