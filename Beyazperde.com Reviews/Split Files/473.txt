Charlize Theron , Mad Max Fury Road ile kendisini bir aksiyon yıldızı olarak ispatlayalı çok oldu .
Sonrasında da Hızlı ve Öfkeli serisinin yeni filmlerinde ve tek başına bir aksiyon filmini sırtlayabileceğini - neredeyse - ispatladığı Atomic Blonde’de izledik .
Şimdi de karşımıza Netflix’in yayınladığı bir çizgi roman uyarlaması olan The Old Guard ile çıktı .
ABD’de oldukça olumlu eleştiriler alan film için ben aynı şeyleri düşünmüyorum . 
 
Testosteron bombası aksiyon filmlerinin modasının geçtiği düşünülebilir , belki de öyle …
Beyaz perdede kas yığını maço kahramanları giderek daha az görüyoruz ama işler yolunda değil sanmayın .
Aksiyon sineması da kendini değiştiriyor , geliştiriyor ve zamanın gereğini yapıyor .
Artık kadınlar kurtarılmayı bekleyen kurban karakterler değil belayı defeden ve dünyayı kurtaran amansız savaşçılar … 
 
The Old Guard , 2017 yılında yayınlanmış , 5 sayıdan oluşan bir çizgi roman dizisi .
Elimizde biri kadın , geri kalanı erkek olan 4 ölümsüz var .
Yüzyıllar boyunca savaşlarda ölüp ölüp dirilmişler .
Bu biraz Highlander’ı anımsatmıyor değil ama bizim ölümsüzler çetesinin başındaki kişi yani Andy ( Charlize Theron ) çok ama çok yaşlı .
Filmde yaşını söylemiyor , çizgi romanın son sayısında bunu adeta haykırıyor .
Merak edenler için yazayım ; tam 6732 yaşında ! 
 
Neredeyse hepimizin sürekli dijital bir iz bırakmasına yol açan aygıtlar olmadan önce bu ölümsüzlerin işi kolaymış .
İşlerini bitirip ortadan kayboluyorlarmış ama ortalık cep telefonundan , güvenlik kamerasından geçilmezken ortadan kaybolmak epey zor .
Filmdeki Andy’nin teknoloji ile bir sorunu yokmuş gibi görünüyor ama çizgi romanda kendisi bu konuda ATM önünde ne yapacağını bilmeden bekleyen bir yaşlıdan farklı değil .
Bu dört kişilik ekibin aslında iki üyesi daha var .
Biri Noriko , Andy ile aralarında güçlü bir bağ var ve Andy’den daha iyi bir savaşçı olduğu bile söylenebilir .
Çizgi romandaki iki sayfada bu hayranlığı açıkça görüyoruz .
Noriko yaşadığı hayattan sıkılmış olacak ki okyanusun ortasındayken kendisini denize atıyor ve bir daha onu gören olmuyor .
Çizgi romandaki Noriko filmde Quynh olmuş , hikayesi de değiştirilmiş ki bence filmin doğru yaptığı tek şey bu karaktere yazılan yeni hikaye …
Bir devam filmi ya da dizi projesi düşünülüyor olmalı . 
 
Film yaparken çizgi romandaki karakterleri ve hikayeyi takip ettiklerini söyleyebilirim .
Giriş - gelişme neredeyse çizgi romandakiyle aynı ama gelişme kısmında işler değişiyor .
Ekibin acar üyesi tam bir Z kuşağı kahramanı olan Nile ( Kiki Layne ) ile  Elon Musk’ı andıran çatlak CEO Steven Merrick’in ( Harry Melling’in ) gökdelenden uçtuğu sahne çizgi romanda Andy , Nile ve Booker’ın ( Matthias Schoenaerts ) yaptığı bir aksiyon …
Filmde son çatışma sekansında Andy’nin güçlerini yenileyemediğini görüyoruz .
Çizgi romanda böyle bir şey yok … 
 
The Old Guard bir sürü şey yapmaya çalışıp hiçbirini beceremeyen bir film gibi duruyor .
70 milyon dolarlık bütçe bu hikayeye yetmemiş ama en fenası şu ; bir aksiyon filmi kötü adamı kadar iyidir ve buradaki “kötü adam” kimseyi korkutmuyor , endişelendirmiyor .
Basit bir level sonu canavarını final boss yapmışlar .
Film sıradan aksiyon izleyicisini oyalarken kendi söylemek istediklerini ipe düzüyor ve bunların çoğu Z kuşağının hoşuna gidecek söylemler zaten bir noktadan sonra kahramanlık Andy’den Nile’a geçiyor .
Söz dinlemeyen , asi ama mutlaka doğruyu yapan bir Z kahraman … 
 
Filmde eşcinsel bir aşk hikayesi var ki onunla ilgili birkaç cümle kurmak lazım .
Haçlı savaşları sırasında karşılaşan biri Hristiyan diğeri Müslüman olan ve “herkes öldürür sevdiğini” dedirtircesine birbirlerini defalarca öldürdükten sonra dirilince çareyi aşık olmakta bulan Joe ( Marwan Kenzari ) ve Nicky’nin ( Luca Marinelli ) hikayesi hepimizi eşcinsel yapacağından korkulan Netflix’in uydurması değil .
Orijinal eserde de bu hikaye aynen böyle ve hatta en değiştirilmemiş karakterler onlar ama aksiyon filmlerinin esas müşterisinde bu nasıl bir etki bırakır bilemiyorum .
Karakterlerin bu kadar idealize edilmiş olması da öyle …
Andy’nin kurtardıklarının sonra insanlığı kurtaracak kişilere dönüşmesi fikri ve başka bir sürü şey sosyal medyada yükselen adalet savaşçılığının beğenisine uygun basılmış notalar …
Eğer çekilirse bir sonraki filmde vegan olduklarını görmemiz olası . 
 
Aksiyon filmi deyip duruyorum ama hiç o kısımdan bahsetmedim .
John Wick ile kıyaslayanlar var ama semtinden geçemez , bu film yavaş , hem de çok yavaş .
Aksiyon koreografisi düzgün yapılmış ama iyi prova edilmemiş .
Kahramanlar kadın o yüzden yavaş da demeyin sakın 80’lerde Yes Madam gibi serilerde Michelle Khan ve Cynthia Rothrock’un harika dövüşlerini izliyorduk biz …
Çizgi romanda çok daha dinamik sahneler var .
Daha sert daha kanlı olmalıydı . 
 
Uzun lafın kısası ; X’i , Y’yi geçtim ,   filmin yapımcıları , A kuşağının kahramanlarını Z kuşağı ile tanıştıralım ve bayrağı onlara devredelim demişler ama reçetenin işe yaradığını söyleyemem .
Çizgi romanda en sevdiğim kısım olan Andy’nin bir köleye aşık olup , onunla vahşi batıda haydutluk yapıp sonra da evlendiği ve sevdiği adamın yaşlanmasını izlemesini çıkarmışlar ki bu karakterlerin dramını anlamamıza yol açan çok önemli bir şeydi o .
Ayrıca çizgi romandakinin aksine Andy burada neredeyse aseksüel …
Charlize soyunmak istemedi sanırım . 
 
Bir devam filmi söz konusu olabilir ancak benim beklediğim bir film olmaz .
Hiç işinizin olmadığı , canınızın sıkıldığı bir günde , Charlize Theron’a kısa saçın ne kadar yakıştığını görmek bahanesiyle izleyebilirsiniz .
