Bizler , eski sinefiller ona " Bay THX " diyoruz .
İyi ki , 13 yıl sonra " Yıldız Savaşları " serisinin dördüncü sırada çekilmiş 1. bölümünü 3 boyutlu olarak yeniden düzenledi de , bu fenomenin hala nasıl ' yepyeni ' olduğunu idrak edip belleğimizdeki yerini sağlamlaştırdık . 
3.boyut , komplike görsel yapıda , karakterler , tipler , objeler ve Roma , Yunan , Mısır uygarlıklarının bileşimi mimaride bazı ayrıntıları daha fark edilir kılmış .
Seyri zevkli tabii .
Ama asıl , giderek trajikleşecek 2. üçlemenin görece en eğlencelisi olarak , bu film önemli bir yerde zaten . 
Önce , " Bay THX " , cin fikirli George Lucas'ı üç tümceye sığdırarak anımsayalım : ' Orwell'imsi bilim kurgu " THX 1138 "
( 1971 ) ile parladı ve 1962 yılının California'sından gençleri anlattığı ' özlemli güldürü ' " Gençlik Yılları ( American Graffiti ) " yle de ( 1973 ) 5 Oscar adaylığı kazandı .
" Yıldız Savaşları ( Star Wars : Episode IV - A New Hope ) "
( 1977 ) adlı ' kilometre taşı'ndan sonra ise sinemanın iki temel unsuru görüntü ve ses teknolojilerine yatırım yaparak devrimsel nitelikte gelişmelere öncülük edip , başta Indiana Jones serisi olmak üzere birçok fantastik filme yapımcı olarak imza attı .
Teknoloji üretim şirketi ILM ( Industrial Light & Magic ) ve LucasFilm'in ilk teknik müdürü Tomlinson Holman'la geliştirdiği ses düzenleme yöntemi THX'i ( Tomlinson Holman eXperiment ) dünyaya tanıtıp pazarladı . 
Lucas'ın her " Star Wars " filmi ise , konjonktüre göre çok farklı okumalara açık olacak .
Politik ve felsefi göndermelerle / anıştırmalarla , dünya döndükçe , diğer bir deyişle de demokratik rejimlerle diktatörlükler savaştığı sürece tartışılacak ! 
 " Çok uzun zaman önce , uzak çok uzak bir galakside . " ile başlayan tümceyle içine giriverdiğimiz evrendeki ' güç dengeleri'nin oluşmasında soğukkanlılıklarıyla görev alan bilge Jedi şövalyelerinin kaynağı , benliğin en saf halini ve gerçek gücünü esas alan Uzakdoğu felsefeleri .
Şimdi , savaşların çekirdeğindeki bu gücün özel anlamlar yüklenilerek yöneltildiği varlıklardan oluşan iki zıt kutbun , ' karşıtların başlangıç öyküsü ' karşımızda . 
Yani , karanlığı / soylu bir kötülüğü temsil edenler ile onlarla mücadelede zorlanabilen , ancak serüven tutkusunun kolayca risk alabilme özelliğiyle kahramanlaşıveren , zaman içinde de iradelerinin yüce olgunluğuna erişebilenler karşı karşıya .
Naboo gezegenini kuşatıp işgal eden Ticaret Federasyonu'nu yönlendiren " Senatör Palpatine "
( Ian McDiarmid ) ile yok olduğu bilinen bir Jedi türünden ( Sith ) Darth Maul ( Ray Park ) ve işbirlikçileri bir tarafta , genç Obi - Wan Kenobi'yle ( Ewan McGregor ) hocası Qui - Gon Jinn ( Liam Neeson ) ve adalet savaşçıları diğer tarafta ! 
Bu ilk bölümün önemi , ileride oğlu Luke ile dramatik anlar ve iradi savaş yaşayacak olan , ' siyahla beyazın müthiş sentezi ' Darth Vader'ın , ' çocuk ' Anakin Skywalker'ken köle olarak annesiyle birlikte yaşadığı sıcak Tatooine planetinde Qui - Gon Jinn tarafından keşfedilmesi : Bu keşfin tohumlarını attığı gerginlik , sınırlı fakat etkili . 
Yıldız Savaşları : Bölüm I - Gizli Tehlike ( Star Wars : Episode I - The Phantom Menace ) 3D , serinin en yumuşak filmi gibi .
Bu çerçevede , ' dijital artistik ' kompetanlarının " Titanik ( Titanic ) " i bile dörde katlayarak iki bin planda oluşturdukları numaralar , canlı oyuncularla çizgi karakterlerin aynı karelerde yer aldığı bir ' masal filmi ' duygusu uyandırıyor .
Lanet Watto , sevimli sakar Jar Jar Binks , eski dostlar R2
- D2 ve C - 3PO ile de çok renklenen bir masal bu .
Erkeksi Carrie Fisher'ın Prenses Leia'sından çok daha görkemli , tasarım harikası kostümler içinde saygı uyandıran Prenses Amidala ( Natalie Portman ) bile masalsılığa çok uygun . 
Doğaldır ki , John Williams'ın yepyeni temalarıyla ateşlenen ve koşut kurguyla izleyeni yerine mıhlayan son çeyrek başta , filmin evreninden ayrılmanız bir saniye bile söz konusu değil . 
ali . ulvi . uyanik@gmail.com
twitter : aliulviuyanik
