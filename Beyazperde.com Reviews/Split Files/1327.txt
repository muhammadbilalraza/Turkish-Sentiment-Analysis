Yoksa siz hala annenizin çeyiz için aldığı teflon tavaları mı kullanıyorsunuz ?
Adaylıklar sezonunda pek bir iddiası olmadan , hem de Oscar Ödülleri haftasında ülkemizde vizyona giren Karanlık Sular ( Dark Waters ) filmi , es geçilmemesi gereken bir araştırmacı gazetecilik çalışmasının beyaz perde uyarlaması .
Far from Heaven ( 2002 ) , I'm Not There ( 2007 ) , Carol ( 2015 ) gibi son yirmi yıla damgasını vurmuş ‘kült’ filmlerde imzası olan Todd Haynes’in Wonderstruck ( 2017 ) ’tan sonra yeniden yönetmen koltuğuna geçtiği biyografik dram , The New York Times’ta 2016 yılında yayınlanan bir makaleyi temel alarak Mario Correa ve Matthew Michael Carnahan ikilisi tarafından senaryolaştırılmış .
Filme kaynaklık eden metin , tüm bu sürecin ve dolayısıyla filmin de baş karakteri olan avukat Robert Bliott’un endüstri devi DuPont’a karşı açtığı savaşı ayrıntılarıyla anlatan , bir araştırmacı gazetecilik makalesi .
( İlgilenenler için bağlantıyı yazının altında bulabilirsiniz ) . 
Konunun halen yabancısı iseniz , sosyal sorumluluk ile detayları biraz aktaralım : Kökeni Fransız olan ama Yeni Dünya Amerika’da büyüyüp , kapitalist üretimin ana çarklarından biri olan 200 yıllık DuPont şirketi , 20’li yılların başında halk sağlığını ciddi ölçekte tehdit etmekle suçlanır .
Sebebi ise Batı Virgina eyaletine bağlı Parkersburg kasabasında bir çiftçinin ( Wilbur Tennant ) hayvanlarının , çiftliğinin ve çiftliğin yanı başındaki nehrin ( va de ailesinin ) DuPont’un kimyasal tesisinden dolayı zehirlendiğini öne sürmesidir .
Çiftçi Tennant uğraşlar sonucu avukat Rob Billot’a ulaşır , bir şekilde derdini paylaşır ve kucağına kendi topladığı delilleri sunar .
Akabinde Billot’un başlattığı ve uzun yıllara yayılan araştırma süreci sadece bir çiftliğin derdi olmaktan çıkıp , neredeyse tüm insanlığı ilgilendirecek boyuttaki bir sağlık skandalının kapısını da aralar . 
 Zira DuPont şirketi hayvanları öldüren , doğayı zehirleyen , aslında II. Dünya Savaşı’nda tankları ve asker kıyafetlerini güçlendirmek için kullanılan C8’i , diğer kod adıyla PFOA ( perflurooctanoic ) maddesini , her Amerikalı ailenin evinde olan tencere ve tavalara , gıdalarımıza nihayetinde sindirim sistemimize kadar sokmuştur .
Siz onu , ticari marka adı olan “Teflon” diye  biliyorsunuz !
Evet , son 10-15 yıldır ‘uzmanların’ bas bas bağırarak ‘Teflon kaplı tavaları kullanmayın ! ’ haykırışları boşuna değilmiş , komplo teorisinden çok öte , her birimizin potansiyel kanser hastası olmasının sebebi , yağda kızarmış et değil , kızartmada kullandığımız teflon tavalar olabilir ! 
Bu kadar tarihçe bilgisi yeter , filme dönersek ; yönetmen Todd Haynes , insan sağlığı açısından , tüm dünyayı ilgilendiren bu gerçek skandalı , başkarakterinin psikolojik gerginliği ile aktarmayı tercih eden bir anlatımla çıkıyor seyircinin karşısına .
Baş karakter Rob Billot’a hayat veren Mark Ruffalo , filmin ilk yarısında kucağına düşen toplumsal bir davaya kendini vakfeden bir avukat portresi çizerken , temposu özellikle düşürülen ikinci yarıda bir dünya devine kafa tutma cesaretini gösteren ama bu süreçte yanında neredeyse kimse kalmayan , yalnız bir şövalyeyi , psikolojisi çökmek üzere olan bir Don Kişot’u oynuyor adeta .
Haynes , araştırma ve dava sürecinin gidişatı ile baş karakterinin ruh halini paralel tutarak , anlatımın gerçekliğini hikayenin gerçekliği ile beraber kurguluyor .
Dikkatini buraya ver seyirci , bunların hepsi yaşandı !  Satellite Ödülleri dışında bu performansı pek takdir edilmeyen Ruffalo , Oscar ve Bafta adayı olduğu Spotlight ( 2015 ) filmindeki araştırmacı ve inatçı gazeteci Mike Rezendes rolünü hatırlatır bir çizgide oynuyor ; daha iyisi değil belki ama ‘cepten de yiyor’ gibi ucuz bir eleştiriyi hak etmiyor .
Şahsen , aşk acısı çeken , yıkım devi bir Hulk’tansa , Ruffalo’yu bu tarz gerçekçi rollerde izlemeyi tercih ederim . 
Filmin diğer yıldız oyuncusu olan Anne Hathaway ise Bilott’un kendisi gibi avukat olan eşi Sarah Bilott’u canlandırıyor .
Açıkçası karakterin yükseldiği birkaç sahne dışında Hathaway’in oyunculuğunun özellikle ilk bölümde oldukça silik kaldığının , oyuncunun bu karakterde tabir - i caizse çatır çatır harcandığını dile getirmek gerekiyor .
Kaşesinde Oscar olan bir oyuncu rolün karşısında listelenince , insan doğal olarak daha derinlikli çizilmiş bir yan karakter ve de performansı bekliyor .
Fakat Sarah Bilott’tan seyirciye geçen çocuk sahibi olduktan sonra ev hanımlığını / anneliği kariyerine tercih eden , yoğun çalışan eşine zor günlerde destek olan , ailenin ekonomik geleceğinden dolayı kaygı duyan ve tüm bu etkenlerle dolduktan sonra iki sivri çıkışla , ‘kadın da kendi çağında haklı’ omurgasına oturan bir performans .
Bu karaktere Hathaway’in ekstradan kattığı hiçbir şey yok desek , yeridir .   Uzun lafın kısası , bu hafta sonu hem Karanlık Sular ( Dark Waters ) filmini seyredin , hem de mutfağınızdaki teflon kaplı kap - kaçağınızı acilen elden çıkartın .
Birazcık kimyasaldan , ’ insan vücudunun kaldırabileceği oranlardan sağlığınıza bir şey olmaz’ diyenlere inanmayın ; sorun , sorgulayın ; tıpkı Robert Bilott’un DuPont’un kendi ‘uzmanlarına’ yaptırdığı raporlara inanmayıp , sorgulaması gibi … 
 
Hepimiz için ibretlik bir hikaye olan Karanlık Sular , herhangi bir dalda aday olmamasına rağmen Oscarlar haftasında vizyonda … 
 
Filmin uyarlandığı New York Times makalesi : https://www.nytimes.com/2016/01/10/magazine/the-lawyer-who-became-duponts-worst-nightmare.html
