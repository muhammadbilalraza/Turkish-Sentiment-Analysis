Steve McQueen Widows / Dul Kadınlar filmiyle yasadışı işler yapıp , ölen eşlerinin ardından birlik olup , kendilerine cephe alan diğer yasadışı adamlarla mücadele eden dört kadının hayatını anlatıyor .
Veronica bu kadınların başını çekiyor ki asıl mesele de onun etrafında dönüyor tabii ki .
Filmin birçok bileşeni olduğunu ve bu bileşenleri çözmek için birçok konuyu da harmanladığını söylemek mümkün .
Bu konular kısmen birbirini tamamlıyor ama nedense çok tatmin edici bir sonuç ortaya çıkamıyor .
Belediye seçimleri ve onun arkasında dönen kirli işler , siyahi ve beyaz kapışmasının toplumsal olarak geldiği noktalar , dinin siyasetle olan bağları , orta yaş bunalımına girmiş bir adamın tekrar baba olma özlemi gibi birbirini tırmandıran olaylar filmin sonuna kadar durulmayan sular olarak devam ediyor .
Tüm bunlar devam ederken fona giren dört kadının kendilerini kurtarma mücadelesi de filmin aksiyonel kıvamı olarak yerini koruyor . 
 
McQueen'i Dul Kadınlar öznelinde fazlaca başarılı bulmamamızın ardında Açlık , Utanç ve 12 Yıllık Esaret gibi başarılı filmler yönetmesi yatıyor .
Hepsinde politik ve kişisel argümanları başarılı bir biçimde kuran yönetmen burada erkeklere ve kendilerini yalnız bırakan topluma karşı direnmeyi seçen kadınları anlatmayı tercih ediyor .
Kadınların güçlü olmasının ardında yatan neden ise kocaları ölmeden önceki hayatlarındaki zayıflıklar , kadın zaafları ve kendilerine dayatılan öğretiler .
Grubun en kırılgan görünen kadını Alice'i ele aldığımızda kocasının şiddetine maruz kalan ama onun ilgi ve sevgisine muhtaç bir kadın görüyoruz .
Kocası öldükten sonra da kendini düze çıkarma yöntemi başka bir erkeğin kolları .
Filmin bu duruma müdahalesi ise onu soygun yoluyla maddi olarak doyurmak , güven aşılamak .
Bu yöntemin doğruluğu tartışılır .
Kadınlara bir çıkış yaratıyor orası doğru , ama dipten gelen bir dalga misali .
Hepsinin kırılan onurlarını onarma gayretinde ama bu yolda film sinemasal düzeninden çok şey kaybediyor .
Herkesin hayatına girip çıkan ,  sekiz bölümlük bir dizi havasına dönüşüyor ne yazık . 
 
Mr .
Rawlins'e yani Veronica'nın kocasına şöyle bir bakarsak ihanetinin önü ve arkasını algılamakta zorlanıyoruz ; çünkü tatmin edici bir açıklaması yok , zaten oyuncu da açıklamasını aynı sakil şekilde yapıyor , Liam Neeson inandıramıyor yani orada .
Elbette bunlar filmin araya sıkışmış detayları ama genele etkisi fazla .
Dul Kadınlar'da yönetmen acımasız dünyanın sınırlarını eksenli bir şekilde çiziyor ve genel bir kirlilikten bahsediyor .
Her yere bulaşmış , herkesi etkisine almış bir kirlilik .
Bu dört kadına hediyesi de onları oyunu kuralına göre oynatmak oluyor .
Dediğim gibi film çok bileşenli bir hikaye sunuyor , ortaya yok olması muhtemel bir para koyuyor ve herkesi o paranın peşindeki avcı konumuna getiriyor .
Herkes bu paranın peşinde kanun , vicdan , din tanımıyor .
Dört kadının hikayesi bütün bileşenleri kenara itince ortada bir tomurcuk misali kalakalıyor .
Yönetmenin deneyimi elbette iyi bir seyir sunuyor ama sonunda film dağılmış bir biçimde elimizde kalıyor .
