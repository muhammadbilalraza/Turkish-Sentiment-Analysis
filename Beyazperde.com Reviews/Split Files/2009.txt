Öncelikle söylemeliyim ki filmin isminin ( The Descent Part 2 ) Türkçe çevirisi zekice düşünülmüş .
Yalnız burada Cehenneme 2 Adım , ilk filmde yaklaşılan cehennemden daha da uzaklaşmak gibi düşünülmemeli .
Çünkü aslında bu filmde daha da kanlı , daha da izleyiciyi yerinden sıçratıp ürperten , çoğu yerde bakmak bile istemeyeceğimiz , içimizi bulandıran sahneler var .
İlk filmin devamı niteliğinde olan bu ikinci filmde alıştığımız gerilim ve korku unsurlarına hemen her sahnede rastlıyoruz .
İlk filmi izlemeyen seyirci için pek de akıcı geçmeyen bir film .
5 arkadaşı mağarada kaybolduktan sonra kurtulan tek kişi olan Sarah , kayıp arkadaşlarının bulunmasına yardımcı olmak için , bu defa 2 polis ve 3 kişilik bir kurtarma ekibi ile tekrar yerin derinliklerine gidiyor , yani yaşadığı cehenneme geri dönüyor .
Yaşadığı olayların travmasından çıkamamış olan Sarah'a - üzerinde bulunan kanın kendisine ait olmaması ve mağaradan sağ çıkan tek kişi olmasından dolayı - şüpheli bakışların çevrilmesiyle Sarah ekipten ayrılıyor ve ilk filmde çocuğunu kaybetmiş bir anne olarak devam eden mücadelesi bu defa da çocuğuna bağlı başka bir anne ( polis ) ile birlikte devam ediyor .
Filmde aynı zamanda ilk filmdeki karakterlerden biri sürpriz biçimde karşımıza çıkıyor .
Bana göre filmde yaratıklar her ne kadar inandırıcı ve - çıkardıkları seslerden , görüntülerindeki ürperticiliğe kadar - yaratıcı olsa da , bize izlediğimizin kurgu olduğunu hissettiren , biraz yavan kalmış ayrıntlar da yok değil .
Son olarak eğer daha önce Cehenneme Bir Adım atmadıysanız , ikinci adıma da hiç gerek yok gibi .
Her seride olduğu gibi burada da sanki ? ilk'in tadı yok ve aynı beğeniyi de alamayacak gibi görünüyor .
İngiliz yapımı filmin finali ise üçüncüsü gelecek biçimde açık bırakılıyor .
Ebru Çavuşoğlu
