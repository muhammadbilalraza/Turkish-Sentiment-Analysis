Vincenzo Natali imzalı Deney , yapım aşamasından beri çeşitli platformlarda tartışılıyor .
" İnsan / hayvan DNA'ları karıştırılarak yaratılan bir canlının , beraber çalışan ve yaşayan iki bilim insanıyla olan insani ilişkisi " olarak duyurulan proje ; sadece sinema çevrelerinde değil , bilim ve teknoloji konulu yayınlarda da çok konuşuldu .
İlk gösterimlerin ardından genellikle olumlu yorumlar alması , olumsuz yorumların ise kaliteli bir tartışma doğurması , filme olan merakımızı iyice yükseltti .
Deney'in sinemalara gelişinin bu gevşek yaz günlerinin en güzel olaylarından biri olduğunu düşünenlerin sayısı hiç de az değildir herhalde .
Yazımıza devam etmeden önce , filmi ele alırken ister istemez filmin bazı önemli noktalarını açıklayabileceğimizi , henüz izlememiş olanlara iletelim .
Hoş , filmin yerli afişleri de bu anlamda az günah işlemiyor .
NERD isimli şirketin iki ' nerd ' ( fazla çalışkan , asosyal , inek ) kurucusunun masaüstünde et çöplüğünü andıran yeni bir canlı üretme çalışmalarını izliyoruz öncelikle .
Bu iki kişi hem bilimsel hırslarını hem de hayatı paylaşıyorlar .
Tabii şirketlerine NERD ismini veren iki bilim insanının ne kadar özel hayatı olabilirse !
Akşamları soğuk ve gri odalardan kurtulup evlerinin battaniye altı sıcaklığına sığındıklarında , gerçek bir aile olamayışlarının acısını çektiklerini anlıyoruz .
Sponsorları tarafından fişi çekilmek üzere olan projelerden dolayı bir çocuk yapma işine girişemedikleri de ortada .
Sonra ortaya bir yaratık fırlıyor .
Adamın bir bilim ' ' adamı ' ' ciddiyetiyle varlığını onaylamadığı , kadının ise geç kalmış bir anne şefkatiyle yaklaştığı bir karma tür .
Derken büyümeye ve büyüdükçe bir kadına , hatta gayet iyi bildiğimiz bir kadına benzemeye başlıyor .
Ailenin gizlenen üçüncü üyesine dönüşüyor .
Sonra kendisine bakan çiftle özel olarak ilişkiye girmeye başladığında , işler ve ilişkiler karışıyor .
Rasyonel bilimsel hırsların yerini bir aşk üçgeni alıyor .
Deney'i izlerken filmin ' deneyselliğinin ' bir konuda işe yaradığını düşünüyorsunuz .
Şüphesiz filmi ele alan herkes bu konuya değiniyor ; Kanada'da büyüyen Vincenzo Natali'nin , Kuzey Amerika'nın kara rağmen kararmış köşelerinde geçen filmi , bir başka usta Kanadalı olan Cronenberg'in filmlerine benziyor .
Ciddi bilim insanları , içeriye duyguların alınmadığı soğuk mekanlar , dönüşen etler , vahşileşen yaratıklar .
Öte yandan film iki yetişkin ve bir ' ucube ' arasındaki melodrama kayan bir aşk üçgeni anlatmaya başladığında , bir başka ustayı , David Lynch'i hatırlıyorsunuz .
Onun vahşi ve gerçeküstü melodramlarını .
Deney'in tekinsiz , soğuk bir ciddiyet içinde ele alınmış ilk yarısı ile sıcak , absürd ikinci yarısı yaratıcı bir kontrast oluşturuyor .
Filmin en çok eleştiri toplayan yanı , aksiyonu öne çıkaran son bölümleri oluyor .
Halbuki Ursula Le Guin romanlarını anımsatan cinsiyet dönüşümü , bu bölümün yüzeysel bir aksiyona teslim olmasını engelliyor .
Son yıllarda bilim kurgu sineması bir tür ' bilim aksiyon ' sinemasına dönüşmeye başladı .
Philip K. Dick'in romanları ve 21. yüzyılda ele alınmayı pekleyen pek çok bilimsel konu arada adeta kaynadı .
Deney , bazı zaaflarına rağmen ele aldığı çetin konuyu harcayan bir film değil .
Dren'i yeteri kadar tanıyamıyoruz ve izleyicinin algısıyla oynamayı başaramıyor hikaye ; belki Dren'in vahşileşmesini anlayabilseydik , film kusursuza yakın olabilirdi .
Eskiden uzaydan veya lahımdam bir takım yaratıklar gelirdi , şimdi yaratıkların bilimin aynasında , bizzat onun kanından üretildiği bir çağdayız .
Belki yeni türlerin sağlıklı bir şekilde üretilmesi için önce robotların gelişini beklemeliyiz ; yoksa bu yeni türler , insan elinde türlü problemlere gebe .
