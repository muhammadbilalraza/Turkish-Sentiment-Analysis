Counselor / Danışman öncelikle senaryo yazarı , yönetmeni ve oyuncularıyla öne çıkan bir film .
Filmin başarı grafiğinin genel anlamda düşük bulunmasında da bu kadar etkili isimlerin bir araya geldiği karışımın beklendiği kadar tatmin edici olmayışı yatıyor .
No Country for Old Men ve The Road gibi sinemaya uyarlanan iddialı kitaplara imza atan Cormac McCarthy’den başlıyor aslında çözülme .
1933 doğumlu yazar , Danışman filminin senaryosunu kendisi yazmış .
Ama sinematografik bir anlatıma hizmet ettiğini çok söyleyemeyiz , daha çok külçe kıvamında ağır bir edebi metin gibi duruyor , pek ilerlemiyor .
Tabii son yıllarda tatmin edici işlere imza atamayan Scott’ın da eskiye rahmet okuttuğunu söylemeliyiz .
Bir avukatın parasız kalınca biraz tehlikeli işlere bulaşması ve sonrasında işin içinden çıkamayıp debelenmesi konusu işleniyor filmde , yani konu da işlenişi de pek tatmin edici değil aslında …
Yazar McCarthy olunca filmin bazı bölümlerinde , özellikle de El Paso civarlarında Javier Bardem’in de varlığıyla bir No Country for Old Men tadı alıyoruz ama esinlenmeler bununla bitmiyor , film Tarantino kıvrımları yapmaya çalışıp aynı zamanda Guy Ritchie salvoları atmaya çalışıyor zaman zaman …
Birçok başarılı imza atan Ridley Scott’ın bile eli boşa düşmüş duruyor .
Senaryonun ağırlığına fazla hareket katamamış , o yüzden “yönetmenin en zayıf işlerinden biri” yakıştırmasını sıkça duyacağız filmin vizyonu sırasında sanırım …
Filmin artı yanlarını erkeklerle kadınlar arasında kurulan ilişkinin sınırlarının belirlediğini söylemek durumundayız , yoksa üç adam arasında dönen şatafat , zenginlik , uyuşturucu trafiği ve bunun bir yerde sakata bağlamasının pek şaşırtıcı ve orijinal bir tarafı yok .
Özelikle de Javier Bardem’in ( Fassbinder ve Pitt’in yanında sönük kaldığını söylemek mümkün ) canlandırdığı Reiner ve Cameron Diaz’ın oynadığı sevgilisi Malkina arasında şehvete dayalı ilginç bir ilişki olduğunu söylemek mümkün .
Reiner , kedileri ( iki tane yavru kaplancık – insan ve doğaya dair bir dostluk hamlesi ) ile üst düzeyde yaşayan bir adam ama kendine has bir sakinliği var ve kendisini korkutan iddialı bir sevgilisi …
Filmin  mizahi yanı da ikili arasında geçen , bizim de Reiner’in Danışman’a anlatırken tanık olduğumuz sahneler …
Saçma olsa da bir yandan ilgi çekici .
Örneğin Malkina’nın adamın Ferrari’siyle giriştiği seks oyunu herhalde filmin hafızalara kazınan tek sahnesi olarak kalacak .
Zaten ikilinin olduğu kısımlarda ve sonrasında Malkina’nın yoluna yalnız devam ettiği yerlerde filmin temposunun yükseldiğini söylemek mümkün .
Filmin fetişizm ve az da olsa şiddetten beslendiğini hatta bununla böbürlendiğini de söyleyebiliriz .
Bunun yanında Counselor ve sevgilisi arasında yaşanan aşkın inandırıcılık boyutunun sürekli sorgulanması , filme az da olsa bir gerilim katıyor ama filmin derinliği hep üçlü arasında ( üçlünün diğeri Brad Pitt’in oynadığı Westray ) yaşanan muhabbetlerle kesiliyor .
Ve film bittikten sonra yönetmeni ve oyuncularıyla büyük beklenti yaratan filmin aslında biraz sabun köpüğü olduğunu anlıyorsunuz .
Bunda da dediğim gibi kadronun etkisi büyük , yoksa ilk filmini çeken , adı sanı duyulmamış oyuncularla işi kotaran film olsa , kesinlikle daha çok sevilir ve takdir edilirdi .
Çekimlerinden itibaren ses getiren bir filmin daha fazla tadının tuzunun olmasını bekledik galiba . twitter . com / BanuBozdemir
