Sefa Öztürk’ün ilk uzun metrajlı filmi Güven .
Özünde üç kişinin birbirinin içine giren hayatlarının sorgulaması içinde güven kavramının çeşitli varyasyonlarıyla karşılaşıyoruz , Meryem ve Ali küçük çocuklarıyla normal bir aile görüntüsü verirken , hikaye ilerledikçe aslında çoğu şeyin sahici olmadığını anlıyoruz .
Filmden bir nevi Selvi Boylum Al Yazmalım etkisi aldığımı söylemeliyim ama entrikası bol olanından .
Tabii bir de kimsenin duygularından ve bir sonraki hamlesinden emin olamadan … 
Meryem ve Ali’nin çocukları sandığımız ufaklık aslında Meryem’in evlenmeden önce ilişki yaşadığı Ferit’ten .
Ferit’in isimsel olarak bir jönü , biraz da vurdumduymazlığı temsil ettiğini söyleyebiliriz .
Ali’nin zorla kurduğu , kurmaya çalıştığı ya da kurduğunu sandığı düzenin içine ateş topu gibi düşen Ferit gerçekten de işleri karıştırıyor ve hikaye oradan hareketle bir dönüşüme geçiyor .
Ali’nin Ferit’i seven Meryem’le evlenmiş olması onun için başlı başına güven sorunsalı teşkil ediyor , çocuk da Ferit’ten olunca koruyucu görevini , erkek üst kimliğiyle ve cinsel baskıyla gidermeye çalışıyor .
Mesleği de güvenlik görevlisi ama biraz kendine güvensiz , daha doğrusu hayatındaki güvensizlik işine yansıyor … 
Meryem ise iki erkek arasında hem daha cesur , hem de izini daha az belli ediyor .
Burada en net olan Ferit gibi görünüyor .
Çocuğunu istiyor , belki de Meryem’i , kuramadığı aile düzenini .
Bu üçlü çatışma üzerine kurulu hikaye bu şekilde , kaybetmek , kaybetmemek , sahip olmak ve dışında kalmakla ilgili duygularla devam ediyor .
Herkesin kazandığı ve kaybettiği anlar mevcut !
Baktığımızda aslında güven kavramıyla ilgili aslında söylenen çok şey var gibi , ama bir yandan da el değiştiren bir kavramın sürekli açılımı gibi . 
Filmin atmosferinden midir bir yandan tekinsiz , çarpık bir yanı var filmin .
Deniz kenti ama sanki Anadolu kenti gibi duruyor , hikaye de bir yandan oraya aitmiş gibi bir yandan da değil gibi eğreti duruyor .
Zonguldak’ın dalgalı , puslu , yağmurlu atmosferinde herkes kendine ait bir çıkış yolu arıyor , suç ortaklığı bile güven isteme , güven duyma duygusundan ileri geliyor .
Kadınlık ve erkeklik halleri üzerine de fazlaca laf eden , kadın ve erkeğin konumunu , konumlanışını bu anlamda dert edinen bir film . 
Güven bir ilk film , başarılı olduğu yanları doğru bir atmosfer duygusuyla ilerlemesi , karakterlerini o atmosfer içinde iyi kontrol etmesinde .
Zaafları ise konunun fazlaca güven çemberinde sıkışıp kalması olarak değerlendirilebilir . 
twitter . com / banubozdemir
