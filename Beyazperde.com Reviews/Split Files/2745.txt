Heinrich von Kleist ( 17 - 1811 ) Alman Edebiyatı'nın romantizm akımı içinde eserler vermiş , roman , oyun , öykü yazarı ve şairi .
34 yaşında sevgilisiyle birlikte intihar ettiğinde koyu bir mutsuzluk içindeydi .
Eserlerinde de düşüncel mutluluğu aramıştır .
16.yüzyıl başlarında Branderburg - Cölln'de yaşamış , şerefli Hans Kohlhase'nin gerçek öyküsünden yola çıkarak yazdığı " Michael Kohlhaas " adlı romanında , adaletin tecellisi için şiddete başvurmaktan başka çaresi kalmayan adamın isyanını anlatmıştır .
Aslında 1810'da tamamını yayımlattığı bu romanıyla , yaşadığı dönemin siyasi çalkantılarına dair düşüncelerini ifade etmiştir ( Kutsal Roma Cermen İmparatorluğu'nun , 1806'da Napolyon Savaşları'yla tamamen yıkılması Avrupa tarihinde bir dönümdür ) . 
1969'da Volker Schlöndorff'un " Michael Kohlhaas - Der Rebell " adıyla sinemaya uyarladığı eserde , bu kez , belgesel ve kısa filmleri de olan ancak Türk seyircisine aşina gelmeyen Fransız yönetmen Arnaud des Pallières'in imzası var .
Ailesiyle birlikte dürüst bir hayat süren at tüccarı Kohlhaas , 1532'de Leipzig panayırına giderken iki siyah atına el koyan ve onları rehin tutmanın ötesinde işkence edercesine çalıştıran soyluya karşı yasal yollara başvurur .
Soyluya yakın olan mahkeme heyetinin kararından sonuç alamayan Kohlhaas , adalet için prensese başvuran karısının da öldürülmesi üzerine etrafına topladığı sert adamlarla , bu gaddarlığa ve düzene karşı , kan dökerek mücadele etmeye başlar . 
Reformist Martin Luther'le aynı dönemde yaşamış ve kararlılığından taviz vermeyen asi Kohlhaas'ın hikayesi , 16. yüzyılın karanlığını gerçeklikten en ufak bir taviz vermeden yansıtıyor .
Doğal ışıklarda bazen gözünüz nesneleri seçmekte zorlansa da , filmin olayları tüm etkisi ve duygusuyla seyirciye geçirmekteki başarısı tam .
Ritim , çağının ritmine uygun . 
Adalet İçin / Michael Kolhaas'ta adım adım Kohlhaas'ın güce karşı mücadelesindeki haklılığına katılıyor ; şiddete başvurma zorunluluğunu anlayabiliyoruz .
Ancak , tam da bu noktada tartışma başlıyor .
Şiddet adi suçlara dönüştüğünde , adalet arayışının meşruiyeti tartışılmaz mı ?
Kohlhaas , isyan ederek sağladığı adaletin zedelenmemesi için bedelini ödemek zorunda kalacak mıdır ? 
Kleist , yönetimdeki erklerin kendi çıkarları ve keyfilikleri nedeniyle ağır bedel ödemek zorunda kalan , ancak hakkını da alan Kohlhaas karakterini öyle bir yazmış ki , her zaman diliminde , adalet arayışındaki herkes için hem umut , hem de derin bir umutsuzluğu temsil etmekte .
Çünkü , devlet şiddetine ve terörüne karşı adalet için harekete geçtiğinizde , her daim , asi , giderek anarşist olarak damgalanacaksınız ( çok mu tanıdık geldi ? ) ! 
Filmde , ilk bakışta insanı heyecanlandıran adalet tecellisi , bedelinin ödenmesine gelindiğinde , yerini moral bozukluğuna bırakıyor .
Çok dramatik tabii .
Yapıtı iyice özümsediğinizde , Kleist'ın intiharına giden yolu , sisler içinde de olsa fark edebilirsiniz . 
Öykünün gerçekliğine müthiş katkılarıyla kimyamızın değişmesini sağlayan , Danimarka'dan uluslararası sinemaya , neredeyse bir armağan gibi sunulan Mads Mikkelsen başta olmak üzere , irili ufaklı rollerde filmin değerini yükselten isimleri anmak gerekir : Bruno Ganz , Denis Lavant , Sergi López , Amira Casar ,  Roxane Duran , David Kross , Delphine Chuillot .
