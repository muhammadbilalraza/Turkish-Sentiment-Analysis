Bu hafta – en azından internette - uzun zamandır konuşulan ve beklenen bir aile komedisi var vizyonda : Babamın Penguenleri ( Mr . Popper's Penguins ) 
Türkçe ismi oldukça zekice verilmiş olan Mr .
Popper's Penguins , aslında çok sevilen aynı adlı eski bir çocuk romanından uyarlanmış .
Hayvan seven sevmeyen herkesin " sevimli " olarak değerlendireceği penguenler ve Jim Carrey olunca bir filmin içinde , zaten çocuk büyük herkesi sinema salonlarına toplayacak olumlu bir önyargısı var filmin . 
Yönetmen koltuğunda , daha önce Spiderwick Günceleri ( The Spiderwick Chronicles ) ve Hayalet Sevgililerim ( Ghosts of Girlfriends Past ) gibi filmlerden tanıdığımız genç yönetmen Mark Waters var .
Örnek olarak verdiğimiz Spiderwick Günceleri , sıradan bir çocuk filmi olarak geçiştirilemeyecek kadar donanımlı , derli toplu ve zengin bir filmdi .
Hayalet Sevgililerim'e bakacak olursak o da , masalsı olmadan ve içinde ciddiyet barındırarak da hayali komedi hikayeleri anlatılabileceğinin kanıtı olabilecek kadar keyifli bir filmdi bana kalırsa .
Yönetmenin diğer filmleri de oldukça başarılı oldu gişede . 
Jim Carrey'e gelirsek , hakkında çok fazla şey söylenmesi gereken bir aktör .
Kendisini bize Budala Dedektif ( Ace Ventura : Pet Detective ) ile tanıttı 94 yılında ve yüzü plastikmişçesine yaptığı mimikleri , kelimeleri ve vücudunu kullanırkenki değişik tarzı ve komedideki başarısıyla gönüllerimizde taht kurup budala dedektif tarzında birkaç filmle yerini sağlamlaştırdıktan sonra kendisinden asla beklenmeyecek psikolojik / gerilim / drama rollerinde olağanüstü performans gösterdi ( Baş Belası ( The Cable Guy ) , Truman Show , Aydaki Adam ( Man On the Moon ) vb ) ve bir aktör olarak kendini çok farklı bir yere oturttu aslında .
Beklentileri de artırmış oldu bir bakıma , artık onu hep komedinin de dramın da psikolojik gerilimlerin de en başarılılarında izlemek istiyoruz , yalan değil . 
Çünkü Jim Carrey , öyle bir karakter ki , hiçbir filmde arka planda kalamaz .
Yapamaz yani , elinden gelmez adeta .
Carrey bana göre hiçbir şey yapmadan yerinde de dursa , kendini gösteren , önde olan , ışık saçan bir oyuncu .
Dolayısıyla aslında bazı yönleriyle zayıf olacak bir filmi kurtarabilecek bir oyuncu . 
Babamın Penguenleri ise , zaten onay almış bir romandan uyarlanmasıyla , Maymunlar Cehennemi : Başlangıç ' taki maymunlarda da kullanılan CGI teknolojisi ile üretilmesiyle , sevimli bir çocuk / aile hikayesi olmasıyla , şansa ihtiyacı olan bir film değil pek .
Böyle bir filmde başrol penguenlerde olmalı ve öyle de zaten .
Bilgisayar efektleriyle mükemmelleştirilen bu sevimli penguenciklerin yaptıklarını izleyip eğleniyor , teknolojinin başarıyla uygulanmış olmasından dolayı da etkileniyorsunuz filmi izlerken .
Konu çok fazla klişe maalesef ve hiç şaşırtıcı değil , neredeyse sıkıcılık derecesinde , tahmin ettiğiniz herşey oluyor , bir o kadar da gerçek hayatta olmayacak , saçma şeyler oluyor ve inandırmıyor , ama bir çocuk hikayesi olduğunu hatırlarsak , izletmiyor mu , izletiyor kendini film .
Fakat bu filmde başrol erkek oyuncu kim olsa , olurmuş .
Yani farketmezmiş .
Jim Carrey , bu filme birkaç beden büyük gelmiş .
Çünkü , dedim ya , o arka planda kalamıyor , bunu beceremiyor , büyük oynuyor , ilgiyi kendisine çekiyor , ama o zaman da bu filmde yetersiz kalan birşeyler oluyor , odak bozuluyor . 
CGI teknolojisinin bu şirin penguenleri ne hale sokabildiğini görmek , çocuklu ailenizle klişe ve sıcak bir hikayenin içinde bulmak istiyorsanız kendinizi , buyurun salonlara , ama Jim Carrey ve Mark Waters isimleri beklentilerinizi arttırmasın sakın .
