Hiç kedilerle köpekler ittifak yapar mı ?
Söz konusu acımasız kedi Kitty Galore'un dünyayı ele geçirmek için yaptığı hain plansa , çaresiz yapılır .
Bizim pek şahit olmadığımız , fakat onların da konuştukları , kurdukları düzen içinde sürdürdükleri bir hayat vardır .
Hatta dünyanın dengesini korumak için çok çalışırlar .
Onların da ajanları vardır , tıpkı bizlerinki gibi , sadece daha tüylüleri .
Çok sevimli ve Miyavlar için çalışan ajan Kitty Galore , bir görev esnasında kimyasal maddenin olduğu bir havuzcuğa düşünce tüm tüyleri yok olur ve geriye çirkin bir ' yaratık ' kalır .
Bunun üzerine birlikte yaşadığı ailesi onu evden atınca , tüm dünyadan intikam almaya yemin eder .
NASA , Pentagon - artık neresi varsa - tüm önemli birimlerden parçalar çalar ve tüm dünyaya sadece köpeklerin duyabileceği frekansta bir ses yayıp köpekleri kudurtacak bir alet yapar .
Ve 48 saat içinde bunu yapacağını duyurur .
Şimdi kediler ve köpekler birleşip , dünyanın dengesini korumak için acımasız Kitty Galore'ru alt etmelilerdir .
Canlı aksiyon ile son teknoloji kuklacılık ve üç boyutlu bilgisayar animasyonunun bir karışımı olan " Kediler ve Köpekler : Kitty Galore'un İntikamı " filminin yönetmeni Brad Peyton da belirttiği gibi ; James Bond hayranı olarak , kediler ve köpeklerin ittifakını klasik soğuk savaş dönemi senaryolarına benzetiyor .
Tabii komediyle harmanlanmış haliyle .
Aksiyon ve macera filmlerinde olan biten her şey bu filmde de var .
Jetpack'lerle uçuyorlar , patlamalar oluyor , teknoloji had safhada kullanılıyor .
İlki 2001 yılında vizyona giren serinin bu ikinci filminde , ilkinden de bazı karakterleri görüyoruz .
Ama teknolojinin nimetlerinden yararlaranan ikinci filmde bunun yanısıra kediler ve köpeklerin yer altındaki ' teknolojik ' dünyalarına daha ayrıntılı yer veriliyor .
Teknolojinin sayesinde hayvanların suratları öyle gerçekçi , öyle sevimli hale gelmiş ki film sırf bu sebepten bile kendini izlettiriyor .
Çocuklara yönelik bir proje olarak , yanlarında gelen ebeveynler de hesaba katılarak - bu Shrek'le birlikte bir trende dönüştü - çoğunlukla yetişkinlerin anlayabileceği sinema ve popüler kültür esprilerine de yer veriyor , bazıları zorlama gibi de dursa .
Filmin orjinalinin seslendirmesi için müthiş bir kadro kurmuşlarken , Türkçe seslendirmede Kitty Galore'u seslendiren Nebahat Çehre etkileyici bir performans sergilerken , bazı karakterlerin seslendirmeleri havada kalıyor .
Örneğin Seamus adında saf bir güvercin var ki hareketlerinden bir rapçinin seslendirdiğini anlıyorsunuz , ama Türkçe seslendirmesi bambaşka bir karakterde işlenmiş .
Sonuç olarak , birbirleriyle pek anlaşamayan ama sonunda birlikte olmaktan mutluluk duymaya başlayan kediler ve köpeklerin filmi , çocukları eğlendirecekken büyüklerin de o sevimli hayvanları seyrederken keyif alacağı bir yapım .
Salondan ayrıldıktan sonra yolda gördüğünüz hayvanları çaktrmadan takip edip , konuşup konuşmadıklarından şüphe duymaya başlayabilirsiniz .
