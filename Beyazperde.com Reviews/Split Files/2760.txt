Son dönem sinemanın Tarzan , Orman Çocuğu gibi yapımlarla doğaya olan özlemini görebiliyoruz .  Tibet’te Yedi Yıl ,  Kapıdaki Düşman ve Kara Altın ile tanıdığımız yönetmen Jean - Jacques Annaud'un yeni filmi Kurdun Uyanışı sinemaseveleri memnun edecek bir pastoral masal olarak öne çıkıyor .
Doğayla bir kucaklaşma sunan filmde küçük bir kurt yavrusunu evlat edinen Chen Zhen ile tanışıyoruz .  1967 yılında Beijing'ten gelen bir öğrenci olan Chen kocaman kalbiyle hepimizin kendini özdeşleştirebileceği biri .
Genç bir öğrencinin Moğolistan bozkır hayatında yaşayan bir grup sürü çobanı uyum sağlamak için hayatında ne kadar büyük değişiklikler yapması gerektiğini görürken , bir yandan da doğaya duyduğumuz özlemi bol bol doyuruyoruz .
Fransa - Çin ortak yapımı filmde oyuncular Uzak Doğulu oyuncular arasından seçilmiş .
Başroldeki Feng Shaofeng'in üstün performansı 37 yaşında olduğunu tahmin etmenizi tamamiyle engelliyor .
Gerçekten bir öğrencinin doğal ve gerçek mücadelesini izlerken buluyorsunuz kendinizi .
Doğadaki uyumla ilk kez yüzleşen gencimiz vahşi ve korkutucu bildiği kurtların asil ve duyarlı hayvanlar olduğunu gördüğünde adeta hayatı değişiyor .
Hayvanların , evcil ya da vahşi , içimizde uyandırdığı o sıcak ve tanıdık his bu filmde de kurtlar üzerinden vuku buluyor .
Kurtların özgür ruhlarına rağmen gözlerindeki bakış ile seyirciler olarak doğanın gücünü görüyoruz .
Filmin ilk kısmı eşsiz doğa manzaraları , kurtların uyandırdığı hayranlık , gencimizin doğaya uyum sağlama çabası ve bozkır yaşamının getirdiği az da olsa sıkıcı düzeni gözlemlemekle geçerken filmin kötü adamı da teşrif ediyor .
Hayvanların olduğu her filmdeki gibi bu filmde de kötü adam onlara zarar vermeyi hedefleyen bir hükümet yetkilisi oluyor .
Dikkat çekici bir şekilde doğayı ön plana çıkaran ve onun çağrısını seyircilere ulaştırmayı hedefleyen pastoral yapımların kötü adamları genellikle otorite figürleri oluyor .
Bu filmde de bu kurala uyulmuş , zira hükümet yetkilimizin amacı bölgedeki kurtlardan kurtulmak .
Şayet benim gibi hayvanseverlerin kalbini parçalayacak kurt ölümleri seyretmeye cesaret edemeyenlerdenseniz , o sahnelerde gözleriniz dolabilir .
Zira kurtların hem kendileri hem de temsil ettikleri şeylerin ölümünü izlemek film izleyicisi için hiç de kolay olmayacak .
Kurtların kötü adam oldukları pek çok vahşi doğa filminden farklı olarak bu kez kurtların tarafındayız !
İntikam peşindeki ebeveyn kurtların öfkesinden insanlar da payına düşeni alsa da filmin en temel göndermesini unutmamak gerek ; doğanın düzenine çomak sokmak yanlıştır .
İnsan doğayı kontrol edebilecek bir güce sahip değildir ve bu amaçla insanlık dışı girişimlerle hareket etmemelidir , yoksa doğa intikamını alır !
Kadrajları ve ses efektleri tek kelimeyle muazzam olan filmde ; doğaya doyacağınız , hayvan sevgisini hissedeceğiniz , sevginin vahşi bir hayvan ile özgür bir adamı nasıl birbirine bağladığına şahit olacağınız bir görsel şölen göreceksiniz .
