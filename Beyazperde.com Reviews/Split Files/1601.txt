Bir babanın sevdikleri için neler yapacağına şahit olabileceğiniz binlerce film izleyebilirsiniz .
Ama , bir babanın sevdiklerinin zarar görmemesi için “neler yapamayacağına” şahit olmanız her zaman yaşayabileceğiniz bir şey değil .
Müfit Can Saçıntı , Mert Turak , Uğur Demirpehlivan , Ünal Yeter , Erkan Can ve Elif Nur Kerkük’ün canlandırdığı karakterler üzerinden ilerleyen hikayede , hem bireysel hem toplumsal konuların eşit biçimde ele alındığını görüyoruz . 
Ferhat ve Aslıhan evlenmek isteyen bir çifttir .
Ama dünya üzerinde hangi coğrafyaya giderseniz gidin , birbirinize olan sevginizden önce size sorulacak olan bir soru vardır : “Paran var mı ? ” Babamın Ceketi’nde bu soru dümdüz sorulmuyor tabii .
Konu Ferhat’ın işinin olup olmamasına çevriliyor .
İbrahim ve Ferhat bunun üzerine binlerce şirketle onurlarını hiçe sayarak iş görüşmesine gider ve elleri her seferinde bomboş dönerler .
Buraya kadar her şey klasik Türk dizisi senaryosu gibi görünüyor , değil mi ?
Zaman zaman o kıvamda ilerlediği olmuyor değil ; ama bir yapım Müfit Can Saçıntı’nın kaleminden çıkınca işlerin değişmesi an meselesi oluyor .
Sistem karşıtı ruh , en basit senaryoya bile işleyebiliyor .
En klişe olduğunu düşündüğünüz sahnenin hemen ardından sizi şaşırtan bir sürpriz karşınıza çıkıp sizi şaşırtıyor . 
Türkiye topraklarında yaşayan orta sınıf , kıt kanaat geçinen ama onuruyla yaşamaktan da vazgeçmeyen , yani klasik aile yapısını tasvir eden Babamın Ceketi’nde , aile olmanın değerleri yeniden masaya yatırılıyor .
Ama hikaye bundan biraz daha karmaşık .
En değerli maddiyatlarının maneviyat olduğu bir ailede , maneviyatlarının korunması için bir babanın onurunu hiçe sayması bu karmaşık durumlardan biri .
Buna kısaca “fedakarlık” diyebiliriz .
Hiyerarşik yapının üstünde yer alan herkesin ondan istediklerini yaparak ailesini koruyan birinin en büyük hayal kırıklığı da , bu fedakarlıkların sonuçsuz kalmasıyla ortaya çıkıyor .
Bugüne kadar kendi karakterinizi hiçe sayıp yalnızca sevdiklerinizin yararına bir şeyler yaparak hayatınızı sürdürseydiniz ve bunların bir hiç uğruna olduğunu öğrenseydiniz ne olurdu ?
Burada tüm suçun Ferhat’a ait olduğunu söylerdiniz büyük bir ihtimal ile .
Ama filmin klişe olmasını engelleyen en büyük özelliği burada devreye giriyor .
Hiç beklemediğiniz uzun repliklerle gelen sistem eleştirileri sayesinde film kendi ruhunu keşfediyor . 
Tüm bu anlatılanlara bakarsanız , Babamın Ceketi’nin saf bir dram olduğu sonucuna varabilirsiniz , ama kesinlikle değil !
Dram ve komedi türlerinin arasında mekik dokuyan filmdeki komedi niteliği taşıyan sahneleri izlerken derin bir rahatlama anlamı taşıyan nefes çekebilirsiniz .
Çünkü , Türkiye Sineması’nda komedi filmi denildiğinde son zamanlarda akıllara pek de iyi şeyler gelmiyor .
Ama Babamın Ceketi’nde edinilen Yeşilçam esintisiyle bu klişe de kırılıyor .
Özellikle Ayşen Gruda , Ahmet Arıman ve Tuncay Akça , o Yeşilçam esintisinin bize kadar gelmesinde yardımcı rol üstleniyor .
Diğer bir yandan filmde kısa bir süreliğine görünen ama akıllarda güldürmesiyle rahatlıkla kalmayı başaran Sami Aksu da takdiri hak edenler arasında yerini alıyor . 
Her filmde olduğu gibi Babamın Ceketi’nde de eksi yönler bulunuyor .
Bazen dram dozunu fazla kaçırması bu eksilerin en büyüğü .
Ama tüm artı ve eksi yönleriyle karşımızda istediği mesajı veren ve seyirciden istediğini alma kapasitesine sahip bir film duruyor .
Yazar : Özlem Yenilmez
