Hayatımın Tatili , ' aşk - meşk meseleleri geçmişte kaldı ,   şimdi ihtiyarız , salt huzur ararız ' benzeri klişeleri , " Yok be arkadaş , hayat hala ve inadına sürüyor , gençlik , bedene hapsolmuş bir şey değildir , o , ruha karışmış bir güzelliktir " diyen , seyri zevkli bir filmdi .
Devam filmi  Marigold Otelinde Hayatımın Tatili 2 ise ; maalesef " Uzatmanın ne gereği vardı " serzenişine yol açan bir projeye dönüşmüş , ne yazık ki …
Memleket sinemasında , gişe odaklı devam furyasına ne kadar karşıysak , yabancı filmlerin , uzatılıp resmen sündürülmesine de o denli karşı çıkmak gerekir , haliyle …
Elbette , keşke devamı çekilse dediğimiz işler vardır , seyrine doyamadığımız , aklımıza kazınan , ruhumuza işleyen bazı yapıtlar , yine ve yeniden beklenti doğurur , hiç kuşkusuz .
Ancak ve genellikle , bu mevzuların sonu hüsran olur , tüm umutlar kırılır .
Seriye bağlanan filmlerin , tek tük iyi örnekleri vardır .
Örneğin şimdi vizyonda Hızlı ve Öfkeli 7 rüzgârı esiyor , resmen gaza basmış , daha şimdiden Türkiye’nin izleyici rekorlarını altüst ediyor , hatta Avatar’ı geçti bile , tüm zamanların en çok gişe yapmış yabancı filmi olması ve ilk sıradaki Titanik’i devirmesi de yakındır .
Çok gişe yapması , bir filmin , sinemasal ederini ve değerini çoğaltmaz , ancak seyircinin gönlünü çalmıştır ve bu durum , sonuçta büyük bir başarıdır .
Çünkü filmler , izleyiciler için yapılmıştır .
Peki , Marigold Oteli’nde Hayatımın Tatili 2’nin , seyircinin sevgi seline uğrama ihtimali var mı ?
Bence yok , zaten sorun da tam olarak bu , sinemasal ağırlığı dışında , herhangi bir albeniden de mahrum bir filmin ortaya çıkmış olması . 
İngilizler , büyük başarılar kazanmış aktörlerine , ‘Sir’ unvanını verir .
Aktrislerde bunun karşılığı ‘Dame’dir .
İşte Oscar ödüllü iki Dame Judi Dench ve Maggie Smith de filmi kurtaramamış , ötesinde Richard Gere , Dev Patel , Bill Nighy gibi bildik ve iyi oyuncular da , yapıta pek katkı sağlayamamış .
Aşık Shakespeare ( Shakespeare in Love ) filmiyle hatırladığımız yönetmen John Madden , ilk filmde , yaşlılığın hallerini , ölümü , yaşama tutunmayı , yeniden aşık olmayı , gençleri de öyküsüne katarak resmedebilmişti .
İkinci filmde ise zorlama arttıkça , gereksizlik de çoğalıyor .
Sonuç olarak ikinci oteli açalım , herkesi birbirine aşık ettirelim , araya da bol renkli ve çok oynak Hint düğünü katalım , olsun bitsin mantığı maalesef olmuyor , olamıyor .
