Orson Welles şaheseri Yurttaş Kane’in en ünlü sözlerinden biri olan ‘Bir sürü para kazanmak büyük numara değildir , eğer tek yapmak istediğin bir sürü para kazanmak ise’ , filmin yapımından 70 sene sonra bile yerinde bir gözlem .
Amerika hiç bir zaman kapitalizme olan aşkını gizlememiştir , fakat günümüzde ahlaktan yoksun , sadece hırs ve açlık ile işleyen sosyopatik parazitlerle dolu bir canavara dönüşmüş durumda .
Etik ve empati eksikliği bu tarz insanları sürünün başına koyuyor .
Konu Amerikan sinemasında hırs ve açgözlülüğü eleştirmek olduğunda filmlerin daha sert ve umitsiz bir hava takındıklarına şaşmamak lazım , özellikle dünyanın en zengin 85 kişisinin en yoksul 3.5 milyar ( evet , milyar ) kişisi kadar parası olduğunu ve dünyanın bir sürü ülkesinde bu tarz açgözlülüğünün normal karşılanmasını bırakın , devletler tarafından desteklendiğini akılda tutarsak .
En azından Oliver Stone’un Wall Street’inde etik iç çatışmadan yakınan birkaç karakter vardı .
Son yılların kapitalizm karşıtı There Will Be Blood ve Wolf of Wall Street gibi şaheserleri protagonistlerine o kadar yumuşak yaklaşmıyor , ana karakterlerini kendi kazançları için sistemi içten yiyen sosyopat parazitler olarak gösteriyor .
Hollywood her zaman içinde bulunduğu dönemin halktaki etkisini aktarmıştır , ve günümüz filmlerine göre bu tarz açgözlülüğe olan sinirimiz artık taşmış durumda .
Gece Vurgunu işte bu tarz bir ‘başarı öyküsü’nü muazzam bir ustalık ve dürüstlükle anlatıyor .
İnanılmaz tüyler ürpertici fakat akıllı ve egoist Louis Bloom ( rol içinde kaybolan performansını izledikten sonra eve gidip hemen duş alma ihtiyacı hissettiren Jake Gyllenhaal ) gece saatlerinde kamerası ile sonraki günün haberleri için kaza ve suçları kaydetmeye karar veriyor .
Bloom , kurbanlara karşı hiçbir acıma hissetmediği için en kanlı görüntüleri alıyor ve bu sayede kısa sürede başarılı oluyor , çünkü yerel televizyon istasyonları bu tarz kanlı haberlerle reyting alabiliyor .
Zaman içinde Louis’in kan revan içindeki kurbanların gözlerine kamerayı sokması , suç mekanlarına yasadışı girip dramatik çekimler yakalayabilmek için delliler ile oynaması reytingleri düşük yerel bir kanalın ilgisini çekiyor .
İşini kaybetmemek için kelimenin tam anlamıyla her şeyi yapmaya hazır olan haber yapımcısı Nina ( Rene Russo ) , Louis’in çekimlerini satın alıyor ve hiç tereddüt etmeden yoksul siyahların zengin beyazları soyup öldürdüğü suçları çekerse iyice başarılı olacağını söylüyor .
Louis’in gece suç avcısı kariyeri yükseldikçe suçları kamerasıyla çekmek ile kamerası için suç yaratmak arasındaki çizgi giderek kayboluyor .
Jake Gyllenhaal , gerçekten tedirgin eden bir karakter yaratarak en azından Oscar adaylığını hak ediyor .
Fiziksel transformasyonlu karakterlerde hep olduğu gibi Hollywood basını Gyllenhaal’un rol için kaybettiği kilolara odaklanıyor , fakat karakteri unutulmaz kılan asıl özelliği gözlerinin arkasında insanlıktan yoksun birini görmemiz .
Rene Russo’nun karakteri hırs probleminin diğer yüzünü gösteriyor , haber programının prestiji arkasında saklanmasına rağmen kurban kanı için susamaya devam ediyor .
18-30 yaş arası erkek seyirciyi çekebilmek için bu rol daha genç bir aktrise gidebilirdi , fakat Russo bu yaşta bir karakterin yıllardır bu kadar çirkin bir işte çalışması sonucu oluşabilecek ahlaki yorgunluğu ustalıkla aktarıyor .
Louis suç dolu , farklı ırkların karıştığı metrolopit bir şehirde ( Bu sefer Los Angeles ) uykusuzluktan yakınan acayip bir kişilik olduğu için sinema severlerin aklına hemen Taksi Şoförü'nün Travis Bickle’ı gelecektir .
Fakat bu iki karakter arasındaki fark Bickle’ın şehrin ahlaksızlığı yüzünden harekete geçmesi , Louis’in ise bu ahlaksızlık sayesinde başarılı olması .
Bu bakımdan Louis’in Bickle’dan çok Jordan Belfort ve Daniel Plainview gibi karakterle daha çok ortak yönü var .
Yazar / Yönetmen Dan Gilroy , Gece Vurgunu ile ilk yönetmenlik deneyimine imza atmadan önce yirmi yıldır saygı gören bir senaryo yazarı idi , kanımca aynen  2007 yılının en iyi filmi ve bir başka muazzam hırs eleştirisi Michael Clayton’ı yazıp yöneten abisi Tony Gilroy gibi .
Umalım ki Dan’in ilk filminden sonraki yönetmenlik kariyeri Tony’ninkinden daha başarılı olur .
Dan Gilroy , gece sahnelerine Michael Mann’imsi bir hava katmasıyla beraber gayet etkileyici gerilim ve aksiyon sekansları da yakalıyor .
Filmin üçüncü perdesindeki araba kovalamaca sahnesi bence Fast & Furious serisinin herhangi benzer sekansından daha etkileyici , çünkü en basitinden karakterlere ne olacağını ve hikayenin nereye gideceğini umursuyoruz .
Gece Vurgunu , medyanın kirli ve çürük korkutuculuğunu ve acıdan kar yapmasını her zaman yerinde bir dürüstlük ile inceliyor .
Bu denli acayip karakterler ve durumlarla dolu bir proje her an ya abartı bir B - filmine , ya da didaktik bir kuru Hollywood ahlak dersine dönüşebilirdi , fakat hiçbir an odağından sektirmiyor .
Bazen rahatsız edici bir deneyim olabilir , fakat her an seyirciyi sarıp sarmalayacağı da kesin .
