Sir Horace Horatio Walpole ( The Castle Of Otranto ) ve Geoffrey Chaucer ( Canterbury Tales ) gibi isimlere yabancı olmayanların Washington İrwing ( 1783-1859 ) ' i de tanıdığına eminim .
Kendisi ilk Amerikalı korku öyküleri yazarlarındandır .
Şu sıralar gösterimde olan Tim Burton imzalı " Sleepy Hollow - Hayalet Süvari " ' de onun 1819'da yayınlanan " The Sketch Book - Karalama Defteri " ' nde yer alan hikayelerinden biri .
Giovanni Scognamillo ' nun kelimeleriyle kendisini tanımlarsak : " . korku öykülerine ve daha geniş bir anlamda , fantastik temalara bir mizah , ürpertiler yaratmaktan ve okurunu meraklandırmaktan hiç vazgeçmeksizin bir espri katmayı da başarıyor . " ( * ) İşte bu yazıya konu olan filmde şu yukarıda yer alan tanıma bire bir uyuyor .
Belkide İrwing'in bu öyküsü , üzerinde bazı önemli değişiklikler yapmış olmasına rağmen , Tim Burton'a verilebilecek en güzel malzemeydi .
Tim Burton filmlerini takip edenler onun değişik tarzını bilirler .
Mekan , dekor , renk ve müzik onun için en az anlattığı hikaye kadar önemlidir .
Çılgın renkleri ve mekanları sever ( " Pee - Wee's Big Adventure " ( 1985 ) , " Edward Scissorhands - Makas Eller " ( 1990 ) ) , karanlığı ve boğuculuğuda ( " Batman " ( 1989 ) , " Batman Returns " ( 1992 ) . Herkesin pek kolay takip edemeyeceği ve sevemeyeceği karakterler yaratır . Beetlejuice olarak Michael Keaton , Pee - Wee Herman olarak Paul Reubens , Edward Scissorhands - Ed Wood ve İchabod Crane olarak Johnny Depp hep " freak " yani garip karakterlerdir . En ticari filmi olan " Batman " ' in kahramanı bile ciddi sorunlar yaşamaktadır . Annesi babası o çocukken gözlerinin önünde katledilmiştir , kocaman şatosunda tek başına yaşar . Birde Alfred ve Robin meselesi var tabii . Burton'un bu karakteri kendi tarzına çok uygun olduğunu düşünerek seçtiğine eminim . Danny Elfman vazgeçemediği müzisyeni , Chris Lebenzon ise has kurgucusudur . Johnny Depp en sevdiği erkek oyuncudur . Christina Ricci ve Winona Ryder gibi çocuksu kadın oyunculara kendini yakın hisseder . Ama Kim Basinger veya Geena Davis gibi gerçek kadınları filmlerinde ihmal etmez . Hayat arkadaşı Lisa Marie son bir kaç filminde önemli yan rollerde başarıyla yer alır . Çizgi film çizerliğinden geldiğini mizah anlayışı ( bilhassa " Batman Returns " ( 1992 ) ) ve set tasarımlarıyla fazlasıyla belli eder . " Sleepy Hollow " , Burton'un " Batman " ' dan beri başaramadığı şeyi başardı . Onun tarzıyla ticari başarıyı yeniden birleştirdi . İchabod Crane bir korkak mı bir kahraman mı sorusu tartışmaya açık . Bir yandan örümcekten korkarken veya mağaraya girerken bir çocuğun arkasına saklanabiliyorken , diğer yandan bir saniye bile düşünmeden hayalet süvarinin peşinden gidebiliyor . Aslına bakarsanız filmin hikayesini sevmedim . 1700'lerin sonunda geçen bir polisiye hikaye . Miras kavgası vs. vs. vs. . Öyle olağanüstü bir oyunculukta yok ortada . Ama filmden bir dakika bile sıkılmadım , gayet zevkle izledim . İşte Tim Burton farkı dedikleri bu olsa gerek sanırım . Kamera , dekor ve tarz mükemmel . Son dönemlerde sayısız filmi tarzı dolayısıyla sevdik zaten . Kesinlikle Tim Burton'un en iyi filmlerinden değil ama gişede başarı sağladığı için ona Hollywood'da eski saygınlığını geri kazandırdığı kesin . Umarız bu sayede koruyabildiği bağımsızlığını yine bence en iyi filmi olan " Edward Scissorhands - Makas Eller " gibi yapıtlar vermek için kullanır . Sıradaki projesi bizi maalesef pek fazla umutlandırmadı . " Planet Of The Apes - Maymunlar Cehennemi " ( 1968 ) en sevdiğim bilim kurgulardan biridir ama bir yeniden çevrimine ne derece sıcak bakabileceğimi bilmiyorum . Sinemalara geldiği zaman Burton hatırına nasıl olsa izleyeceğiz . Festivale inat bu haftada görülmesi gerekenler filmler vizyona giriyor . Bakalım hepsine yetişebilecek miyiz . Saygılar ( * ) : Scognamillo , Giovanni - " Dehşetin Kapıları " Mitos Yayınları - Mart 1994
