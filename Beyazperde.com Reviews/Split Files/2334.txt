Aslında romantik komedi türündeki filmler için kritik yazısı yazmak çok zor .
Tabii eğer film son zamanlarda izlediğimiz İlişki Durumu : Karmaşık ( It's Complicated ) veya eskilerden Harry Sally İle Tanışınca ( When Harry Met Sally ) örnekleri gibi , bir romantik komediden daha fazlası ise , oyunculuklardan senaryoya , yönetmenin tercihlerinden müziklere kadar bir çok konudan bahsedilebilir .
Fakat genelgeçer diyebileceğimiz , aynı kalıplardan gitmeyi tercih eden o kadar çok romantik komedi film üretiliyor ki , eleştirirken biz de aynı kalıplardan gitmek zorunda kalıyoruz , iyi kötü .
Herşeyden önce oyuncu seçimi .
Evet , Jennifer Anniston da Gerard Butler da , oyuncu kadrosunda gördüğümüzde filmlerini izlemeyi tercih edeceğimiz popüler isimler .
Bu iki ismin biraraya gelmesi hakkınde ise ne söyleyebiliriz , evet aslında aralarında bir uyum sözkonusu , hayal kırıklıklarıyla izlediğimiz Morganlar Nerede filmindeki Hugh Grant - Sarah Jessica Parker uyumsuzluğu kadar kötü bir durum yok ortada .
Ama gene de çok inandırıcı bir aşk göremiyoruz filmde .
Altı ay flört etmiş , evlenmiş ve altı ay evli kalabilmiş , sonra boşanmış ama aslında birbirini unutamamış , gene de gururlarından hiçbir adım atmamış bir çiftimizin bir anda başına gelenler var bu kez .
Gerard Butler'ın canlandırdığı Milo , polislikten kovulmuş , Amerika'da geçerli değişik bir mesleğe geçmiş bir adamı canlandırıyor , kendisi bir ödül avcısı .
Cezasını çekmemiş veya ödememiş suçluların başına konan ödülleri , onu yakalayarak kazanan Milo , bu kez yakalaması gereken kişinin , kefaletini ödemeyen eski karısı olduğunu öğrenince çok sevinir , bir nevi ondan öcünü alacaktır .
Jeniffer Aniston da hırslı bir gazeteciyi canlandırıyor , Nicole tam bir suç olayının üzerinde çalışırken eski kocası Milo onu esir alıyor .
Bu alıkoyma , kaçma , kovalama esnasında da " biz niye ayrılmıştık yahu " düşüncesine kapılan çiftin aşkları kabarıyor .
Hepsi bu .
Jeniffer Aniston , oyunculuk açısından , Friends dizisinden 10 yıl sonraki Rachel Green'den ötesini vermiyor bize maalesef .
Gerard Butler ise aklımızda daha çok 300 filmindeki performansıyla yer etmesine rağmen bu komedi filminin kendince hakkını veriyor diyebiliriz .
Filmi Andy Tennant ( Aşk Doktoru / Hitch , Beni Unutma / Sweet Home Alabama filmleriyle hatırlayabiliriz ) yönetiyor .
Film , fragmanını izlediğimizde tüm konuyu anlatıyor aslında , ne bir sürpriz , ne bir şaşırtmaca , ne bir heyecan , ne bir romantizm .
Bu iki beğenilen ünlüyü izlemek , ah ama elbette atlamayalım , her bir sahne için özenle seçilmiş güzel müzikler ve gerçekten güzel mekanlarda ( Atlantic City gerçekten olağanüstü ve yönetmen de bu güzelliğin hakkını vermiş ) izlemek istiyorsanız , bu film size göre .
Kaliteli , akılda kalıcı , içi dolu bir romantik komedi bekliyorsanız , pas geçin .
