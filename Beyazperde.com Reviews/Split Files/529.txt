Dev Avcısı Jack ( Jack the Giant Slayer ) , ironiden yoksun düz bir peri masalı olarak başlayıp birden dev orkumsu yaratıklarla dolu İki Kule'nin Helm's Deep savaşını andıran bir epik fantezi - aksiyona dönüşmeye çabalıyor . 
Nedendir bilinmez ( belki Alis Harikalar Diyarında ( Alice in Wonderland ) ' in finansal başarısından sonra ) Hollwood , klasik peri masallarının modern iğneleme ve ironi ile dolu versiyonlarını yaratmaya kafayı taktı gibi .
En azından Jack the Giant Slayer , bu bilindik masalı olabildiğince eski usül bir hikaye yaklaşımı ile yaratmaya çalışıyor , en azından ilk yarısı boyunca . 
Jack ve sihirli fasülyelerinin devlerin dünyasında geçen maceralarını çoğumuz biliriz .
Jack'in ( Nicholas Hoult ) hikayesinin ilk perdesi gayet basit bir çocuk peri masalı şablonuna oturuyor ve bu yolda türün tipik klişelerinden yoksun kalmıyoruz . 
Bu klişeler arasında en bariz olanı bir gün sıkıcı fakir hayatından kaçmayı düşleyen çiftçi çocuk tabi ki .
Fakat bir de kraliyet hayatından bunalmış , macera arayışında kaleden kaçan prenses var .
Bu prensesin adı Isabelle ( Eleanor Tomlinson ) , fakat hikayesi Aladdin'i o kadar andırıyor ki adı Jasmine olsa da olurmuş . 
Tabii ki Jack , Isabelle'nin kim olduğunu bilmeden onu haydutlardan korumaya çalışır ve arkasındaki kocaman ordunun farkına varmadan haydutların ona boyun eğdiğini zanneder . 
Tabii Isabelle kötü kalpli güç sarhoşu Roderick ( abartı kötü adam rolüyle Stanley Tucci birazcık eğleniyor gibi en azından ) ile evlenmek zorunda olduğu için kaleden bir daha kaçar ve Jack'in evini bulur .
İşte bu noktada sihirli fasulyeler bu ikiliyi devlerle dolu dünyaya fırlatır ve Jack , Isabelle'i kurtarmaya and içer . 
Jack , Isabelle'i kurtarsa bile onunla evlenemeyecektir çünkü prensesin kraliyet ile evlenmesi zorunludur ( ki Roderick bana pek kraliyetten gibi gelmedi ama neyse ) .
Finalde bu kuralı kıran bir açık bulunacak mıdır , ne dersiniz ? 
Filmin hürmetli senaryo yazarları arasında yönetmen Bryan Singer ile hep ortaklık kuran Christopher McQuarrie bile var .
Fakat senaryo , Jack the Giant Slayer'ı bir türlü alışık olduğumuz blockbuster yavanlığından kurtaramıyor .
Singer ise Olağan Şüpheliler ( The Usual Suspects ) ve X - Men 1 ve 2'nin yaratıcı ve taze Singer'ı değil de Superman Dönüyor ( Superman Returns ) ' ün donuk Singer'ı olmuş bu sefer . 
Kamera arkasında bu kadar yetenekli kişiler ve önünde Ewan McGregor , Ian McShane ve Mike Leigh favorisi değeri halen anlaşılmamış Eddie Marsan gibi güçlü kadro varken bu kadar yaşamsız bir macera çıkması şaşırtıcı açıkçası .
Bu isimlerden haklı olarak bazı beklentileri olan seyirci , yaratıcılıklarla dolu peri masalı bozması bir epik veya en azından klasik b - tipi fantazi - macera filmlerine gönderme yapan bir eğlencelik istiyor . 
Fakat elde olan bütün bu stilleri birarada tutmaya uğraşan bir karmaşa , yer yer eğlenceli tabii ama salondan çıkınca anında unutulan bir mini - epik .
Sormak istedim , bu film kimin için yapılmış ?
İlk yarısı tamamen çocuklar için peri masalı , Şrek ( Shrek ) ve Cesur ( Brave ) gibi animasyonların peri masallarına aşıladığı orijinallikten bile yoksun . 
Diğer yandan film Amerika'da 13 yaş sınırı ile vizyona giriyor ve bunun sebebi pek te etkileyici olmayan CGI devlerin askerleri ezip kafalarını ısırıp kopardıkları ikinci yarıda belli oluyor .
İlk yarıda çocuklar eğlenirken sıkılan ebeveynler , ikinci yarıda ilgileri artsa da çocuklarının gözlerini kapatmaktan filmi izleyemeyecek gibi .
