Baskın : Karabasan filmini Filmekimi galası öncesinde özel bir gösterimde izleme şansı bulmuş ve sonrasında yönetmeni Can Evrenol'a çok kızmıştım .
Olmamış ; hatta olmanın yanından ve kıyısından geçememiş bir korku filmini kıyasıya eleştirme zevkini bizden almıştı çünkü .  Önümüzde senaryodan kaynaklanan ufak tefek sıkıntılara rağmen , kanla canla çekilmiş ' ' gerçek ' ' bir korku filmi vardı !
Eski alışkanlıkla yönetmenin karşısına geçip önce eksikleri , hataları sıraladık tabii ama o fasıl çabuk bitince iş filmin önemli artılarına geldi ve o noktada sinirimiz iyice arttı .
Bu garip duyguyu bize daha önce gerçeküstücü sinemaya yükseldiği anlarıyla ilginçleşen Gomeda , senaryosuyla zekamızı okşayan Küçük Kıyamet ve klişelerin üzerinden şık bir şekilde sıçrayan Ses filmi de yaşatmıştı ; onlara da kızmıştık iyi oldukları için .
Peki Evrenol'a neden kızdık ?
Bir kere Evrenol'un uzun metraj çekmek için o kadar kısa film çekmesine gerek yoktu .
Türkiye'de cinlerin cirit attığı korku sineması ticari bir alan bir kere .
Yeni bir başlangıç arayan yapımcı ve yönetmenlerin kumar masası .
Eskiden bu masadan kazançlı çıkılırdı , şimdi masaya oturmak masrafları bile karşılayamayabiliyor .
İzleyici eğlenmek için bile tereddütle yaklaşıyor cinci filmlere .
Evrenol kısa filmleriyle korku sinemasına defalarca aşk mektubu yazmış ve mektupların karşılığını sadık bir takipçi kitlesiyle ve ödüllerle almış .
Doğrusu bizim korku sinemasına hiç yakışmıyor , kara koyun olmayı göze almış herhalde .
Sen kalk bir düzine kısa film çek , son kısa filmini uzun metraja dönüştür .
Evrenol'a ; ' ' Sen korku delisi misin ? ' ' diye sorarlar yani .
Biz tür sinemasına gönlünü kaptıran ' ' geek ' ' yönetmenlerin film çekmesine , hele çekip de becermelerine pek alışık değiliz .
Yönetmene sorular hazırladık ve sorularımız daha bitmedi .
Bir kere sormak lazım , atmosfer kurmak için bu kadar uğraşmaya gerek var mıydı ?
Bu noktada filmin hikayesini kısaca bir hatırlatmak gerek : Bir grup polis , goygoylu , gıybetli güç gösterili bir ocakbaşı gecesinin sonunda gelen bir yardım çağrısı üzerine tarihi bir osmanlı karakoluna gidiyorlar .
Burada onları yabancı gibi gözüken ama kişisel bir anlamı olan ayin yorgunu bir yeraltı grubu karşılıyor .
Evrenol'un tekinsiz mekanı , doğru ışığıyla , özenli dekoruyla ve sakinlerinin sıkı kostümleriyle tür filmleri alanında çıtayı oldukça yukarı taşıyor .
Halbuki mekanın ruhsuzluğuna , kostümlerin sıradanlığına laflar dizmeye hazırdık .
Olmadı , Evrenol o açıdan da gösterdiği delice özenle bizi hayal kırıklığına uğrattı .
Baskın : Karabasan'da en azından kötü bir ses tasarımı olmalıydı , etkisiz sahneleri aniden volümü yükselen , kulakları tehdit eden seslerle etkili kılmaya çalışan filmlerden öyle alıştık çünkü biz .
Hiç olmazsa özensiz sesler olmalıydı ve biz rahatça , ' ' Türk korku filmi değil mi işte , sesler gene rezalet , bunu asla  beceremiyorlar ! ' ' diyebilmeliydik .
Ama Evrenol belli ki o konuya da kafa yormuş ; sesler etkili ve ayarında , ayrıca film retro seslerle dolu sıkı bir film müziğine sahip .
Dememiz o ki , biz bu işe çok bozulduk .
Evrenol klişeye başvuralım , tam anlamıyla ezber bozdu .
' ' Bir mizah malzemesi olarak Türk korku filmi ' ' gerçekliğini sarstı .
Gülmeyi , eğlenmeyi bekliyorduk ama olmadı ; tam tersine diken üstünde , huzursuz bir deneyim yaşadık .
Gerçek bir korku filmi izledik .
Uzatmayalım , şaka bir yana Evrenol'dan bunu bekliyorduk , hatta gelecekte daha iyilerini de bekliyoruz .
' ' Bir korku filmi nasıl yönetilir ?
' ' ' ' Korku filminde atmosfer nasıl kurulur ?
' ' İşte bu gibi sorulara kafa yorduğu belli ama senaryo üzerinde daha çok çalışması gerek .
Freudyen kodlar , senaryonun kişisel bir ton yakalamasında etkili olmuş ama erkeklik meselesiyle hesaplaşan sembolik anlatım hikayenin güçlü bir şekilde noktalanmasını engellememeliydi .
Polislerin mekana girişi geç oluyor , kısa sürede onlar adına kaygılanmayı bırakıyoruz ve başka bir film , tamamen kişisel bir hesaplaşma izlemeye başlıyoruz .
Fakat yine de senaristlerin de Evrenol kadar bu işe kafa yordukları ve alt metin inşası üzerinde çalıştıkları bir gerçek .
Can Evrenol ileride dünya çapında bir korku sineması yönetmeni olabilir .
Ama bunun için senaristleriyle daha fazla çalışması , hem iyi yazılmış hem de iyi çekilmiş filmlere imza atması gerek .
Sayesinde yerli korku filmleri mizah malzemesi olmaktan çıkacak , buna yürekten inanıyoruz .
