Ülkesinin yasaklı yönetmeni Jafar Panahi ev hapsi , ülke hapsi gibi gerekçelerle film yapması engellenmeye çalışılsa da tutkulu bir biçimde film yapmaya devam ediyor .
Ev hapsi yaşadığı zamanlarda çektiği Bu Bir Film Değildir ; kişinin inandığı şeyin peşinde koşması üzerine güzel mesajlar içeriyordu .
Hatta oyunculuk ve rol dengesi , oyuncunun role olan inancı gibi meseleleri anlatmayı da ihmal etmiyordu .
Genelde belgeselle kurmaca arasında çektiği son filmlerinin tadı birbirine benzese de üretim sürecini devam ettirmesi takdire şayan .
Ama tabii kendisi bu konuya nasıl bakıyor bilinmez ama sırf yasaklı , politik bir figür olduğu için filmlerine festivallerde tolerans geçiliyor , zaten Cannes , Berlin gibi festivaller İran’dan gelen her filme gözleri gibi bakıp , o filmleri pozitif bir ayrımcılıkla ödüllendirmeyi seçiyor olabilir .
Taksi Tahran Altın Ayı , Üç Hayat da geçtiğimiz yıl Cannes’da En İyi Senaryo ödülü kazandı .
Yönetmenin filmleri elbette önem arz ediyor ama ödüllendirmeye bakınca biraz bu yasaklı olmanın ödüllendirilmiş olduğunu düşünmeden edemiyor insan …
Tabii Panahi’nin üretmeye devam etmesi , üretmek için koşullar oluşturması , hikayeler tasarlaması gerçekten de güzel .
Bu arada Se Rokh / Üç Hayat sevdiğim bir hikaye oldu .
Üç kadının hikayesinin bir şekilde kesiştiği , kaderine razı olup kenara çekilmekle , hayatının iplerini kendi ellerine almak arasında gidip gelen , bir yandan oyuncu olmayı ve sorumluluklarını sorgulayan dinamik bir hikaye . 
 
Hikayeye bakarsak …
Marziyeh en büyük hayali olan oyunculuğu yapmak isteyen ama ailesinin engelliyle karşılaşan bir genç kız .
O da dikkat çekmek için Panahi’nin instagram hesabına bir video atıyor .
Asıl yardım istediği kişi ise kadın oyuncu Behnaz Jafari .
Videoyu görür görmez kızı bulmak için seti bırakıp Panahi ile yollara düşüyor Jafari .
Tabii burada videonun gerçek olup olmadığı , Marziyeh’in gerçekten kendisine bir zarar verip vermediği merak konusu .
Seyirci olarak biz de Panahi ve Jafari’nin arka koltuğuna atlayıp bu maceralı , sonunda bizi neyin beklediğini bilmediğimiz yolculuğa çıkıyoruz .
Jafari’nin kızgınlığı iyiden iyiye dikkatimi çekti izlerken .
Oyuncu olmak isteyen bir kızın kendisinden istediği yardım için geç kalınmış olunabilir zira .
Bir genç kızın kendisini böyle bir zan altında bırakması , kendisinden beklenen şeyin sorumluluğu karşısında afallayan Jafari’nin kızgınlığı görülmeye değer , filmin en gerçekçi ve sevdiğim yanlarından biri oldu diyebilirim . 
 
Yollarda onları karşılayan ve konuk eden hikayeler ; onları aynı zamanda Marziyeh’e taşıyan bir toplama ulaşıyor adeta .
Marziyeh’i isyan etmeye , ortadan kaybolup dikkat çekmeye iten tüm davranışların kökeniyle karşılaşıyor Jafari ve Panahi yol boyunca .
Panahi bu filmde etkisiz bir direksiyon adamı neredeyse , Jafari’yi Marziyeh’e ulaştırmayı hedefleyen bir araç .
Marziyeh’in köyünde devrim öncesi ünlü olan ama sonrasında oyunculuk yapması yasaklanmış oyuncu Sharhzad’ın şiirleri ve ruhu var .
Kendisini göremesek de …
Bu üç kadın bireysel ve toplumsal olarak İran’da kadın olmanın göstergelerini temsil ediyorlar .
Behnaz Jafari bu iki kadın içerisinde en şanslısı , kendisini bir şekilde baskılardan kurtarmış gibi hissetse de ; diğer iki kadının kaderiyle özdeşlik kurmadan duramıyor .
Başta çok kızdığı , kendisinden istenen sorumluluğu yerine getirdiği için mutlu ayrılıyor köyden … 
 
Hikayenin özellikle yollarda geçen bölümleri gayet doğal diyaloglarla ilerliyor ve ortaya yine belgeselle karışık bir kurgu havası çıkıyor .
Panahi insan öykülerinin birbirine dokunan , ülke içinde dolanan yanlarını karşımıza getirmeye özen gösteriyor .
Ve bu onun sinemasını bir bütün içinde farklı kılmaya yetiyor . 
 
 
twitter . com / banubozdemir
