İlki 1937 yılında William A. Welmann tarafından yazılıp yönetilen A Star is Born / Bir Yıldız Doğuyor’un 1976 yılında çekilen versiyonunda Barbara Streisand ve Kris Kristofferson rol almıştı ve film efsane versiyona bu yapımla ulaşmıştı .
Çok klasik , bildik kalıpları olmasına rağmen etkileyici bir duygusallık ve akıcılık barındıran hikaye bu yeni yani dördüncü versiyonunda da gönülleri fethetmeyi başarıyor .
Bu tarz şöhret basamaklarıyla hesaplaşan , içki ve uyuşturucuyla ruhunu kendinden uzak tutmaya çalışan , hayatla tek bağları müzik olan müzisyenlerin hayat hikayelerine fazlaca aşinayız .
The Doors ilk aklıma gelenlerden , benzer bir ruh halini yansıttığı için olabilir .
Tabii film tam anlamıyla bir kurmaca gibi dursa da aslında 1923 yılında aşırı dozdan ölen sessiz sinema döneminin ünlü oyuncusu Wallace Reid’in yaşam öyküsünden alıntı olduğu söyleniyor .
Bu arada 1976 versiyonu bir tık daha fazla şiddet içeriyor . 
Bradley Cooper bu ilk yönetmenlik denemesinde Lady Gaga’nın sahne deneyimlerinden fazlaca faydalanmışa benziyor ve bu deneyimleri iyi bir harmanla karşımıza taşıyor .
Film inanılmaz klişeye yatkın bir hikaye olmasına rağmen , samimiyetiyle ve bizi iyi şarkılar toplamının içine atmasıyla tavlıyor , dozunu inceden arttırarak seyirciye iyi bir zirve yaşatıyor .
Sonuçta bu filmin diğer versiyonlarını izleyenler sonu hakkında bilgi sahibidirler , ama önemli olan yönetmenin sizi nasıl bir duygu karmaşasıyla oraya taşıdığı oluyor ki Cooper bunu gayet iyi çözümlemiş .  
 Jack ve Ally arasında bir anda müzik kanalıyla filizlenen aşk ; aynı zamanda bir düşüş ve yükseliş hikayesine dönüşüyor .
Ally sahnelerde şarkı söylemek için can atan , bu arada beste yapan genç bir kadın .
Jackson Maine ise basamakları inişe geçmiş bir country müzik yıldızı .
İkilinin aşkı ve Ally’nin yeteneğiyle bütünleşen şöhret bir nevi aradaki büyüyü bozuyor .
Film aslında bana yükseliş ve düşüş hikayesinden daha çok ; ruhunu kaybetmemek , kaptırmamak / kaptırmak ikileminden dolayı ortaya çıkan bir çatışmayı yaşattı .
Şöhretin kazandırdıkları kadar kaybettirdikleri , kaybettirdikleri kazandırdıkları ikilemini iyi anlatan film ; kıskançlık ve aşk arasında mekik dokurken , içsel olarak pek çok çelişkiyi de önümüze döküyor . 
Müzikler , sahne kullanımı , ses performansları gayet iyi , her konserde yaşanan duygu temposunun farklı olması ve bizi adım adım sonuca taşıması gayet iyi .
Bir yanda aile açısından çok şanslı olmayan Jack’e karşın ; babasının büyük desteğini alan Ally’nin birbirinin yerine geçen hayatları filmin trajedisini tırmandıran yanlarından biri .
Bir yandan da film ; diğer versiyonları içine alarak toparlamış gibi de duruyor .
Lady Gaga ve Cooper’ın uyumu bu filmi yukarıya taşıyan unsurların başında geliyor , Cooper da şarkı söyleyerek iyi bir sesi olduğunu bizlere gösteriyor . 
Son zamanlarda sıcak , samimi bir aşkın yaşandığı ama bunun hayatın tamamını toparlamak için yetersiz kaldığını hissettiren bir film izlemek isterseniz Bir Yıldız Doğuyor’u tavsiye ederim .
Burun ve sarı saç detaylarına dikkat ! 
twitter . com / banubozdemir
