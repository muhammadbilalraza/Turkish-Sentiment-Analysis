Karlar Kraliçesi 3 : Ateş ve Buz serinin 3. filmi olarak vizyonda .
Hem de daha eğlenceli versiyonuyla .
Serinin ikinci filminden tanıdığımız yönetmen Alexey Tsitsilin , belli ki daha büyük bir bütçe ile daha iyi bir iş çıkarmış .
Anne ve babasını Karlar Kraliçesi’ne kaybeden Gerda , kardeşi Kai ile yaşamlarını sürdürme mücadelesi vermektedir .
Karlar Kraliçesi’ni alt ettikten sonra ünleri dünyaya yayılmış , gençlerin sevgilisi olmuş ama yetim kardeşlerin kimse yanlarında olmamıştır .
Çareyi Trol Orm’a gitmekte bulan Gerda ve Kai , hayalperest Rolland ile tanışınca kendilerini yeni bir maceranın içinde bulurlar .
Gerda ve Rolland bir dileklerinin gerçekleşmesi için efsanevi Ateş ve Buz Taşı’nın peşine düşerler .
Düşünmeden hareket eden ikili yüzünden dünya buz , ateşin ve kötü liderlerinin etkisi altında kalmakla yüzleşir .
Serinin 2. filminden sonra Gerda’yı tekrar başrolde görüyoruz .
Gerda artık bir genç kadın olmuştur ve aşk gibi heyecanları yaşamaya yakındır .
Kırılgan yapısına rağmen güçlü duruşu ve problemleri çözüme ulaştırması kadın karakter olarak küçük kızlara örnek niteliğinde .
Hele cinsiyet ayrımı dünya çapında ciddi bir problem olarak karşımıza çıkmışken .
Serinin 3. filmi olarak eski karakterlerin yanı sıra yenileri de eklenmiş .
Mekan tasarımı , savaş sahneleri ve karakter sayısı güçlendirilmiş .
Trol Orm Ice Age’i , filmin bazı öğeleri The Last Airbender gibi filmleri hatırlatsa da daha özgün diyebileceğimiz kısımlarda mevcut .
Yapımcılar günümüzde görebileceğimiz karakterler , müzikler , graffiti gibi öğelerle klasik masal dünyası ile günümüzü entegre ederek , belli ki yeni nesli etkilemek istemiş .
Daha çok küçük yaş grubuna hitap eden filmde Gerda ve arkadaşları miniklere hem güç , hem de ders veriyor .
İzlemesi çocuklar için keyifli olacaktır .
