Muhteşem Yaratıklar ( Beautiful Creatures ) , beş Alacakaranlık ( Twilight ) filminin başaramadığının altından tek filmde kalkıyor .
Bir şaheser değil belki , ama en azından konu buluğ çağı doğaüstü romantik eğlenceliklere geldiğinde yaşamdan yoksun ve donuk Twilight'tan çok daha iyi olduğu kesin . 
Buna rağmen filmi ön gösteriminde izlediğimde fazla para yapmayacağını tahmin etmiştim ve tahminlerim doğru çıktı .
Çünkü Twilight'ın başarısının büyük bir çoğunluğu Amerikan halkı başta olmak üzere dünyanın cumhuriyetçi ve tutucu ebeveynlerinin önüne gelene boyun eğen , karaktersiz , onu koruyacak ve ona bakacak bir erkek olmadığı zaman yararsız ve faydasız bir dişi ana karaktere sahip kitapları buluğ çağındaki kızları için desteklemesinden kaynaklanıyor . 
Merak ediyordum acaba hangi tutucu ebeveyn otorite tarafından yasaklanmış kitapları okumaya bayılan , asi , açık düşünceli , diğer erkeklerin konuyu iletmesini beklemeden kendi hikayesini yaratan Lena ( Alice Englert ) isimli bir cadının filmini destekleyecek ? 
Senaryo yazarı ve yönetmen Richard LaGravenese ; Kami Garcia ve Margaret Stohl'un çok satan kitabını uyarlayarak Amerika'nın derin güneyinde geçen ilgi çekici bir doğaüstü dünya yaratıyor . 
LaGravenese'nin önceki yönetmenlik işleri olan Hilary Swank'li yavanlık abideleri Not : Seni Seviyorum ( P. S. I Love You ) ve Özgürlük Yazarları ( Freedom Writers ) bu proje hakkında baştan pek güven aşılamıyor seyirciye .
Fakat diğer yandan LaGravenese'nin değeri halen anlaşılmayan Balıkçı Kral ( The Fisher King ) ' i de yazdığını hatırlayalım . 
Film , en başından Amerikan Güneyi Gotik ile karanlık komediyi karıştıran bir stil ile seyirciyi ağırlıyor .
Bence Tim Burton'un Karanlık Gölgeler ( Dark Shadows ) filmi , bu tür bir bileşimi yakalamaya çalışıp Beautiful Creatures'un aksine başarısız oldu . 
Kafası karışık , hazin bir geçmişe sahip olan Alden isimli genç ( Alden Ehrenreich ) , dünyanın en sıkıcı güney kasabalarından birinde mütevazi yaşamını Kurt Vonnegut gibi yasaklanmış yazarların kitaplarına taparak ( bu çocuğu baştan sevmemek mümkün mü ? ) ve bir gün o kasabadan kaçmanın rüyalarını kurarak geçirmektedir . 
Alden , Lena ile tanışınca Lena'nın kendi gibi ‘acayip ' olduğunu öğrenir .
Bilmediği şey , Lena'nın aralarında katı amcası Macon ( Jeremy Irons ) ve kötü kalpli annesi Saraphine'in de ( Emma Thompson ) bulunduğu bir cadı ailesinin parçası olduğu .
Zaman ilerledikçe Lena ve Alden aşık olur , fakat cadı tanrıları Lena'nın on altı yaşına bastığında iyi veya kötü kalpli olacağına karar vereceklerdir . 
Klişe ve bayat bir konu sunumu gibi geliyor , bunun farkındayım .
Fakat filmin hikayesi bu teklifin üzerinden ustaca giderek hür irade üzerine tematik bir okuma yaratıyor .
Buluğ çağı gençleri için yazılmış düzeyde bir okuma ama en azından filmin ana rekabeti kafası boş Bella olunca hiç te fena değil açıkçası . 
Filmin özel efektleri mükemmel olmasa bile eğlenceli bir hava yaratıyor .
Diğer yandan hikaye karanlık köşelerden geçse de , espritüelliğini kaybetmiyor .
Herkes yemeğini yerken iki kuzenin masayı çevirerek cadı düellosu yaptığı sekans güldürüyor .
Irons , Thompson ve Viola Davis gibi saygıdeğer isimler bile rolleri ile eğlenmeyi biliyorlar . 
Beautiful Creatures , Amerika'da iş yapmadı ama ikinci şansı hak eden bir fantezi .
