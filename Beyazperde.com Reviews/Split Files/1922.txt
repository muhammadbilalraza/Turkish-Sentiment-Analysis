Yerli komedi filmleri bildiğiniz üzere şu dönem sinemamızın baş tacı .
Ne yazık ki sayılı yönetmenler ve komedyenler haricinde bu işin altından kalkabilen insan sayısı çok çok az .
Filmlerin sayısı ne kadar artarsa , kalitesi de o derece düşüyor adeta .
Ne yazık ki Babaların Babası da çıtayı geçemeyerek çizgi altında kalan yapımlardan biri .
Kadrosunda Menderes Samancılar'ı ( Nejdet ) bulundurmasına rağmen mafyanın komik yanına odaklanmak konusunda oldukça başarısız olan film küfür , kadına yüklenen seksüel anlam , " ataerkil erkek " tiplemesi ve hızlı bir senaryoyla aceleye getirilmiş .  Can ile daha başarılı bir çizgi izlemiş olan Raşit Çelikezer'in neden bu kadar başarısız bir yapıma imza attığı da belirsiz .
Komedi herkesin harcı değildir , ancak küfürler ve vinsiyetçi bir bakış açısının savrulduğu kadınlarla filmi doldurarak bir getiri beklemek de pek akıllıca olmasa gerek .  Berk karakteri gereğinden fazla saf bir imaj çizerken filmin diğer karakterlerinin yanında elbette ki sütten çıkmış ak kaşık olarak görünüyor .
Bir babanın oğlunu yeraltı dünyasına sürükleme çabasına şahit olduğumuz filmde , kötü örnek teşkil edecek pek çok öğe mevcut .
Ancak bildiğiniz üzere kötü örnek teşkil eden pek çok yapım var ve çoğu da " kötü bir film " diyemeyeceğimiz kadar gözümüze giren filmler .
Baba , Scarface gibi yapımlarda sırf karakterler anti - kahraman diye filmi kötü bulmuyoruz , ancak buradak mafya baba ve oğul ilişkisi ziyadesiyle başarısız ve sığ .
Bir komedi filmi bile içinde duyguları barındırmalı diye düşünen biri olarak , bu filmde insaniyete ve duygulara dair bir şey yer almıyor .
Genç , balet olma hayali olan , kız arkadaşı İnci'yle mutlu bir ilişkisi olan bir erkeğin hiç tanımadığı babası tarafından bir anda mafya dünyasına sürüklenip üstüne bir de rakip mafya babası sebebiyle hayatının tehlikeye girmesi , filmi ilginç ya da eğlenceli değil , başarısız yapıyor .
Filmin tek aklı başında kadını olan İnci'yi canlandıran Burcu Binici'nin ise iyi bir performans gösterdiği söylenebilir .
Güzel bir kadının öyle bir dünyada nasıl bir gözle görülebileceğini , ya " bacı " ya da " sokak kadını " imajına sahip olacağını özetleyen bir karakter İnci .  Gerçek hayatta pek de bilmediğimiz mafya dünyasının içini bizlere esprili bir dille gösteren filmin belki de tek iyi yanı Çikolata Müzik Fabrikası imzalı müzikleri olabilir .
Eğlenceli parçalarla süslenen film bu açıdan oldukça güzel değerlendirilebilir .
Filmin görsel efektlerini üstlenen Parlak Projeler için ise aynı şey ne yazık ki söylenemez .
Filmin ne efektleri , ne kadrajları ne de oyunculukları başarılı bir çizgi izliyor .
Kısacası yerli komedi severlerdenseniz her yerli komedinin birbirinden farklı tatlara sahip olduğunu bilirsiniz .
Ve ne yazık ki Babaların Babası başarılı kadrosuna , iyi müziklerine rağmen salondan çıktığınızda memnun ayrılacağınız bir film hissi vermiyor .
