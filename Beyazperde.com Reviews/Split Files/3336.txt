Türk komedi filmleri furyası ardında bıraktığı toza dumana ve de karmaşaya bakmadan yola devam diyor .
Recep İvedik ile birlikte sağlam bir ivme yakalayan “sulu ya da maganda” komedi anlayışıyla birlikte yürüyen tür genel olarak seyircisini memnun etse de , sinema adına gerçek bir şeyler sunmaktan uzak kalıyor .
Bu haftanın yerli komedisi olan devam filmi Şevkat Yerimdar 2 ise bu geleneği ne yazıktır ki devam ettiren projelerden bir tanesi .
Şevkat Yerimdar her şeyden önce internet üzerinden hayata geçirilmiş , burada evrimleşerek sosyal medya desteği ile güçlenip , TV’lere zıplamayı başarmış bir “ön - marka” .
Bundan yaklaşık olarak da 2,5 yıl önce beyazperdeye adımını atmış , beklenildiği gibi pek parlak olmayan bir iş olarak salonları doldurmuştu .
Bu anlayışın seveni izleyici ve Sevkat Yerimdar karakterinin fanatikleri için neredeyse - doyurucu kıvamda olan aynı adlı film , uzun vadede unutulup gidenler arasındaki yerini de almıştı .
Bu hafta vizyona giren Şevkat Yerimdar 2 ise bu konuda ne derece ileride ya da geride mi , bir de ona bakmak gerek .
İnternet aleminin fenomenlerinden “Oldu Teşekkürler”in baş kahramanı Şevkat Yerimdar’ın devam serüveni , çok açık olmak gerekirse ilkinden pek de farklı değil !
Sabit Kanca ya da Recep İvedik serisi gibi örneklerin aksine bir parça da olsa hikaye akışı , meraklandıran – ilgi çeken karakterler , kısacası nefes alıp veren bir dünya sunan ikinci bölüm , iş güldürünün meşakatli yollarına geçtiğinde ise hafiftan çuvallıyor .
Bıçkın delikanlımız , aksi , öfkeli ama yüreği pek temiz Şevkat ( Özgürcan Çevik )  ile ilk filmden aşkı , zengin kızı güzel Pelin ( Başak Parlak ) artık evlenme aşamasına gelmiştir .
Her türlü zorluğa göğüs germeye hazır olan Şevkat , bu uğurda miras kalan bir evi bile satışa çıkartır .
Bir yol kavgası , sevgilisine şiddet uygulayan bir karakter , işlerin sarpa sarması , bu arada Katır Yatır hesabı derken vazgeçilen satış işlermleriyle şenlenen hikaye , sonu tahmin etmesi kolay ancak takibi “yerine göre” keyif verici bir şekle bürünüyor .
Filmin artılarından biri Parlak ile Çevik’in uyumu !
Bunun yanı sıra Özgürcan Çevik , karaktere beklenmeyen bir doğallık katmayı da başarıyor , seyredilebilirliği bir hayli yükseltiyor .
Hepsinden ötesi , belden aşağı espiri seviyesi ( her ne kadar mevcut olsa da ) tavan seviyelerinde seyretmediği için , ağır küfür ve hakaret olmadan da yerli bir komedi olabilirmiş , dedirtiyor . )  Şefkatli , sevgi dolu babacan zenginimiz Cezmi Baskın’ın her zamanki gibi oyunculuğunu konuşturduğu ekipte açık konuşmak gerekirse herkes elinden geleni yapmış , oyunculuk babında göze batan fazla bir şey ortaya çıkmamış . Tüm bu artılara rağmen artık alıştığımız , hatta bıktığımız hikayelerin farklı farklı şekillerde önümüze sunulmasının bir örneği olan Şevkat Yerimdar 2 filmi , şayet karakterin fanatiği değilseniz , sizlere çok da fazla bir şey sunamıyor . Yalın ve düz bir anlatı . Bu konuda en büyük pay sahibi hem senaryoya imzasını atan , hem de ilk filmde olduğu gibi ikinci bölümün başında olan yönetmen Bülent İşbilen . Süper Ajan K9 filmini de izlediğimiz İşbilen , geçtiğimiz dönemde de bir başka popüler yapım , Ali Kundilli ile bizleri selamlamıştı . Yine de genel eksikliklerine rağmen , Şevkat Yerimdar 2 ile birlikte , eli yüzü daha düzgün bir işçilik ortaya çıkmış , bu konuda hakkını da vermek lazım . Şayet bu akımdan şikayetçi değilseniz gidip , eğlenip sonra da unutacağınız bir film olan Şevkat Yerimdar 2 , sinemalarda . burcinaygun@gmail.com
