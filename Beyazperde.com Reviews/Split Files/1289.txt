Asghar Farhadi'nin bizim topraklarda ünlü olmadan evvel çektiği 2009 yapımı Darbareye Elly / Elly Hakkında bu hafta vizyonda .
Farhadi iyi bir yönetmen ( Bu filmle Berlin Film Festivali'nden iyi yönetmen ödülü ) olmanın yanı sıra iyi bir hikaye anlatıcı .
Buna ilk filmlerinden itibaren tanıklık etmek , insan denen mekanizmayı deneysel bir argüman olarak kullandığını görmek gerçekten de mutluluk verici .
Burada söylenmeyenin peşindeki ' yalan ' olgusunun insan hayatınını ne kadar etkilediğiyle karşı karşıyayız . 
Film deniz kenarındaki bir tatil evinde geçiyor , bol konuşmalı , bol gizemli filmden sonunda elimizde bir kayıp vakasının arka planı kalıyor .
Filme belgesel bir tat da katan yönetmen filmin sonunda seyirciyi kendi yargısıyla başbaşa bırakıyor .
Zaten Farhadi'nin en fazla kullandığı yöntemlerden biri bu .
Olayları tarafsızlık süzgecinden süzüp seyircinin algı ve yargısına bırakmak .
Ve bu olayların günlük hayat içinde basit , önemsiz gibi duran olaylardan seçilip son noktada her şeyiyle karmaşık bir hal alması da iyi bir altyapıya işaret ediyor . 
İngilizce öğretmeni Elly ve Ahmad'ın arasını yapmak isteyen Sepideh , bu üç günlük tatili ayarlar .
İlk gün kalacakları evi değiştirip başka , daha kötü bir eve geçmeleri bile yaşanacakların metaforu gibi .
Zaten Farhadi için mekan olgusu fazlasıyla önemli , mekanın olayların içinde kendini fazlaca belli etmesini istiyor adeta bir karakter gibi . 
Tabii bir yandan yönetmen birarada olmanın matematiğiyle yaklaşıyor olaylara .
İlk gün gayet keyifli zaman geçiren grup ikinci gün dağılıyor .
İlk gün yemek yiyip şarkı söyleyen , hatta sessiz sinema oynayan grup , ikinci gün farklı br sorumluluk duygusuna giriyor .
Elly bu arada gitmek istediğini söylüyor ama arkadaşı Sepideh buna engel oluyor .
O yüzden ikinci gün voleybol oynayan erkekler ve alışverişe giden kadınlar arasından çekiveriyor Elly'i yönetmen .
Sahilde oynayan çocuklarla ilgilenmesi için onu bırakıyorlar .
Elly'nin rahatlayıp , içindeki gizemi uçurtmayla yukarı saldığı anlar .
Ki öyle düşünmemizi istiyor yönetmen .
O rahatlıktan sonra adeta koca bir dalga geliyor ve tüm iyi izleri siliyor .
Elly kayıp olduğu zannedilen çocuğun hengamesinde ortadan kayboluyor .
Gitti mi , yoksa intihar mı etti orası muamma şeklinde kalıyor filmin cümleleri arasında .
Asıl hesaplaşmanın başlayacağı anları telaşlı bir şekilde resmediyor Farhadi .
Hareketli kameranın telaşı , yüzlerde aranan soru işaretleri , yalanın izleri .
Karakterlerin psikolojisini da yabana atmıyor Farhadi , yalan olgusu üzerinden aynı zamanda empatiye dayalı bir sorgulama süreci yaşatıyor .
Tabii kadının kapalı toplumlardaki konumlanışı ve yalanın çoğu zaman toplumsal olandan kaynaklandığı da altı çizilmesi gereken detaylar .
Yine de buna rağmen İran yoplumunun daha modern yüzünü anlatan bir film Elly Hakkında . 
Farhadi her ne kadar tekil olaylara ve mekanlara bağlı kalsa da asla didaktik bir anlatıma düşmüyor , aksine karakterlerini derin bir çatışma ve sorgulamanın içinde bırakıp olayların yönünü ve bakış açısını açımlıyor .
Ve yaşanan her durumun kadın ve erkek tarafından nasıl algılandığı dipnotunu da düşüyor .
Bu anlamda Elly Hakkında Farhadi'nin sinemasını anlamak ve diğer filmlerine yaptığı geçişi görmek açısından önemli bir noktada duruyor .
