Submarine ile Wes Anderson tarzı hip bir ' estetisyen ' olduğunu kanıtlayan aktör ve yönetmen Richard Ayoade kariyerinin ikinci uzun adımında Dostoyevski’nin ' Öteki ' isimli kısa romanını beyazperdeye uyarlayarak hepimizi şaşırtmayı başardı .
Altyazı dergisine yazdığım inceleme yazısını için kariyerine yakından göz attığım Ayoade , cool ve hip projelerde rol alarak kendisini ispat etmiş alternatif bir isim .
Fakat imza attığı iki uzun metraj sinema filminden yola çıkarak önemli ( en azından ilgi çekici ) bir sinema yönetmeni olma yolunda da emin adımlarla ilerlediğini söylemek yanlış olmayacaktır herhalde .
Filmlerini plastik açıdan şık kılmayı becerdiği gibi edebi referansların yardımıyla derinlikli hikayeler yaratmayı da başarıyor .
Öteki , Jesse Eisenberg’in canlandırdığı Simon ile James arasındaki tuhaf rekabeti anlatıyor .
Simon hayatın içindeki görünmez adamlardandır .
İşe gelir gider ama ne ofiste ne de özel hayatında bir  ağırlığa sahip olamaz .
İyi niyetlidir iyi olmasına ama fazlasıyla pasiftir , diğerleri için önemsizdir .
Sonra günlerden bir gün ofiste bir ikizi belirir .
İki adam fiziksel olarak tıpatıp benzemekle birlikte , karakterleri ve hayattaki yerleri çok farklıdır .
James karizmatiktir , James insanları etkilemeyi başarır , James işini bilir …
Ve James’ın güçlü varlığı ve ağırlığı giderek Simon için bir tehdit oluşturmaya başlayınca , ' ezik ' Simon düşmanını yok etmek için riskli bir yola dalar .
Richard Ayoade güçlü metni beyazperdeye aktarırken ister istemez onun psikolojik derinliğini dışarıda bırakıp kitapta olmayan kadın meselesi / rekabeti gibi farklı yollara doğru çekiyor senaryosunu .
Fakat film Eisenberg’in güçlü performansıyla zıt kutuplar arasındaki gerilimi ve tuhaf çatışmayı derinlikli bir şekilde hissettirmeyi başarıyor .
Filmin retro fütüristik ve Kafkaesk mekan tasarımları da Brazil ve Eraserhead gibi kült klasikleri akla getiren hayal gücü açısından bereketli bir atmosfer yaratıyor .
Sinemacı , doğrusu pek çok yönetmenin elinde iyi sonuç verebilecek , psikolojik derinliği olan usta işi bir hikaye ile sinema tarihinden alınma atmosfer oyunlarını buluşturarak garantili bir yöne dalıyor .
Fakat filmi bütün retro zevklerine rağmen güncel ve orijinal yapan , kaynak romanın güncelliğini koruyor olması .
Her ne kadar Dostoyevski , olmak istediğimiz , olamadığımız veya olmak zorunda kaldığımız ile aramızdaki uçurumu ve yarılmayı anlatsa da , hikayenin bugünün ofis ortamlarına dair de çok şey söylediği açık .
Malum beyaz yakalıların günde 8 ( artı ucu açık ) saat sömürüldüğü ofis ortamları , ağzıyla kuş tutsa dahi ciddiye alınmayı ve yükselmeyi beceremeyen Simon'larla ve doğru zamanda doğru yerde olmayı daima beceren ' laf çok icraat yok ' insanları James'lerle dolu .
Öteki'nin hip ve fantastik oyunlarının altında profesyonelleşmeye dair acı bir hikaye gizli .
