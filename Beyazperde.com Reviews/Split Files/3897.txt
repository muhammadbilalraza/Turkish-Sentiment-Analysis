Hayatımız ne kadar tatsız olursa olsun , birbiri ardına gelen darbeler ile oradan oraya savrulalım , artık çoğumuzun kabul ettiği bir şey var .
İnsan hayatı bu , buydu ve çok yüksek ihtimalle nice yıl boyunca da böyle devam edecek .
Çoğunluk için acı dolu , adaletsiz ve korku verici bir serüven .
Bazıları bu dehşetengiz hayatı yaşarken , bazıları da genel kitle tarafından masal gibi bir yaşam sürmekle suçlanır .
Olabildiği kadarıyla dertten , tasadan uzak , sorumlulukları yüzünden büyük acılar çekmek zorunda olmayanların macerası ; bir kısmı için masal , diğerleri için de kabus . 
Hangi tarafta olursak olalım , işin aslında sadece beyaz ve siyah olmadığını kabul etmemiz gerekiyor .
Evet , belki az sayıdaki kişi için bu süreç baştan sona acı dolu ya da tam tersi , mutluluk ve heyecanla geçiyor olabilir .
Yine de içinde bulunduğumuz topluluk , bazen siyaha , bazı zamanlar beyaza doğru sürükleniyor .
İşte bu yüzden de işin masalsı yanı kayboluyor . 
Arin Öztürk'ün yönetmenlik koltuğuna oturduğu , bu haftanın yerli filmler kotasından vizyona giren filmi Masal , biz insanların nasıl " olurlar ve olmazlar " arasında sürüklendiğimizi , yüzleşmemiz gereken gerçekleri ne kadar çabuk kabul edersek , çıkışın yakında olabileceğini salık veren bir hikayeye sahip .
" Her şeyin başı sağlık " deyiminde olduğu gibi , işin alt metni yaşayabilmek ve ölüme kadar yol alma gücü bulmak .
Kaçınılmaz olan ölüm olgusunun tek bir kişiyi bulmasının bile yeri geldiğinde nice kişiyi bir araya getirebileceğini , birleştirmeye gücü olduğunu alt metin olarak kullanan Masal , aynen hayat gibi , hem acı , hem tatlı . 
Ayhan ( Gökhan Mumcu ) hayatını masallar yazarak geçiren , lakin bir yandan da beğeni toplamasını umduğu romanların hayalini kurarak yaşamına devam eden bir adam .
Ayrıca gizliden gizliye de bir arkadaşına aşık .
Masal'ın temelindeki diğer önemli karakter , Yeşim ( Melis Canan Çiçek ) ise hayata sıkı sıkıya bağlı duran , enerji ve umut dolu bir kadın .
Ne var ki , hayat kendi kötü yüzünü bu güzel kadına gösteriyor , annesini nasıl kaybettiyse , kendi hayatını da aynı şekilde elinden kaçırıyor .
Hayata gözlerini yummadan önce , iki ayrı zarfı Ayhan'a teslim ediyor , cenaze zamanı geldiğinde ilk mektubu açmasını istiyor .
Acılı adam isteği yerine getirdiğinde , Yeşim'in birbirinden hem kopuk , hem de bağlı dostlarını birleştirmek istediğini fark ediyor .
Böylece Ayhan'ın da dahil olduğu 2 erkek ve 3 kadın , ikinci zarftaki adrese doğru yola çıkıyor . 
Yol boyunca ve köyde hayatını farkında olmadan sorgulamaya başlayan grup , hem ileride yürümek istedikleri yolu çiziyorlar , hem de varlıklarının manasını kabulleniyorlar .
Bir başka deyişke , kendi masallarında , kendilerinin kahramanlarına dönüşüyorlar . 
İstanbul , Aydın ve Muğla'da çekimleri gerçekleştirilen Masal , aslında çok güzel bir temayı , gerektiği kadar yoğun işleyemeyen ve belki de bunun çok fazla farkında olmayan bir yapım .
Yer yer ziyadesiyle didaktik bir anlatıya kavuşan film içeriği ve söylemi ile önemli şeyler haykırmak istese bile , üslubu yüzünden seyircisini kendisinden uzaklaştırabiliyor .
Yine de bu gibi eksiklere rağmen , Masal toplamda ilgiyi hak eden , olmakla olmamak arasında kalmış , kendini tekrar etse de seyri keyifli bir proje . 
Denemekte fayda var . burcinaygun@gmail.com
