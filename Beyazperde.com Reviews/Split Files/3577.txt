Kanadalı , 71 yaşındaki usta yönetmen David Cronenberg’in bu hafta ülkemizde vizyona giren filmi Yıldız Haritası / Maps to the Stars filmini Cannes’da izleme şansını yakalamıştım .
Film Cannes’da Julianne Moore’a en iyi kadın oyuncu ödülünü kazandırmıştı .
Cronenberg’in filmografisine baktığımızda seyirciyi şaşırtan , insanın yabanıl halini , şiddetin gerçekliğini , belki insanı “doğalı” diyebileceğimiz psikolojik durumlarını seyircinin yüzüne alaycı bir şekilde vurmayı sevdiği filmlere imza attığını görürüz .
Senaryosunu Bruce Wagner’in yazdığı “Yıldız Haritası” da benzer noktalardan , hatta çok daha satirik biçimde ilerliyor diyebiliriz .
Başrollerde yönetmenin Cosmopolis’te de birlikte çalıştığı genç aktör Robert Pattinson’ın yanısıra Julianne Moore , Mia Wasikowska , John Cusack , Sarah Gadon gibi " ünlü " isimler var .
Film alaycı bir tonla açılıyor ve sonuna kadar , şiddeti , acımasızlığı , insan doğasındaki o en çirkin yerleri gösterirken de alaycılığını koruyor .
Mekanımız Holywood , ünlülerin dünyasının içindeyiz , ama arka plandayız , o dünyanın süslü püslü ve herşey yolundaymış gibi gözüken dış kabuğunu değil , ceraatli iç kısmını görüyoruz …
Bu anlamda ünlü isimlerin , kendileri gibi ünlülerin problemli kısımlarını canlandırmaları da güzel bir cesaret doğrusu .
Hollywood’da ünlü bir isim olmak isteyen ama şu an limuzin şoförlüğü yapan Jerome , ( Robert Pattinson ) , yine Hollywood’a ünlü isimlerle tanışmak için gelmiş , kolları yanık içindeki sorunlu kız Agatha ( Mia Wasikowska ) , orta yaşlı olduğu için şöhretini kaybetmekten deli gibi korkan , üstelik çocukluk travmaları olan Havana ( Julianne Moore ) , çocuk yaşta üne kavuştuğu için kafası karışık Benjie ( Evan Bird’ün canlandırdığı karakterin bize Justin Bieber ve son zamanlarda türeyen benzerlerini düşündürtmemesi imkansız mesela ) , psikolog olduğu halde kendi hayatındaki sorunları çözememiş Staford Weiss ( John Cusack ) …
Herkes hırslı , herkesin gözü içi boş başarılar ve şöhret için kör olmuş vaziyette .
Öyle ki kendi “başarısı” uğruna başkasının acı çekmesini , hatta ölmesini bile umursamayacak kadar hastalıklı durumlardan bahsediyoruz .
Burada hem çocuk yaşta , hem ergenlikte hem de orta yaşta olan insanları şöhretin ne hale getirebileceğini , şiddetli biçimde , ayrı ayrı inceleyebiliyoruz aslında .
Filmde hep kendini bile ciddiye almayan bir tavır var , eleştirel ve sert olduğu kadar adeta esprili de bir film , renkleriyle de Hollywood’un o balon , o gösterişli havasını yansıtıyor , “yalan güzelliğinizle yalan bir gözle bakar , dalgamı geçer , gülüyoruz ağlanacak halimize hissiyatı uyandırırım” demek istiyor adeta yönetmen de senarist te …
Zamanında çok başarılı bir oyuncu olan ölmüş annesinin oynadığı filmin yeniden çevriminde rol kapmak için türlü yollara başvuran Havana , Agatha’yı asistanı olarak işe alıyor .
Agatha Jerome ile ilişkiye giriyor , Havana ile Jerome arasında hiç olmayacak durumlar oluyor .
Havana’nın psikoloğu Stafford’un da Agatha ile bir bağı var .
Ve herşey birbirine belki inanılması güç tesadüfler ile bağlanırken , film söylemek istediğini çok net bir şekilde resmedebilmiş oluyor .
İnsan psikolojisi ve dahi şöhret psikolojisi ile ilgilenen , belki bu konularda araştırma yapan , tez yazan kişiler için örneğin , taşı gediğine koyan ve iyi örnekler sunan bir film olur Maps To The Stars / Yıldız Haritası .
İhtişamlı renklerin içindeki çamuru , pisliği , kahkahalar eşliğinde yüzümüze fırlatan bir yapım .
Zekice olduğu kadar keyifli bir Hollywood eleştirisi …
