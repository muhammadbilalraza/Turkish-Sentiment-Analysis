Alper Mestçi korku filmlerinin marka ismi oldu .
Başarılı Musallat ve Siccin filmlerinden sonra şimdi kendi başlatmadığı 3 Harfliler serisinin 3. filmi olan Karabüyü’nün yönetmen koltuğunda oturuyor .
Artık neredeyse her hafta bir yerli korku filminin vizyona girmesine alıştık sayılır ama bu enflasyonun yerli korkulardan hoşlanan seyirciyi salona çekmek yerine uzak tutmaya yaradığı da ortada .
Kötü , çok kötü filmler izliyoruz .
Komedinin ve cin korkularının seyirci garantisi olduğu yanılgısı salonları “hap yap para kap” işlerle doldurmaya devam ediyor .
3 Harfliler serisinin önceki filmlerini sevdiğimi söyleyemem bana göre oldukça acemi işi filmlerdi ama Alper Mestçi iş korkutmak olunca sağlam formüller kuran , ortaya her daim seyredilebilir işler çıkaran bir sinemacı ve yine beklediğim sonuç ; 3 Harfliler 3 bu yıl izlediğim en iyi yerli korku filmi …
Alper Mestçi , Siccin serisinde çalıştığı üç oyuncusunu bu filmde bir araya getirmiş ; Deniz Gündoğdu , Seda Oğuz ve “korku filmlerinin harika çocuk oyuncusu” diye nitelendirdiğim muhteşem Merve Ateş , tam da Mestçi’nin istediği gibi , gözlerini kocaman açarak oynuyorlar .
Bunu alaya aldığım düşünülmesin , bir ay kadar önce izlediğim Şeytanın Çocukları filmindeki Merve Sevi performansından çok öte , oldukça inandırıcı oyunculuklar koyuyorlar ortaya …
E , ne de olsa bir “scream girl” olmak herkesin becerebileceği bir şey değil .
Korkutayım derken güldürmek çok olası …
Filmin ası ise Özay Fecht , açıkçası onu bir korku filminde izleyeceğimi hiç düşünmezdim ama çok iyi , o haris kayınvalide rolünü başka hiç kimse bu kadar ustaca canlandıramazdı .
Alper Mestçi , Karabüyü’de kendi tarzının dışında çıkmıyor .
Film küçük evlerde , basit hayatlar yaşayan , akrabalık ilişkisiyle birbirine bağlanan sıradan insanların ne denli kötücül ihtiraslarla baştan çıkabileceğini ve istediklerine ulaşmak için olmadık yollar deneyebilecekleri üzerine …
Toplum olarak “büyü yaptırma” meselesine çok aşinayız ne de olsa …
Senaryo bu haliyle yerli korku filmi izleyicisi olan kadın seyirciyi kolayca baştan çıkaracak gibi duruyor .
Mestçi , başlarda sakin akan hikâyeyi , seyirciyi ara ara zıplatarak yavaşça kuruyor ve finale yakın bir rollercoaster gibi hızla aşağı bırakıyor .
Filmin Reşit Gözdamla imzasını taşıyan çok iyi bir tema müziği çalışması var , Carpenter’vari bir tema ama daha duygusal tonda bir çalışma ve gerilimi katlayarak arttırıyor .
Unutmadan geçmeyeyim ; makyajlar bence bu işin en iyisi olan Alev Ünal’a emanet .
Uzun lafın kısası ; eğer korku türüne düşkünseniz , “yine mi cin filmi ! ” hezeyanına kapılmadan 3 Harfliler 3 : Karabüyü’yü izlemeye gidin ve serinin önceki filmlerini unutun , bu onlarla kıyaslanamayacak kadar “olmuş” bir iş .
Hiç mi sıkıntısı yok , elbette var !
Örneğin ; karakterleri durumun içinde tanımak özdeşlik yaşamayı zorlaştırıyor , keşke biraz daha Hollywood tarzı bir reji ile önden onların kim olduklarını , travmalarını , umutlarını bilebilsek .
Yatalak babanın durumunun bir yere bağlanmamasını sevmedim , Merve Ateş’in oynadığı karakter de hikâyede etkili değil ancak dolgu vazifesi üstleniyor ama ne yapalım ; olur o kadar diyorum , hele de karşıma çıkan onca kötü korku filminden sonra …
Alper Mestçi’nin ellerine sağlık ki kendisinin korku türünün ülkedeki en has sinemacısı olduğunu düşünüyorum ve Siccin 3’ü merakla bekliyorum .
İyi seyirler … murattolga@gmail.com Twitter . com / murattolga
