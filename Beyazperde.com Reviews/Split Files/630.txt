1983-1990 yılları arasında bir televizyon çizgi dizisi olarak çocuklarla tanışan Alvin ve Sincaplar 4. maceraları ile geri döndü !
2007 yılının sonunda beyazperdede başladıkları yolculuklarına son sürat devam eden üçlü kafadarlar yeni filmlerinde New York'u birbirine katıyor .
Bir dizi yanlış anlaşılmanın sonrasında Alvin , Simon ve Theodore ,  manevi babaları Dave'in yeni sevgilisine Miami'de evlenme teklifi ederek kendilerini terk edeceğini zannedince arkadaşlık salgısı pompalanıyor ve onu bu " büyük yanlış " tan döndürmek için çarklar çalışmaya başlıyor !
Müzikleri serinin alışık olduğumuz eğlenceli tadından taviz vermeyen ve soundtrack albümünde DJ Snake , Mark Ronson ve Bruno Mars gibi pop müziğin sevilen seslerini barındıran filmin görselliği de her filmde biraz daha iyiye gidiyor .
Her devam halkasında yönetmen değiştiren serinin bu filminde de yönetmen koltuğuna İki Babalıkfilminin yönetmeni Walt Beckergeçiyor .
Serinin 4. filmi olan Alvin ve Sincaplar : Yol Macerası ilk olarak renk seçimleri konusunda oldukça başarılı .  Çocukları cezbedecek olan parlak ve kontrastı yüksek renkleri kullanan yapımda açılış sahnesindeki parti filmin tüm ruhunu özetler nitelikte .
Animasyon - realite harmanı yapımların müzmin kaderi olan giderek düşüşe geçme durumu 4. filmi de vurmuş olsa da , hala çocuklar için şiddetten uzak , eğlenceli ve şeker tadında bir komedi ortaya çıkmış .
Anlam aramadan , dostluğu ve macerayı anlatan sade bir yapım olmasıyla dikkat çeken film box office listelerinde pek başarılı bir gidişat izlemese de , sebebi filmin başarısızlığı değil , Amerikan box office listesine egemen olan hit filmlerin fazlalığıydı .
Seslendirme kadrosundaki başarıyla beğeni toplayan yapımda Alvin ( Justin Long ) , Theodore ( Jesse McCartney ) ve Simon ( Matthew Gray Gubler ) üçlüsünü serinin diğer filmlerinden pek de değişmemiş , olgunlaşmamış bir durumda görüyoruz .
Ancak sincapların olgunlaşma evreleri olup olmadığını sorgulamadığımız sürece , bu izleyici için hiçbir sıkıntı yaratmayacaktır .
Yetişkinlerin gidip de kahkahalarla gülebileceği bir film olmadığı hepimiz için aşikar , ancak çocukların katıla katıla güleceği bir eğlence olduğu da yadsınamaz bir gerçek .
Filmin belki de en komik noktası manevi babaları Dave'in ( Jason Lee ) Samantha'ya ( Kimberly Williams - Paisley ) duyduğu aşktan öte " uyuz " ergen oğlu Miles'ın ( Josh Green ) sincaplarda yarattığı etki .
Hayvanların yer aldığı filmlerin olmazsa olmazı olan " kötü kalpli insan " figürü bu kez acımasızlığın doruk noktasına ulaştığı ergenlik döneminin bir ürünü olan Miles'ta karakterize edilmiş .
Her yönüyle sinir bozan genç çocuk ister istemez seyirciyi afacan sincapların yanında olmaya teşvik ediyor .
KısacasıAlvin ve Sincaplar : Yol Macerası boş vaktiniz varsa ve hayvanların kazandığı maceraları seviyorsanız , çocuklarla dolu bir salonda da odaklanabilme yeteneğiniz varsa neden olmasın diyebileceğiniz bir film !
