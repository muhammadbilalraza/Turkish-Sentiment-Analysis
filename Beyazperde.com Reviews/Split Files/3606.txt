Hollywood yaz komedisi özellikle tatil dönemlerinde her daim iş yapan , dahası seyircinin görmek ve tercih etmek isteyeceği bir tür .
Başrollerinde parlak isimler bulunan ve Jake Szymanski yönetmenliğinde hayata geçen Mike ve Dave : Ah Bir Sevgili Yapsak , bir komedi filmi senaryosunun matematiğine uyan , popüler göndermeleri ve eğlenceli diyaloglarıyla keyifli bir 98 dakika vaad eden bir yapım .  
Filmografisine göz attığımızda yönetmenin ilk uzun metrajlı sinema filmi olarak karşımıza çıkıyor Mike ve Dave .
20'li yılların başından beri sektör mutfağında pişen yönetmeni , HBO yapımı 7 Days in Hell dökü - dramını seyretmediyseniz ve kısalarına meraklı değilseniz tanımanız pek de olası değil .
Fakat yönetmenin kısalardan , video çekimlerinden ve dizi yönetmenliğinden gelen bir " pop - estetiğini " ilk filmine yansıttığını söyleyebiliriz .
Senaryonun ana teması olarak " Hawaii'de bir sahil düğünü " konseptini seyrettiğimizi düşünürsek , bu rengareng , sabun köpüğü yaklaşım bir yandan da doğru bir tercih . 
Filmin oyuncu kadrosuyla birlikte yaslandığı en sağlam dayanak da Andrew J. Cohen ve Brendan O'Brien imzalı senaryosu .  Kötü Komşular ve devam filmi Kötü Komşular 2'de mürekkep akıtmış ve yapım aşamasında da yer almış olan ikili , " bela bir abi - kardeş , küçük kız kardeşlerinin Hawaii'deki düğününe ' iki düzgün ' - bizdeki karşılığı ile hanım hanımcık - kız arkadaş getirmeye kalksa neler olur ? " ana fikrinden harekete eden film , " hanım hanımcık " kızları , adamlardan daha da çatlak çizerek filmin çılgınlık çıtasını yükseltmeyi amaçlıyor .
Ki bunu da başarıyor .
Filmin bu bakış açısını seksist de bulabilirsiniz , tam aksine feminist de !
Zira Anna Kendrick ve Aubrey Plaza'nın keyifli oyandıkları belli olan Alice ve Tatiana bencillik derecesinde kimseyi takmadan hayatlarını tam gaz yaşayan , işten kovulmayı , meteliksiz kalmayı sallamadan önlerine bakan ve her daim bir çaresini bulan , çatlak tipler .
Çakma viski satarak hayatlarını kazanan Mike ve Dave'i onlardan daha sağlam ürettikleri yalanlarla avlayan bu kızların , kadınların itibarını düşürdüğünü de söyleyebilirsiniz , helal olsun size de diyebilirsiniz !
Dediğimiz gibi bakış açısına kalmış fakat herhangi bir değer yargısı mesajı olmadan güzel vakit geçirmeyi ve geçirtmeyi vaad eden bir film için , zorlama bir eleştiriye gerek olduğunu da düşünmüyorum .  Filmde serseri ve ama masum çocukları oynayan Zac Efron ve Adam DeVine ise karakterlerinin hakkını veren oyunculuklar ortaya koyuyor .
DeVine , canlandırdığı Mike karakterinin psikolojik yönünü de vermeye çalışırken - zira bariz duygu durum ve karakter bozukluğu var Mike'ta - her şeyin dozunu mizah sınırları içerisinde tutmaya özen gösteriyor .  Filmin Jurassic Park'tan Taken'a ve daha pek çok popüler kültür göndermesine uzanan mizahi çizgisi , ihityacı olana bol kahkaha sunarken , her şeyi de o kadar ciddiye almadan biraz da eğlnemeye ihityacımız olduğunu fısıldıyor .
Bayram vizyonunda herkese iyi seyirler ! 
Not : Film için ilan edilen bir yaş sınırlamaması henüz olmamakla birlikte , ebevyenler bazı sahneleri ve filmin genel argo dilini küçük seyirciler için uygun bulmayabilir .
Hatırlatmış olalım .
