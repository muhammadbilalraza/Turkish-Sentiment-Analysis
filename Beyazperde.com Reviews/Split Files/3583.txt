Tahtaya vurmak lazım , vizyon yenisi altı filmin çoğunluğu yerli yapımlardan oluşuyor .
Festival takipçilerinin önceden izleme imkanı bulduğu Köprüdekiler ve Kara Köpekler Havlarken ile basın gösteriminde eleştirmenleri şaşırttığını duyduğumuz Büşra ve az sinema bol ders içeren ' Dersimiz Atatürk ' sinemalarda .
Yazının esas amacı Köprüdekiler olsa da , bu çarpıcı filmi ele alabilmek için başka filmleri kullanmak doğru bir yol gibi gözüküyor .
Sanki başka filmlerdeki hataları ortaya koyarak , Köprüdekiler’in aslında neleri müthiş bir şekilde başardığını ortaya koyabilmek daha kolay olacak .
Kara Köpekler Havlarken söz konusu olduğunda Başka Semtin Çocukları da akla geliyor .
Şüphesiz sinemacılar aynı zamanda benzer filmler tasarlayabilirler ; ama burada iki film arasındaki benzerlikler , ister istemez ilk izleneni daha önemli kılıyor .
Ayrıca başka Semtin Çocukları özensiz görüntü çalışmasına ve senaryonun yarattığı televizyon dizisi havasına rağmen daha sahici ve samimiydi sanki .
Kara Köpekler Havlarken finaldeki çarpıcı sahne için tasarlanmış gibi .
Belki bu noktada Köprüdekiler filmine ilk köprüyü atabiliriz : Aslı Özge’nin Boğaz trafiği esnasında gözüne çarpan çiçek satıcısı esmer gençlerin hayatını merak etmesiyle ortaya çıkan Köprüdekiler ; allahın her günü yolları köprüde kesişen bir şöför , bir polis ve bir çiçekçinin hayatına sokuyor bizi .
Polisler dışında herkesin kendi hayatını beyazperdeye taşıdığı yenilikçi bir çalışma bu .
Şüphesiz zor ve tartışmalı bir yol , ama burada fena halde işe yarıyor ve Bağdat caddesinde umutsuzca dolaşan , karısını mutlu edemeyen şöförün maddi çıkmazlarını anlattığı ' yürek parçalayan ' konuşmalar rol olmaktan çıkıyor .
Yollarda hayatını tehlikeye atarak çiçek satan gencin , adam gibi iş bulma sevdasını da trajik bir belgesel izler gibi izliyoruz .
Şüphesiz gerçekçi , inandırıcı ve samimi bir hikaye anlatmak için öykü anlatma sanatını belgeselleştirmek zorunda değiliz .
Ama belki de doğrudan o dünyaların içinden gelmeyen sinemacılar için bu doğru bir yol olabilir .
Berlin’de yaşayan ve anlatmak istediği insanları arabanın içinden gören genç yönetmen Aslı Özge’nin , uzaktan bu dünyayı yazmak yerine kamerayı alıp hikayesini o dünyanın içinde kurması bu yüzden anlamlı .
Köprüdekiler bu anlamda , kurmacanın tuzaklarına düşmemeyi başarıyor .
İnandırıcılık veya samimiyet problemi yok ; yüzeysel bir sembol merakına da soyunmuyor .
Belki köprünün klişe bir sembol olduğu söylenebilir ama mesela Büşra’daki gibi akıllara zarar sembolik bir dans yok .
Büşra öncelikle farklı yaşamlara sahip iki kişinin aşk hikayesi .
Bir tür ' orta yol ' buluşması .
Akıllı ve duyarlı bir genç kız olmasına rağmen kadercilik adına ailesinin evililik projesini onaylayan Büşra’nın istemediği bir evliliğe karşı çıkacak kadar özgürleşmesi bir yanda ; asi bir yazarın Büşra’nın yanında iyi ( makul ) bir adam olması ise diğer yanda .
Belki Büşra’nın değişimi kadar açık değil ama anlaşılır , ne de olsa aşk masumlaştırır insanı .
Büşra çarpıcı bir aşk üzerinden derdini ( iki taraftaki hoşgörüsüzlük ) başarılı bir şekilde anlatırken , neden yüzeysel bir sembol hastalığına yakalanır sanki ?
Hitler kostümlü Beyoğlu gencinin uyguladığı faşizm ve o ' unutulmaz ' tarih fonu önündeki danstan bahsediyoruz .
Filmin beklenmeyen gücünü önemli ölçüde azaltan detaylar bunlar .
Neyse ki Köprüdekiler sahici karakterlerinin çıkışsızlığını anlatmak için böyle yollara başvurmuyor .
Yönetmen bize köprü insanlarının geçiş ( geçmeye / yırtmaya çalışma ) süreçlerini gösteriyor .
Şöför için karısının mutlu olabileceği bir yaşam standartı , çiçekçi için dalgınlıklarını ve eğitimsizliğini kabullenecek bir patron ; polis için ise gerçek bir ilişki belki .
Ve fakat kutlamalarda , bayramlarda güzel bir manzara yaratan kalabalık içinde nasıl yalnızsak ; köprü üzerinde bile bir durumdan başka bir duruma geçmek o kadar kolay olmuyor .
Bu kentin negatif sembollerinden biri olan trafik , aslında hayatlarımızdaki umutsuz bekleyişi de simgeliyor .
