Martin Scorsese'nin ardından Noah Baumbach .
Netflix kafaları karıştırmaya ve şu soruyu giderek artan şiddette sordurmaya devam ediyor ; sinema nerede ? 
Kişisel cevabım , filmler nerede ise orada olacak sanırım .
Marriage Story'i izlerken neredeyse her anında aklıma gelen Kramer Kramer'e Karşı'yı da ( 1979 ) 55 ekran tüplü bir TV'de izlemiştim .
Salon romantizmi güçlü bir duygu ancak mühim olan filmler ve onları çekenler .
Netflix'in ustalara ya da modern sinemanın güçlü temsilcilerine , kafalarındaki filmi çekmeleri için verdiği destek salon tarafında giderek azalıyor .
80'lerde S. Spielberg , G. Lucas ,  R .
Zemeckis ve J. Dante gibi yetenekli sinemacıların ellerinde bir volkan gibi patlayan eğlence sinemasının azgın temsilcileri artık salonları tamamen ele geçirdi .
Hani neredeyse , son sığınak Netflix diyesim geliyor . 
Marriage Story , iyi eğitim almış , yeteneklerini işine katmış entelektüel bir çiftin , Charlie ve Nicole'ün , avukatların insafsızlığında savrularak halletmeye çalıştıkları bir ayrılık hikayesi .
Çiftin küçük bir çocuğu var , adı Henry , o da ebeveynleri gibi zeki ve farkındalığı yüksek bir çocuk .
Evi , eşyaları , parayı paylaşmak kolay , peki ya evladınızı nasıl paylaşırsınız ?
Henry'nin velayeti aslında sessizce ayrılıp kendi hayatlarına dönebilecek ya da ilişkiyi tamir edip yola devam edebilecek iki insanı , Ardenler'de savaşan düşmanlara çeviriyor .
Birbirlerini anlamak , konuşmak ve anlaşmak yerine , avukatların yükselttiği bir endişe dalgasına kapılarak sürekli hendek kazıyor , süngü takıyor ve hücum ediyorlar . 
Film iki saat boyunca bu iki kişilik savaşı ve istikhamcılarını gösterirken aslında temel sorunumuz olan doğru iletişim kuramama felaketimize odaklanıyor .
Charlie ve Nicole'ün avukatlardan kurtulup bir odada konuşmaya başladıklarında yaşadıkları tartışma , itiraflar , sinir krizi ve ardından gelen af dileme duygusu , evliliğin biterken bile sadece iki kişi arasında olması gerektiğinin altını çiziyor . 
Yazının başında filmin bana Kramer vs. Kramer'i hatırlattığını söylemiştim .
O filmde hikaye tamamen erkek karakterin tarafındaydı .
Dustin Hoffman'ın canlandırdığı Ted'e acıyor , karısından nefret ediyorduk .
Noah Baumbach bir taraf seçmemiş gibi görünüyor , ancak hikayeyi karakterler üzerinden değil de gidişatta onlar kadar etkili olan avukatlar üzerinden okuyunca yönetmenin duygusal olarak Charlie'nin tarafında durduğunu söyleyebilirim .
Nicole'ün avukatı Nora'yı canlandıran Laura Dern'in yorumu onun olduğu her sekansta seyirciyi Charlie'nin tarafına geçiriyor .
Charlie karısını aldatmış ama yönetmen bu durumu neredeyse " erkek yapar " seviyesinde savunuyor ya da geçiştiriyor gibi görünüyor . 
Scarlett Johansson , Adam Driver
Yine bunu bir savaşa benzetirsek , saldıranın Nicole , savunma poziyonu alanın Charlie olduğu görünüyor .
Boşanma sürecinde Charlie gücünü kaybediyor , yalnızlaşıyor .
Nicole ise güçleniyor ve Charlie'nin onu kapattığı fanusun dışına çıkıp kalabalıklaşıyor .
Charlie'nin sosyal güvenlik sorumlusuyla yüzleştiği sekansın hemen ardından Nicole'ün ev partisinde eğleniyor ve avukatıyla kişisel bir ilişki geliştiriyor olması .
Nicole'ün aksine Charlie'nin onun ayrılık problemlerini dinlemeye hevesli dostları bile yok .
Bar sekansında dinlenmediğini fark edip birden şarkı söylemeye başlaması ve bu şarkı ile içini dökmesi mesela .
Filmde en sevdiğim sekans bu oldu . 
İzledikten hemen sonra , filmi bana bu kadar sevdiren ne oldu diye düşündüm ?
Daha önce de benzer işler izlediğim , hikayesiyle şaşırtmayan bir film , Adam Driver'ı da , Hungry Hearts filmindekinden çok daha iyi oynamasına rağmen , ilk kez mazlum koca rolünde izlemiyorum ama filme bayıldım !  Ve sonunda buldum ; Noah Baumbach filmini tıpkı Charlie'nin oyunlarını yönettiği gibi , gişe için değil sinema sanatına düşkün seyirci için çekmiş .
Filmin acelesi yok , oyuncular rahat , Star Wars'ta ya da Avengers'ta oynamıyorlar , rol kasmıyor , karizmatik görünmeye çalışmıyorlar .
İstedikleri ve özledikleri gibi oynuyor , limitlerini zorluyorlar .
Süreyle ilgili bir sıkıntı yok .
Müzik seçimi rahat .
Her şeyin kontrolü sinemacının elinde , stüdyo ( Netflix ) parayı verip kenara çekilmiş gibi görünüyor .
Bu da ortaya böyle kıymetli ve izlemesi keyifli bir film çıkarıyor .
Netflix sayesinde tıpkı 70'lerdeki gibi elinde para olan yetenekli sinemacı işleriyle daha sık karşılaşacağız gibi görünüyor .
Açıkçası buna memnunum , güdük fonlar tarafından desteklenen silik işlerden çok sıkılmıştım . 
Filmin son karesi şunu işaretliyor ; çocuk aslında paylaşılabilen bir şey değildir , ayırıcı değil uzlaştırıcıdır , biraz senden biraz ondan .
Eninde sonunda sizi iletişim ve asgari düzeyde ilişki kurmak zorunda bırakacak bir şeydir çocuk .
Ele geçirmek için savaşmayın , ayrılsanız bile barışık kalın . 
Netflix bu film için ünlü Paris Theater'i yeniden açtırmış .
Canım sinemalar seyircisizlikten kapanırken dijital platformlarla can suyu buluyorlar , ne tuhaf işler .
Siz de bulabildiğiniz en iyi şartlarda izleyin , iyi seyirler .
