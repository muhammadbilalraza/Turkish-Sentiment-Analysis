Michael Bay , aralarında Armageddon ( 1998 ) ' un bulunduğu , en kısası 118 dakika olan , 100 milyon dolar ve civarı bütçeli dört filmin yönetmeni .
Senaryo yazarı Randall Wallace nedense pek bir sevilen Braveheart ( Cesur Yürek , 1995 ) ' in yazarı .
Jerry Bruckheimer , tüm Bay filmlerinin dışında Flashdance ( 1983 ) , Beverly Hills Cop ( Sosyete Polisi , 1984 ) , Top Gun ( 1986 ) ve Con Air ( 1997 ) gibi filmlerin gişede başarılı yapımcısı .
Besteci Hans Zimmer , Rain Man ( Yağmur Adam , 1988 ) ' den Driving Miss Daisy ( Bayan Daisy Ve Şöförü , 1989 ) ' ne , oradan The Lion King ( Aslan Kral , 1994 ) ve Gladiator ( Gladyatör , 20 ) ' e kadar çoğu bol ödüllü ve gişe şampiyonu 95 filme imza atmış .
Sinematograf John Schwartzman ise , üç Michael Bay filminde , Conspiracy Theory ( Komplo Teorisi , 1997 ) ve Edtv ( 1997 ) ' de kameranın arkasında duran adamdı .
Her biri işlerinin ustası olan teknik efektleri gerçekleştiren ekibe , sanat yönetmenlerine veya kostüm tasarımcılarına değinmeyeceğim bile .
Böyle bir ekibin yarattığı Pear Harbor'a kimse teknik açıdan dil uzatmaya cesaret edemez doğrusu .
Filmin ilk 1,5 saatinde çocukluk arkadaşı olan Rafe McCawlet ( Ben Affleck ) ve Danny Walker ( Josh Hartnett ) ' in Amerikan Hava Kuvvetlerı'nde en iyi pilotlar olarak yer almalarını ve ikisininde aynı kadına , hemşire Evelyn Stewart ( Kate Beckinsale ) ' a aşık olmalarını ve birbirleriyle çatışmalarını izliyoruz az çok akıcı bir dille .
Fakat bu kısımda Bruckheimer filmlerinin vazgeçilmez öğesi olan " sulandırılmış espri " dozundan maalesef kurtulamıyoruz zaman zaman ve film ciddiyetinin kaybolduğuna tanık oluyoruz .
Pearl Harbor'a baskın sahnesini beklediğiniz için bütün bunlara razı oluyorsunuz bir bakıma .
Sonra o 45 dakikalık , zaman zaman ağzınızı hayretten açık bıraktıracak , Cuba Gooding Jr . ' un uçaksavarın başına geçtiği sahneler gibi sahnelerle gözlerinize yaşları hücüm ettirecek baskın sahnesi . ve filmin bundan sonrası niye var belli değil doğrusu .
Film 182 dakika ve böylece yaklaşık olarak olması gerekenden 60 - 65 dakika daha uzun .
Film bitmek bilmiyor .
Son kısmı o kadar sıkıcı ki kendimi salondan atmamak için zor tuttum doğrusu .
Basın gösteriminin yapıldığı salondaki genel hava da bu yöndeydi .
Bir ara 2.Dünya Savaşı'nı anlatmayı bitirip Kore Harbi'ne geçeceklerinden bile endişe ettim .
Filmin en büyük hatası sıradan bir aşk hikayesini ( filmin hiçbir yerinde karakterler için gerçekten endişelenmiyorsunuz , birbirlerine kavuşamazlarsa dünyanın sonu gelecekmiş gibi olmuyorsunuz ) merkeze koymak .
Yapılması gereken aşk hikayesini alt hikayelerden biri haline getirip filmin savaş boyutuna ağırlık vermek , filmi 120 dakikaya indirmekti .
Sorunlardan bir diğeri ise bizlerin Amerikalı olmaması ve bu yüzden filmin genel " İşte biz böyle muhteşem bir milletiz " methiyelerinin bizler için kuru gürültüden öteye gidememesi .
Ayrıca klişeler klişeler klişeler .
Nerdeyse her sahnede " Ben bunu daha önce gördüm / işittim " diyeceksiniz .
Uzun bir referans film sıralamasına girmeyeceğim .
Bütçesi , süresi , senaryo kurgusu ( tarihi bir olayın çevresinde süregelen üçlü aşk hikayesi ) açısından karşılaştırılması gereken film hiç şüphesiz ki Titanic ( 1997 ) .
Her iki filme karşı aynı duyguları besliyorum .
İkisini de , en azından önümüzdeki 10 yıl içinde , bir kez daha baştan sona izlemeye dayanabileceğimi sanmıyorum .
En azından Affleck - Hartnett - Beckinsale üçlüsü DiCaprio - Winslet - Zane üçlüsünden 5 gömlek daha üstün .
Maalesef bu filmde izledikleri aşk hikayesini de " Olağanüstü " olarak nitelendiren şahsiyetler çıkacaktır .
Bilhassa kayda değer ilk filmlerinde oynayan Beckinsale ve Hartnett'in bundan sonrası için önleri açık görünüyor .
Yukarıda adı geçen Cuba Gooding Jr . , Alec Baldwin , Jon Voight , Conan filmlerinden hatırlanabilecek Mako , Dan Aykroyd ve Tom Sizemore filmi tamamlayan tanınmış yardımcı oyuncular .
Pearl Harbor'u iyi bir savaş filmi olarak nitelendirmek imkansız çünkü piyasada olaylara değişik açılardan yaklaşan sayısız başarılı savaş filmi var .
Yarışmaya çalıştığı aşk filmi kulvarında da sınıfta kalıyor film .
Bu tür filmler için " Gidin izleyin " ya da " Uzak durun " gibi ifadeler kullanmak gereksiz .
Herkes için birşeyler var aslında .
Bazısı Affleck için gidecek , bazısı görsel bir şölen için .
Sorun şu ki istediğinizi aldıktan sonra diğer kısımlar sizi bezdirecek kadar sıkıcı ve gereksiz .
Kolay gelsin .
