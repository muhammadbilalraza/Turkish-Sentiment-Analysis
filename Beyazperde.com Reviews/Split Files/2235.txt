37. İstanbul Film Festivali’ne izlediğimiz ve birçok filmden daha başarılı ve derdi olan bir animasyon  Köpek Adası .
Amerikan bağımsız sinemasının dikkate değer isimlerinden Wes Anderson her filmiyle dikkat çekmeye , sinema adına yine umutlu ve özlenesi bir sarmal yaratmaya devam ediyor .
Garip ve sıcak , mekanın ruhunu yansıtan , genel beğeniye uygun ama aynı zamanda politik dokunuşlara sahip filmlere imza atan yönetmen Isle Of Dogs / Köpekler Adası'nda Hollywood kalıplarında çekilen animasyonların üzerine adeta kalın bir çizgi çekiyor .
Önceki filmi olan Moonrise Kingdom'u da ada atmosferinde çeken yonetmen bu bu kez bitik , sadece köpeklerin yaşadığı , sürgün edildiği distopik bir atmosfer yaratıyor .
Osmanlı döneminde ‘Hayırsız Ada’ya sürgün edilen köpeklerin bu hikayeye katkısı nedir bilmiyoruz ama karantinaya alınan köpek duygusu animasyondan pek gerçekçi yansıyor .
Filmde de Hayırsız Ada’daki gibi köpeklerin birbirlerini öldürerek hayatta kalmaları amaçlanıyor !
Japonya'da geçen film karantinaya alınan asıl şeyin köpekler değil , fikirler olduğunu , olası bir Japon yönetiminin genel lider paranoyasıyla hastalığın ( bulaşıcı hapşurma salgını )   dış mihraklar eliyle yayıldığına inandığı  konusunda da ince eleştiriler içeriyor . 
Adadaki köpek dünyasına bakarsak sürgün pskilojisinin fazlaca ön planda olduğu , bir nevi gerçek dünyanın çöplüğü olduğu bir atmosfer hakim .
Bilimkurgu atmosferinin zaman zaman hakim olduğu animasyonda 12 yaşında Atari Kobayashi adlı bir çocuğun iz sürücülüğü ve iradesi de hakim .
Epik referanslarla ilerleyen ada ve adada yol alma hali Atari'nin köpeği Spots’u bulma azmiyle duygusal bir korumacılığa ve aynı zamanda değişime dönüşüyor .
Filmin distopik / gelecek ortamı sadece adada vuku bulunca , çevreyle birlikte dünyanın hatta insanlığın bittiği duygusu ön plana geçiyor .
Tabii köpeklere uygulanan baskı ve ayrımcılık dünyada her daim  yaşanan ırkçılık rüzgarına da el atıyor .
Böyle olunca dünya politikalarının geldiği nokta bir köpek adası uzerinden zekice bir sertlikle resmedilmiş oluyor .
Tabii filmin kendi içindeki mizahi dokusu da o kadar kıvamlı ki .   Diyalogların ifade buluş şekli inceden gülümsetiyor . 
Filmde animasyon tekniği olarak bilinen bir örnekten Miyazaki'nin tarzından bahsetmek yerinde olabilir .
Ustanın özellikle ilk dönem eserlerini referans almış gibi görünen Anderson anlatıcıyı da ihmal etmiyor yine .
Son yıllarda fazlaca karşımıza çıkan kil tarzı animasyon bu tarzın en iyi örneği olarak yerini alıyor .
Animasyonlardaki kurtarıcı mantığını seviyorum , burada da kendi köpeği için gelen Atari’nin tüm köpekler için umut olmasını adım adım izliyoruz .
Daha önce Fantastic Mr .
Fox / Yaman Tilki adlı bir çocuk romanını uyarlayan Anderson yine izleyenlerden iyi bir not almayı başarmıştı .
Şimdi tarzını ve hikayesini daha da zirveye taşıdığını görüyoruz .
Köpek Adası birçok açıdan detaylı , kavrayıcı , zeki ve politik bir animasyon .
İsyanın sesini yakından duymak mümkün ! twitter . com / banubozdemir
