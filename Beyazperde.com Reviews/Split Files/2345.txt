Oyun içinde oyun içinde oyun içinde oyun . do loop .
Eskiden videodrome vardı hatırlarsanız , videonun önemli olduğu zamanlarda çıkmıştı karşımıza , adamın karnında açılan deliğe video kaset sokularak programlanıp bir katile dönüştürülüyordu .
David Cronenberg’in sapkın görüşleri vardı filmde : Bio - mekanizm .
H. R. giger’i bilirsiniz , Alien’ı tasarlayan adam .
Bu sapkın çizerin de hayalini süslerdi biomekanikler .
( Acaba bu iki kişi birbirlerini tanırlarmı , bir arkadaşlıkları var mı diye merak da ederim ) Biomekanizm , yani teknoloji ile biyolojinin birleşimi .
Örneğin , yaşayan organizma bilgisayarlar .
Mekanik bir silah ama esasında yaşayan bir canlı .
Verileri hücrelere kaydetme ve veri arttıkça kütle olarak büyüyen hard disk .
Hatta , android .
Sonuç olarak biomekanik fikir , şu anda elektronik devrelerle ilerleyen teknolojinin biyolojiye dönmesii ve elektronik devrelerin yaptıkları işleri bu iş için üretilen canlı organizmaların ve hücrelerin yapması .
Giger ve Cronenberg’in sanırım düş dünyalarını bu fikir süslüyor .
İnsanlarla teknolojinin biyolojik olarak içiçe geçmesi fikri .
Hatta bunu seksi bile buluyorlar .
Günümüzde Internet’in yaygınlaşması ve bilgisayar oyunlarının katettiği mesafe göz önüne alındığında , bilgisayar oyunlarının bir ilerki basamağı ortaya çıkıyor : Gerçek hayat yerine geçebilecek sanal gerçeklik ve sanal gerçeklik içersinde çok oyunculu bilgisayar oyunları .
Yani , evinizde bilgisayarınıza bağlanıp girdiğiniz oyun başkaları tarafından da oynanan bir oyun ve oyunun geçtiği yer sanal bir dünya .
Siz bu oyunda avatarlarınızla var oluyorsunuz , yani sizi simgeleyen yeni kişiliklerinizle .
Örneğin bir korsansınız , bağlanıyor ve bu korsan kimliğinizle sanal dünyada dolaşıyorsunuz macerala yaşıyorsunuz , etrafınızda görülen diğer herkeste sizin gibi rolünü oynayan insanlar .
Kağıt kalem ortamında ortaya çıkmış role playing oyunları , internetle MUD isminde bilgisayar ortamına girdikten sonra , ilerde bu ortamın gerçek hayatla birleştiğini düşünün .
İşte bu noktada karşınıza istediğiniz kişi olarak gerçek bir dünyada yaşamak olasılığı çıkar .
Bu sanal ortamda , vücudunuz hakikaten gerçek dünyadaki vücudunuz kadar başarılı olursa yani 5 duyunuzu kulanabilir hale gelirseniz ve sabnal dünya bu 5 duyuyu uyarabilecek özellikte olursa sanal dünyanın ve sanal oyunun gerçek dünyayla farkı kalmaz .
Film bunun üzerine . William Gibson isimli yazarın Neuromancer romanıyla başlattığı bir siber kültür vardır : Cyberpunk kültürü .
Internete ( Matrix ) , direkt olarak bilgisayara bağlanarak girmek ve bu sanal ortamda dolaşmak .
Matrix filmiyle bu fikir aklınıza girmiştir .
Bu fikri ilerletip bağlandığınız ortamı bir oyun olarak düşünün ( favori adventure oyununuzu örnek alın : Quake dünyasında kanlı canlı varolup dolaştığınızı ve savaştığınızı düşünün hemde 5 duyunuzla ) filme biraz yaklaşırsınız .
Şimdi matrixte bilgisayarla yapılan işlemi veya William Gibson’ın yarattığı siber ortamı biomekanize edin .
Yani , bilgisayara değilde bu oyunu oynayabilmek için özel üretilmiş canlılara bağlandığınızı düşünün .
Bu canlı sinir sisteminizin bir parçası olsun ve bu şekilde 5 duyunuzu uyarabilsin .
Yani Willam Gibson cyberpunk düşüncesini bir kademe daha öteye gönderin .
Oyun verilerini bu yaratıklara depolayın .
Bu yaratığa gamepad deyin , yani oyun için kullanacağınız joystick .
Bütün bunları yapıp senaristin aklındaki alt yapıyı kurun ve bunun üzerine senaryo yazın .
Senaryonuz böyle bir bioteknolojide çıkacak aksaklıklar üzerine olsun .
Bilim kurgunun üzerine bilim kurgu yapın .
Demin anlatılan ve dünyanın geleceğinde olması beklenen kesin sonuç ilerde üretilmiş başka dünyalarda dolaşabileceğimizdir .
Konu alınan ise böyle gerçeğe yakın sanal gerçeklerde gerçekle sanalın birbirine karışacağı ve hatta bazı kişilerin gerçeği tercih etmeyeceğidir .
Gerçeğin çöküşü ciddi bir problemdir .
Senarist bu problemi filme çekmiştir .
Film oldukça karışıktır .
Yazım da çok karışıktır .
Gerçek şudur : There is no spoon .
Cronenberg’in yaptığı insafsızdır , az gelişmiş insan beynine ilerde olası olabilecek bir teknolojide çıkacak sosyal problemi anlatmıştır .
Gelecekte bu imkan varken çekilseydi sosyal içerikli bir film olabilecekken , mecburen bilim kurgu olmuştur .
Hedef kitlesi daralmıştır ve normal insan beynine kısa devre yaptırmıştır , beğenilmemesi bundandır .
Utanmadan , böylesine karışık bir alt yapı içersine normal film karışıklıklarını ve şaşırtmacalarını da eklemiştir ki iyice iptal olalım .
Matrix kadar anlaşılabilecek dökümanter bir film değildir .
Videodrome nasıl geçmişte çekilen yeni teknolojinin ilerlemesi sonucunda ortaya çıkacak problemleri anlatırsa bu filmde aynıdır .
Bideodromeun gelecek marjinini kısmadan günümüze uyarlanmasıdır .
Unutmadan , bence bu film bir başyapıt ve yepyeni bir bilim kurgu soluğudur .
There is no spoonThere is no spoonThere is no spoonThere is no spoon . system crash . shutting down
