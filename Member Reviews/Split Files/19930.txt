1993 senesinde dahi yönetmen Spielberg ile hayatımıza giren " Jurassic " serisinin çok da sıkı bir hayranı değilim .
Ancak o ilk filmi her zaman güzel duygular ile hatırlamışımdır .
Tam da çocukluk yıllarımıza denk gelmesinin etkisi büyük tabii bu durumda .
Zamanına göre yenilikçi teknoloji kullanımı , o döneme dek pek de ele alınmamış " dinozorları " baş role oturtması , sempatik bir kadro , yemyeşil muhteşem ormanlarda geçen sürükleyici bir macera .
Bu beğenilen filmin ardından doğal olarak devam filmleri geldi .
Onları da izlemiştim ancak akıllarda yalnızca kesik kesik bazı sahneler kalmış .
Geçen yılların ardından yeni nesillerin de Jurassic dünyası ile tanışma vaktinin geldiği düşünülmüş belli ki !
Colin Trevorrow riskli bir yönetmen seçimi gibi duruyor zira kariyerinde henüz çok da büyük işlere imza atmış değildi .
Bu ilk ciddi sınavını başarıyla kotardığını söyleyebiliriz sanırım .
Oyuncu kadrosu da son dönemin yükselen yıldızlarından Chris Pratt ve rolüne oldukça yakışan Bryce Dallas Howard'ın sürüklediği , başarılı bir kadro .
Hoş vakit geçirmek için ailecek , yaş sınırını göz önünde bulundurarak tabii ki , izlenebilecek , aksiyon türü içinde kendine has özellikleri nedeniyle sivrilen ve her daim de bunun ekmeğini yiyebilecek kapasitede bir devam filmi .
Kendine has olması " dinozorlu aksiyon " diyebileceğimiz bir alt türün kapsamını tek başına oluşturmasından ileri geliyor .
Her daim kendini izletebilecek olması da aynı sebepten .
Tabii çok fazla suyunu çıkarmadan .
Çok büyük beklentiyle değil ancak 90'lı yılların hatırına oturup izlenebilir .
