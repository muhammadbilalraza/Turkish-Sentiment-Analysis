Her ne kadar I , Tonya'nın ana hikayesi 1994 olimpiyatlarında dünyayı şoke eden , Tonya Harding'in paten yarışmasındaki rakibi Nancy Kerrigan'ın başına gelen " hadise " ye odaklansa da , film aslında bundan çok daha fazlasını içeriyor .
Bu film aslında Tonya Harding'in hayat öyküsünü anlatıyor .
Filmin en başında Tonya'nın küçükken patene duyduğu ilgiyi ve annesinin sürekli onu zorlamasını görüyoruz .
Ve bundan yıllar sonra Tonya , Amerika'da " Triple Axel " i yapmayı başaran ilk kadın olup büyük bir başarıya imza atsa da , gerçekte Tonya'nın hayatı sürekli şiddetli inişler ve çıkışlar ile dolu .
Ve I , Tonya , bunu olabilecek en iyi şekilde gözler önüne seriyor .
The Finest Hours gibi hiç kimsenin konuşmadığı başarılı işlere imza atmış olan yönetmen Craig Gillespie , bu filmi yönetmek için en uygun isim olmuş .
Çünkü I , Tonya hikayesinin karanlık içeriğine rağmen son zamanlarda izlediğim en enerjik filmlerden birisiydi .
Senaryo bu durumu olabilecek bütün ciddi , şaşırtıcı ve komik detaylarıyla gözler önüne sermiş ve bu türler arasında harika bir denge yakalamış .
Mesela filmde gerçek olduğunu bildiğiniz halde yaşanan bazı absürt durumlara karşı gülerken , hikaye Tonya'nın içinde bulunduğu durumun ciddiyetini yansıtmayı ve onu gerçekten umursamamızı sağlamış .
Mesela Martin Scorsese gibi dev bir yönetmenin ellerinde bu hikaye oldukça ciddi , depresif bir filme dönüşebilirdi .
Fakat Craig Gillespie , sahne geçişlerinden müzik seçimlerine kadar bu filme kendi özgün stilinden bir şeyler katmış .
Ve beyazperdede anlatılması için yalvaran bu senaryo ile harika performanslar , çıkan sonucu daha da iyi bir hale getirmiş .
Biraz da performanslardan konuşalım .
Oyuncular arasında bu filmde tek bir zayıf halka bile yoktu .
Margot Robbie , bu filmde kariyerinin en akılda kalıcı ve etkili performansını sergilemiş .
Her ne kadar en başta ekranda sadece Robbie'yi izliyor olsam da , film ilerlemeye devam ettikçe Robbie gözümün önünde kaybolmaya başladı .
Filmin büyük bir çoğunluğunda gerçekten de Tonya Harding'i ekranda izliyor gibi hissettim .
Robbie'nin performansı tek kelimeyle harikaydı .
Ayrıca yardımcı oyuncu kadrosundan Sebastian Stan şaşırtıcı derecede etkiliydi ve Allison Janney , karışık bir kişiliğe sahip olan karakterini gerçekçi bir şekilde canlandırmayı başarmış .
Özellikle de Janney ile Robbie arasında geçen sahneler , filmin en sürükleyici bölümleriydi .
Eğer bu sıra dışı hikayenin filmde nasıl ele alındığına değinecek olursam ; her ne kadar bu hikaye ve içinde bulunan karakterler hakkında daha fazla bilgi edinmek istesem de , günün sonunda filmin işleniş tarzından memnun kaldım .
Zaten film 2 saatlik bir süreye sahip olduğu için senaryo karakterleri ve atmosferi tanıtmakta hiçbir zaman kaybetmiyor .
Filmdeki karakterlerin günümüzde verdiği ufak röportajlardan sonra hikaye hemen bir flashback ile Tonya Harding'in küçüklüğüne odaklanıyor .
Normalde bir hikayenin sürekli geçmiş ile gelecek arasında gidip gelmesini dikkat dağıtıcı bulsam da , I , Tonya bunu hikayenin tonuyla olabilecek en uyumlu şekilde işlemiş .
Bu da filmin arkasındaki hikayeyi daha da ilgi çekici bir hale getirmiş .
Üstelik film 2 saatlik süresinin tek bir saniyesini bile boşa harcamadığından , film sırasında hiç hikayeden kopmuş veya sıkılmış gibi hissetmiyorsunuz .
Ayrıca Tonya'nın sesli anlatım yaptığı bölümleri çok sevdim , şarkıların filmle uyumuna bayıldım ve karakterler arasında geçen diyalogları ilgi çekici buldum .
Ve bütün bunlar I , Tonya'ya öyle bağımsız bir hava kazandırmış ki , filmi esnasında hiç Oscar'a aday olmak için çekilmiş bir film izliyormuş gibi hissetmiyorsunuz .
Bu yüzden film sona erdiğinde I , Tonya'nın birden fazla Oscar'a aday olmuş bir film olduğunu göz önünde bulundurmadım bile .
Çünkü bu film başlı başına bile çok başarılıydı .
Bu yüzden böyle bağımsız bir filmin Oscar'da kendine yer bulmasına epey sevindim .
Genel anlamda I , Tonya harika bir filmdi .
Hikaye hakkında ufak sorunlarım olsa da ve filmdeki CGI kullanımının epey dikkat dağıtıcı olduğunu düşünsem de , filmin iyi yanları kesinlikle kötü yanların etkisini düşürmesini sağladı .
I , Tonya harika performanslara , sürükleyici bir hikayeye ve baştan sona kadar süren dinamik bir tona sahip .
İçeriğinin biraz tanıdık olmasına rağmen farklı bir şekilde işlenmiş olan biyografi filmlerini seviyorsanız , mutlaka bu filme bir şans verin .
İyi seyirler .
FİLMİN İYİ YANLARI : + Craig Gillespie'nin hikayeye getirdiği özgün , enerjik ton . + Margot Robbie başta olmak üzere bütün oyuncuların kusursuz performansları . + Sürükleyici bir tempo , ilginizi çeken bir konu .
FİLMİN KÖTÜ YANLARI :
- Film bazı bölümlerinde fazla tanıdık bir simaya sahip olabiliyor .
- Dikkat dağıtan CGI .
TOPLAM PUAN : 8.1 / 10
