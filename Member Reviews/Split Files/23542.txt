ELİAH WOOD PSİKOPAT ROLÜNDE HARİKALAR YARATIYOR Sinema vefakâr .
Öyle evvel ve kalbur zaman içerisinde ‘orada’ olan manyaklar , halen oradalar .
Bir şekilde sapkın mesajlarını ve kişiliklerini bize geçirmek amacıyla ya ‘ders alan ve bunu dışavuran’ ya da ‘ders vererek yine dışa vuran’ –kısacası her halükarda bir şeyleri dışa vuran - tavırlarıyla sahnede arzı endam ediyorlar .
Bazen acı verirken kurbanlarından daha çok acı çekiyor ; bazense sadece bundan büyük bir zevk aldıkları için , sadist bir güdülenmeyle harekete geçiyorlar .
Mevzubahis psikopatımız bahsettiğimiz türlerin ilkini temsil ediyor .
Acı çektiriyor , buna engel alamıyor ; sadece acı çektirerek hayatına devam edebiliyor . ‘Manyak’ işte , ne yaparsınız .
Frank’in ailevi kimi problemleri söz konusu …
Tabii kendisi çoktandır sorunlarının derinliğinde yitip gitmiş ve sıkıntılı bir kimlik üstlenmiş .
Saçlara obsesif bir şekilde keserek ve biçerek hayatını ve psikopatlıklarını idame ettiren Frank , kendisine ilgi gösteren bir kadınla yakın temasa geçiyor .
Frank’e ve bu ilişkiye dışarıdan bakıldığında ortada bir sorun yok gibi …
Ancak Frank’in psikopatlığı derinlerde yatıyor ve basit etkiyenlerle harekete geçiyor .
Franck Khalfoun’un filmi de tam olarak birkaç etkiyeni olan bir reaksiyonun tepkime süresini ‘tempolu’ bir biçimde ele alıyor .
Maniac’ın derdi tipik bir seri katil filmine dönüşmekten biraz farklı …
Bu farkı hissedebilmek içinse özel bir sinemasal algıya , başka bir göze gerek yok .
Point of View ( Karakterin Gözünden ) anlatımı neredeyse Gaspar Noe’nin Enter the Void’deki yetkinliğine yakın bir beceriyle kullanan Khalfoun , seyircisini karakterin içerisine hapsediyor .
Mevzu bu , lezzet de buradan sağılıyor .
Zira bir takıntılı bir psikopatın icraatlarına ihtiyari ancak rahatsız edici bir biçimde mahkûm edilmek ilk elden gerilimi sağlıyor .
Oldukça stilize bir açılış sahnesinin ardından , en azından bir doksan dakika boyunca bu sapığın içerisinden çıkamayacağımızı çaresizce anlıyoruz .
Böylece Khalfoun ilk ve en önemli hedefine ulaşıyor : Şaşırt ve rahatsız et !
Tabanını güzelce çizen film , akıllı başlangıcı sayesinde öyküsel anlamdaki tembelliğinin üstünü kolayca örtüyor .
Doğrusunu söylemek gerekirse , Maniac bir öykü yerine bir süreci anlatmaya koyuluyor .
Yönetmenin stilize ve heyecanlı anlatımı da oluşan boşlukları doldurmak adına etkili bir metot haline geliyor .
Hiçbir şey anlatmıyor olmanın sıkıntısı , filmin görsel dünyasının dahilinde önemsiz bir ayrıntıdan hallice oluyor .
Khalfoun , filmin gediklerine takılacak olan seyirciyi görsel inadıyla oyalayarak kayda değer bir başarı elde ediyor .
Karakterine görüntüsünden ziyade sesiyle ve aurasıyla can veren Eliah Wood’un Hobbit geçmişinin derinliklerinde bir tür psikopatlık ve huzur kaçırma potansiyeli taşıdığını önceden fark etmediğimizi söyleyemeyiz .
Ancak Wood’un Frank karakterini , yükü kamera kullanımıyla bölüşerek , sırtında başarıyla taşıdığını da belirtmek gerekiyor .
Kendine düşen rolü bir kamerayla paylaşmak konusunda da tevazulu davranan Wood , aksiyon veya romantik - komedi filmlerinde oynamaya pek elverişli olmayan bedenine uygun bir köşe bulmuş gibi görünüyor .
Güçlerini Alexandre Aja’nın projedeki varlığıyla ile birleştiren Franck Khalfoun , oldukça riskli ve teklifsiz bir projeyle özellikle türün ve psikopatların meraklılarını cezbediyor .
Maniac , elindeki çok az malzemeye rağmen ( bir uyarlama olmasının da tesiriyle ) akılda kalan , kimi anlarında tiksindirici ve takdire şayan bir örnek haline geliyor ; minimalist bir psikopat filminin sunabileceği çoğu ayıbı tek seferde izleyenine bahşedebiliyor .
Bir film için “herkese göre değil , bana göre olsun” diyenlere sesleniyor .
