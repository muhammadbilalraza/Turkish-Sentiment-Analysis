' Hayatınızda alacağınız - küçük / büyük fark etmez - önemli kararları çok iyi düşünmeden alırsanız ileride buna pişman olabilirsiniz ve bu noktadan sonra kararınızdan geri dönme imkanınız olmaz . '
Filmin iki saat boyunca anlatmak istediği asıl şey işte bu .
Ridley Scott gibi büyük bir yönetmenin imzasını taşıyan , Yol ( The Road ) ve İhtiyarlara Yer Yok ( No Country For Old Men ) filmlerinin kitaplarını yazan Cormac McCarthy'nin senaristliğini yaptığı ve Michael Fassbender , Cameron Diaz , Javier Bardem , Brad Pitt ve Penélope Cruz gibi ünlü Hollywood yıldızlarından oluşan bir oyuncu kadrosuna sahip olan film , çoğu kişide hayal kırıklığı yaşatacak türden .
Elmaslar , uyuşturucu kaçakçılığı , seri katiller , pişmanlık , rehin alma , zenginlik , seksüalite , açgözlülük ve hırs gibi temaları bir arada kullanan McCarthy , zor anlaşılan ve ağır ilerleyen bir senaryo yazmış .
Fragmandan biraz da olsa İhtiyarlara Yer Yok tadı alacağımı düşünüyordum ancak bu tadı hiç alamadığım gibi ortada yeni bir şey de bulamadığım için salondan oldukça mutsuz ayrıldım .
Oysa , zaten vasat bir hikaye biraz daha basit olsaydı ; azıcık İhtiyarlara Yer Yok özentiliğine meyletse daha çok merak uyandıran bir seri katil gerilimi yaşatsaydı izleyiciler daha çok keyif almaz mıydı ?
Yazının en başında dediğim ana düşünce aslında çok güzel bir mesaj veriyor ancak McCarthy , bunu bu kadar ön plana çıkan metaforlar üzerinden değil de filmin alt metninde açık bir şekilde dile getirseydi bence çok daha akıllıca bir işe imza atmış olurdu .
Filmin ilk yarısı tamamen seks , elmaslar , kadın , hırs gibi konuların ön planda olduğu oldukça sıkıcı bir altmış dakika sunarken ikinci yarıda gerilim ve aksiyonun başlaması filmi bir noktada daha iyi yapabiliyor .
Ancak içinden zor çıkılan bir hikayeye sahip olan film , iyi çekimler ve iyi oyunculuklarla bezense bile başarılı olamıyor .
Her şeye rağmen benim gibi Ridley Scott hayranlarının kaçırmaması gereken bir yapım çünkü yönetmenin belki de tek başarısız filmi .
- Eleştirinin tam hali sitemde .
