Her şey neden ve nasıl sorularının sorulmaması halinde bir klasik sayılabilecek Groundhog Day ile başlamıştı .
Filmde senaryo akışını sağlamak için karakterin yaptığı tercihlerdeki zorlamalar insanı sinir edecek seviyelerdeydi .
Ayrıca tıpkı filmde Bill Murray'nin canlandırdığı karakter gibi izleyici de tekrar tekrar izlediği sahneler sırasında düşen tempodan ve çoğu sahnenin fazlalık olmasından sıkılmış olmalıydı .
En azından ben Groundhog Day'i izlerken sıkıldığımı hatırlıyorum .
Zamanda yolculuk filmlerinin çoğalmasına rağmen 20'li yıllara kadar zamanı tekrar yaşama filmleri bir elin parmaklarını geçmiyordu .
Uzun süre tek başına hükümdarlığını sürdüren Groundhog Day'den sonra bu fikri bilim kurgu platformuna taşımalıyız diyen Moon'un yönetmeni Duncan Jones Source Code ile çıkageldi .
Harold Ramis'ten aldığı bayrağı tematik açıdan başarıyla taşısa da beklenen filmi ortaya çıkaramadı .
Çünkü Source Code'un senaryosunda problemler vardı .
Taslak halindeki bir senaryo ile ancak o seviyede bir film çıkabilirdi .
Biz de geçmişi tekrar tekrar yorumlamayı bırakıp gelelim günümüze , Edge of Tomorrow'a .
Daha önce birçok iyi projeye imza atmış Doug Liman , Groundhog Day'deki gibi bir ikili bulup Source Code'daki teknolojiyle birleştirmiş .
Bu karışıma bir de basit , akla yatkın ve bünyesinde çok daha az sorun bulunduran senaryo ekleyince şu ana kadar yapılmış en iyi bilim kurgu filmlerinden bir tanesi ortaya çıkmış .
Verdiğim puandan da belli olacağı üzere Edge of Tomorrow , en azından sci - fi genre'sında benim ilk 10'umdaki yerini aldı .
2005'te War of the Worlds'le başlayan ve önceki yıl Oblivion'la devam eden Tom Cruise'un başrol olduğu kapalı gişe bilim kurgu filmleri serisi bu yıl Edge of Tomorrow'la zirvenin de zirvesini yapıyor .
Dünya dursa iyi oyuncu olamayacak Chris Evans gibi şişirme isimlerin başrolleri kaptığı günümüzde Tom Cruise gibi bir ismi en çok yakıştığı aksiyon ve bilim kurgu filmlerinde görmek gerçekten mutluluk verici .
Filmin Jeanne d'Arc'ı Emily Blunt ise her zaman olduğu gibi kusursuzdu .
Kendisine sarı saç o kadar yakışmış ki dikkat çeken acting skills'ine bir de femme fatale bir dış görünüş eklenmiş .
Tom Cruise'la beraber salya sümük ya da vücut sıvıları olmadan nasıl harika partner olunabileceğini bu filmle birlikte kanıtlamış oldular .
Filmin kurgusu o kadar iyiydi ki bir kez bile saatime bakamadım .
CGI ve efektler ise kurgu kadar göz doldurmasa da bünyesinde önemli kusurlar barındırmıyordu .
Doug Liman'a tüm bileşenleri iyi olan bir proje gelmiş ve o da gerekeni yapmış .
Sinema hayatım boyunca Back to the Future Part II , The Deaths of Ian Stone ve The Butterfly Effect gibi filmlere belki de hak ettiklerinden fazla değer verdiğimin farkındayım .
Bunlar hep zamanla ilgili ' ' iyi ' ' filmleri çok sevmemden kaynaklanıyor .
Zaman kavramıyla oynayıp beklediğimi veremeyenlere de hak ettiklerinden daha fazla kızıyorum .
( Hot Tub Time Machine , Bill and Ted's . ) Her ne kadar ağdalı bir dil tercih etmeyen , halkı hedef almış bir gişe filmi gibi dursa da Robocop'u Groundhog Day ile başarıyla birleştiren Edge of Tomorrow son yılların en iyi filmlerinden bir tanesi .
