Küçüklüğümden beri SüngerBob'u çok severim .
Gerçi son yıllar biraz önemini kaybetti benim için ve bölümlerini de takip edemez oldum ama yine de sinema salonuna giderken eski bir dost ile buluşuyormuşum hissine kapıldım biraz .
Gerçi bu sefer zevkler ve renkler benim için öncesine göre biraz değiştiği için filmden ekstra bir şeyler umdum .
Neticede filmden umduğumu bulamadım ama hoş vakit geçirdiğimi rahatlıkla söyleyebilirim .
Ama film aklınıza kötü olarak kazınmasın , film ortalamanın üstündeydi .
Biraz eksiklikleri vardı , bu benim görüşüm .
Ayrıca benim görüşüme bakarsak filmdeki şu eksiklikleri de söyleyebilirim : Filmdeki geçişler çok yavaştı , senaryo biraz basit kalmış , SüngerBob'un eski dublajı daha iyiydi bu yüzden film fazla iyi değildi , karaya çıkma sahnesi 90 dakikalık filmin sadece 20 dakikasını oluşturuyor . falan filan .
Artık daha dikkatliyiz .
Gerçi SüngerBob hem küçüklere hem de büyüklere hitap ediyor ama daha çok küçüklere göre tabii ki .
Bu benim görüşümdü .
Şimdi de çocukların gözünden filme bakalım : Çocukların düşündüklerini bilemem ama filmde onların sesleri ile onlarla empati kurabildim .
SüngerBob çıkınca , salondaki çocuklar " Sonunda SüngerBob ! " gibi bir şekilde bağırdı .
Hatta SüngerBob'un dizisindeki jenerik çalmaya başlayınca çocuklar ve aileler elleri ile alkışlayıp tempo tuttu .
Yani küçükler için heyecan verici ve hoş bir deneyim olduğunu anlayabiliyorum .
Ayrıca filmde sürekli ekip çalışması ile ilgili güzel mesajlar geçiyor , aileler de çocuklarının bu mesajı almasından hoşnutlardır herhalde .
Aslında şunu söyleyebilirim , bu film yetişkinler için hoş fakat bol eksiği olan , ortalamanın anca üstünde olan bir film şeklinde akıllarında kalacaktır .
Ama çocuklar içinse mükemmel bir deneyim olacaktır .
Çünkü bu film , kelimenin tam anlamıyla bir çocuk filmi .
Eğer SüngerBob hayranıysanız veya çocuklar için güzel bir animasyon filmi arıyorsanız bu filme rahatlıkla gidebilirsiniz .
Yetişkinler de rahatlıkla gidebilir tabii , sadece filmdeki eksikliklere aldırmadan izlerseniz daha hoş bir deneyim ortaya çıkar sizler için .
Herkese iyi seyirler .
Not : Filmi 2 boyutlu izledim ve 3 boyutlu olmadığı için bir eksiklik hissetmedim .
Ama bir kaç 3D sahne de gözden kaçmıyor .
Eğer filme gidecekseniz 3D gidebilirsiniz ama 2D giderseniz de fazla bir şey kaçırmazsınız .
