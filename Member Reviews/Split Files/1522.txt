" Yakın gelecekte yoğun nüfus artışı yüzünden devletin başında bulunan Nicolette Cayman ( Glenn Close ) , ailelerin yalnızca tek çocuk yapabileceği , eğer daha fazla çocukları olursa ailelerin elinden alınacağı hakkında yeni bir yasa getirmiştir . Fakat bu sırada da Terrence Settman ( Willem Dafoe ) ' nun 7 tane çocuğu olmuştur . Çocuklarının tehlikeye girmesini önlemek için Terrence , 7 çocuğunu tek bir kimlik altında büyütür ve onlara haftanın isimlerini verir . Adının olduğu gün dışarı çıkan Settman Kardeşleri ( Noomi Rapace ) , yıllarca böyle geçinir . Fakat bir gün , kardeşlerden Pazartesi eve gelmez ve diğer kardeşler de neyin olduğunu anlamaya çalışır . "
Yalan söylemeyeceğim , bu filmin vizyona girmesini iple çekiyordum .
Bu filme karşı büyük bir beklentim yoktu ama fragmanı o kadar ilgi çekiciydi ki , bu filme karşı büyük bir ilgim oldu .
Önce iyi yanlardan başlayalım .
Filmdeki 7 kardeşin her birini canlandıran Noomi Rapace , kariyerinin en zorlu performansının altından başarıyla kalkmış .
Eğer bu rolde bir başkası olsaydı bütün film boyunca aynı oyuncu kendi kendine konuşuyormuş gibi olurdu ve bu yüzden de filmin içine girmemiz zorlaşırdı .
Rapace , burada her karakteri için yeni bir aksan kullanmıyor ama her bir karakter için farklı bir görünüş , yüz mimiği ve yürüyüş tarzı kullanıyor .
Zaten Rapace korkusuz bir oyuncu ve bu filmde onu daha çok sevdim .
Ayrıca Willem Dafoe da çok iyiydi .
Filmde fazla gözükmemesine rağmen bulunduğu her sahneyi çalmayı başarmış .
Ayrıca filmin konusunu işleyiş tarzı hiç de fena değildi .
Ara ara hikaye biraz sıradanlaşsa da ( buna birazdan değineceğim ) genel itibariyle konu , oldukça sürükleyici ve olabilecek en yüzeysel seviyede incelenmiş ve kargaşaya sebep olmamış .
Son olarak aksiyon sahneleri çok eğlenceliydi ( bu kadar kanlı olmasını hiç beklemiyordum doğrusu ) ve filmdeki 7 kardeşin birbirleriyle olan ilişkisi çok iyi işlenmiş .
Filmde 7 kardeşten birisine bir şey olduğu zaman , diğer kardeşlerin endişesini ve birbirleriyle olan bağlarını çok net görebiliyorsunuz .
Ve bu da beni filmin sorunlarına götürüyor .
Her ne kadar kardeşlerin birbirleriyle olan bağları iyi işlenmiş olsa da , onların kişiliklerini pek umursamadım .
Çünkü onlardan birisine bir şey olduğu zaman içiniz cızlamıyor , sadece " ah , şimdi de bu oldu " diyorsunuz .
Çünkü film daha çok bu kardeşlerin birbirleriyle olan ilişkisine odaklandığı için onların kişilikleri ve motivasyonları çok arka planda kalmış .
Bu yüzden film ne zaman onlara kişisel bir açıdan yaklaşmaya çalışsa başarısız oluyor .
Ayrıca yukarıda filmin konusunun sıradanlığından bahsettim .
Böyle bir konuyu seyirciye ilgi çekici kılabilmek için senaristler elinden geleni yapmış fakat ortaya çıkan sonuç pek yeterli değildi .
Film bu haliyle oldukça eğlenceli bir iş fakat bittiği zaman aklınız havalara uçmuyor .
Bu yüzden bu film , yaratıcı konusuna rağmen hala sıradan bir bilimkurgu filmi olarak akıllarda kalıyor .
Yani yeni kurallar yazılmıyor bu filmde .
Kısacası , eğer yaratıcı bir konuya sahip , daha önceden hiç görmediğiniz bir film arıyorsanız bu filmi izlerken biraz hayal kırıklığına uğrayacaksınız .
Çünkü burada çıkan sonuç daha çok kafa dağıtmak isteyenleri tatmin edecek türden .
Aksiyon sahneleri başarılı , oyunculukları harika ve ilginç fikirlere sahip olan What Happened To Monday , bilindik senaryosu ve motivasyonu eksik karakterleri yüzünden " izle - unut " türünde bir film olarak akılda kalıyor .
Film kesinlikle eğlenceli fakat izlerken etkilenmeyeceğiniz bir iş .
Boş vaktiniz varsa izleyebilirsiniz .
İyi seyirler .
FİLMİN İYİ YANLARI : + Noomi Rapace ve Willem Dafoe . + İlginç konsept , yaratıcı fikirler . + Aksiyon sahneleri . + Kardeşlerin birbirleriyle olan ilişkileri .
FİLMİN KÖTÜ YANLARI :
- Motivasyonu eksik , umursamayacağınız karakterler .
- Filmin senaryosu , yaratıcı fikrine rağmen olabilecek en sıradan sonucu çıkarması .
TOPLAM PUAN : 6.5 / 10
