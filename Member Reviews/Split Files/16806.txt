Matrix serisinin yönetmenleri Wachowski'ler , yeni bir film ile sinemalara geldi !
Gerçi işin içinde böyle bir durum olsa da benim beklentilerim düşüktü filmden .
İyi ki de öyle yapmışım .
Film , kısaca başarısızdı .
Neden mi ?
Okumaya devam edin .
Film klasik ve bilim kurgusu bol olan bir seçilmiş kişi konusunu ele alıyor .
" Jupiter Jones , ( Mila Kunis ) hayatından nefret eden ve değişiklikler yapmak isteyen birisidir . Birdenbire yarı insan yarı kurt Caine Wise , ( Channing Tatum ) Jupiter'e onun özel kişi olduğunu söyler ve sonraki maceralar uzayın derinliklerine kadar uzanacaktır . "
Konusunu yazmak istedim ki , filmin iyi ve kötü taraflarını ele alabileyim .
Filmin iyi tarafları şunlardı : 1 - ) Mila Kunis güzelliğiyle , Channing Tatum ise aksiyon sahneleri ile bizleri büyülüyor . 
spoiler : 

Bu arada ekipte Sean Bean'de var . Adam bütün filmlerinde ölüyor ama bu filmi ile ilk defa onun ölmediğini gördüm . 
spoiler : 
2 - ) Senaryoda ara sıra hoş esprili kısımlar geçiyor . Bu da filmi bir nevi rahatlatıyor . 3 - ) Filmin görsel efektleri iyi . Çünkü ortada 176 milyonluk bir mega bütçe var , ortaya herhalde iyi bir işin çıkması lazım . Ama filmin görsel efektleri aşırı iyi . Hatta o kadar detaylı yapmışlar ki , ara sıra aksiyon sahnelerinde takip etmekte zorlanıyoruz . Efektlerde her detayı düşünerek gerçekçi bir deneyim olmasını sağlamak istemiş film ekibi . Şimdi ise filmin kötü taraflarına gelelim : 1 - ) Film gerçekçi değil . Hatta Dünya'da geçen aksiyon sahnelerinden birinde yerçekimini mantıksız bir şekilde kullanmışlar . Ayrıca filmde bazı kısımları vampir gibi olmuş gibi görünmesin diye de , onlar bizden gördüler gibi saçma bir replik eklemişler . 2 - ) Film uzadıkça uzuyor , uzadıkça uzuyor . Hatta ara sıra tekrara giriyor . Mesela Jüpiter düşerken , Caine uçan botları ile gelip onu kurtarıyor . Bu hadise filmde aşağı yukarı 3 kere yaşanıyor mesela . Bu yüzden de Jüpiter , Caine'e aşık oluyor . Herhalde aşık olacak , kaç kere aynı şekilde onu kurtardı yani . Açıkçası filmdeki aksiyon sahneleri ve görsel efektler kötü olsaydı , filmin gözümdeki değeri sıfır olurdu . 3 - ) Eddie Redmayne garip bir kötü karakter olmuş . Eddie'nin canlandırdığı karakter hem sakin , hem de ara sıra bağırarak kontrolden çıkıyor . Adam kafadan çatlak diyebiliriz . Üstelik film boyunca da az gözüküyor , fazla da dövüşmüyor yani . Eddie'nin bu rolü yüzünden , Oscar'ı ona vermekten vazgeçebilirler . 4 - ) Klişe . Şu klişeden bir türlü kurtulamadınız Hollywood ya . Geçen hafta Seventh Son filminde de aynı şey oldu . ( ama Seventh Son'ı izlerken , bu filmi izlediğimden daha çok eğlendiğimi söyleyebilirim ) Üstelik bu konuda da yeni bir şey yapılmadı . Bu yüzden de film daha bayıcı bir deneyime dönüştü . 5 - ) Filmde oldukça fark edilen mantık hataları ve boşluklar var . Mesela Caine , uzay gemisinin dışına tutunarak uzaya çıkıp başka bir gezegene gidiyor ama uzayda tek başına kalınca hava almak için özel kıyafete ihtiyaç duyuyor . Hikayedeki boşluklar için de şu sahneyi örnek vereceğim : Caine uzayda özel kıyafeti ile duruyor ve kıyafet anons yapıyor : " Oksijeniniz bitti , karbondioksit en üst seviyede . " Caine orada bayılıyor ve 3 saniye sonra hastaneden koşarak çıkıyor ? Olmamış işte . 6 - ) Hani film ekibi görsel efekte o kadar kafayı takıp ortaya aşırı iyi bir iş çıkardı demiştim ya ? İşte , adamlar o iş ile ilgilenirken filmin konusunu yazmayı unutmuşlar herhalde . Jüpiter'in neden seçilmiş kişi olduğunu film boyunca öğrenemiyoruz . Bu yüzden de konu havada kalıyor ve ortaya anlamsız , efektleri muhteşem fakat içi boş bir iş çıkmış oluyor . Peki ortaya çıkan sonuç ? Dediğim gibi , efekti bol fakat içi boş bir iş . Warner Bros neden bu filme yeşil ışık yakmış anlamadım . Ortaya kat kat daha iyi bir iş çıkabilirdi . Yine de vakit geçirmek ve kafa dağıtmak için kötü bir seçim de sayılmaz yani . Sadece bu yazdıklarımı göz önünde bulundurup ona göre gitmenizi tavsiye ederim . Film için de en yerinde yazılabilecek söz ise şu : Jüpiter Yükseliyor , Wachowski'ler düşüyor . Not : Filmin 3D'si fena değildi ama abartılacak bir şey de yoktu . IMAX'de gidilebilir ama gitmeseniz de büyük bir şey kaçıracağınızı da sanmıyorum .
