Tıpkı 4N1K gibi , Tatlım Tatlım da ilk vizyona girdiğinde izleme fırsatı bulamadığım bir filmdi .
Her ne kadar bu filmin hikayesi pek ilgimi çekmemiş olsa da , oyuncu kadrosu ve Yılmaz Erdoğan'ın tiyatro oyunundan uyarlanmış olduğu düşüncesiyle biraz ilgiliydim .
Ve 4N1K gibi , bu film de yeniden vizyona girince bir göz atmaya karar verdim .
" Tatlım Tatlım , sırasıyla Serkan Keskin / Büşra Pekin , Fatih Artman / Gupse Özay , Bülent Emrah Parlak / Aylin Kontente ve Şebnem Bozoklu / Çağlar Çorumlu'nun canlandırdığı 4 farklı çifte odaklanıyor ve ilişkilerinin hikayelerini 5 farklı bölümde inceliyor . İlk önce çiftlerin teker teker birbirleriyle tanışmasını , sonra ilk buluşmaya çıkmalarını , birlikte yaşamalarını , tartışmaya başlamalarını ve en sonra da birbirlerinden ayrılmalarını görüyoruz . "
Oyunculuklar harikaydı öncelikle .
Tatlım Tatlım zaten bir tiyatro oyunundan uyarlandığı için bu filmde oyuncuların yeteneklerini daha da net görebiliyorsunuz .
Şahsen filmde izlemesi en eğlenceli çift Keskin / Pekin çiftiydi çünkü onların yaşadığı ilişki durumları normalden biraz daha yaratıcıydı .
Filmdeki en iyi oyuncular ise Çağlar Çorumlu ile Gupse Özay'dı .
Bütün filmi bu oyuncuların harika performansları izlenebilir kılmış .
Ayrıca senaryonun arkasındaki fikri de çok yaratıcı buldum .
4 farklı çifti 5 farklı bölümde izlemek , Tatlım Tatlım'ı normalde çekilen romantik / komedi filmlerinden bir tık yukarıya taşıyor .
Son olarak yapılan şakalar da gayet komikti , filmi izlerken yerlere yattığım kısımlar oldu .
Ama genel anlamda filmi nasıl bulduğumu sorarsanız , Tatlım Tatlım'ı pek iyi bulmadım doğrusu .
Film kesinlikle kötü değildi ve oyuncuları izlemesi çok keyifliydi fakat senaryo çok zayıftı .
Filmde en çok Keskin / Pekin çiftini izlemesi keyifliydi çünkü dediğim gibi , onların ilişkilerinde yaşadığı durumlar normalden biraz daha farklıydı .
Diğer çiftler ise neredeyse aynı sorunları tekrar ve tekrar yaşıyor .
Bu yüzden de bütün film boyunca aynı sorunu 4'er defa izliyormuş gibi hissediyorsunuz .
Ne yalan söyleyeyim , bu da bir süreden sonra seyirci için biraz yorucu oluyor .
Ve Tatlım Tatlım'ı kötü bir film yapmaktan kurtaran tek şey , oyuncuların izlemesi eğlenceli performansları oluyor .
Eğer daha önceden görmediğiniz , yaratıcı bir fikre sahip olan bir romantik / komedi filmi arıyorsanız , Tatlım Tatlım'a bir göz atabilirsiniz .
Hikayesindeki yaratıcı fikirler ve oyuncuların inanılmaz performansları bu filmi izlenebilir kılıyor .
Fakat kendisini tekrara bağlayan zayıf bir senaryo ve gereğinden fazla hızlı gelişen finali , Tatlım Tatlım'ın başarısını aşağıya çekmiş .
Eğer her çiftin yaşadığı sorunlar birbirinden bağımsız olup aynı şeyler tekrar tekrar gösterilmeseydi , ortaya daha sürükleyici bir iş çıkabilirdi .
Film bu haliyle de fena değil gerçi , çünkü yapılan şakalar komikti ve oyuncuların tiplemelerini izlemesi eğlenceliydi .
Ama filmin senaryosunun da bir süreden sonra baydığı da bir gerçek .
Sadece türünün sevenlerine tavsiyemdir .
FİLMİN İYİ YANLARI : + Oyuncuların izlemesi çok keyifli olan performansları . + Yaratıcı bir fikre sahip oluşu . + Komik şakalar .
FİLMİN KÖTÜ YANLARI :
- Sürekli kendisini tekrarlayan ve yeni bir şey sunmayan senaryo .
- Gereğinden fazla hızlı gelişen bir final .
TOPLAM PUAN : 6 / 10
