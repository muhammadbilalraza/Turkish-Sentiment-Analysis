‘Fck The System’Bugün sizlere ‘Ölmeden Önce İzlenmesi Gereken Filmler’ klişesi hakkında bilgi vermeyeceğim .
Çünkü , bu klişe ile ilgili bir milyar tane ( Mübalağa ettim . ) haber vardır .
İnsanın hayattan keyif alma durumu elbette kişiden kişiye , ülkeden ülkeye vs … ( sosyolojik tespit yapmak için başlamadığımı belirteyim . ) değişiyor .
Mesela ben , kar yağışını ( lapa lapa olmalı ve ertesi gün okul kesin ve kesin valilik kararıyla tatil edilmeli . ) karanlık bir odada boynu bükülmüş sokak lambalarının ışığında izlemeye bayılırdım .
Şimdi de bayılıyorum ama okullar tatil edilmiyor .
Cumartesileri erken kalkıp çizgi film falan izlemeyi seviyorum .
Kısaca demek istediğim ; keyif almak ne kadar öznel ise ‘Ölmeden Önce İzlenmesi Gereken Filmler’ klişesi de öznel bir alan .
Bu nedenle sizlere tavsiye vermekten ziyade kendi öznel ‘Ölmeden Önce İzlenmesi Gereken Filmler’ klişemi paylaşmak istiyorum .
Şunu da belirtmek istiyorum , sizlere otuz kırk film adı vermek gibi bir niyetim yok .
Sadece benim öz benliğimde yer etmiş konusu , türü hiç fark etmeksizin ve sıralama yapmaksızın bir liste yazmak istiyorum .
Tabi bu sıralamada Joker'in ayrı bir yeri var .
Esaretin Bedeli 1994 ( The Shawshank Redemption ) Filmle ilgili tek söyleyebileceğim şey insanın mücadele etmekten asla ve asla pes etmemesi gerektiğini , özgürlüğün hayattaki birçok şeyden üstün olduğunu çarpıcı bir şekilde ve en az 20 orta kalite film değerinde anlatıyor .
Ve bana göre bizleri Joker'e götüren filmlerin başında geliyor .
( The Green Mile ) 19 Yeşil YolDış görünüşün insanları aldatabileceğini gözler önüne seren film , adalet sistemine ve idam cezasına bakışımızı daha duygusal bir perdeden izlememize vesile oluyor .
Ayrıca , film Stephen King romanıdır ve tıpkı Esaretin Bedeli gibi ( Ki onu da yazan Stephen Kingdir . ) yanlış anlaşılmayla hapse düşen iki farklı karakteri iki farklı yolla anlatmaktadır .
Hemen belirtmeliyim ki , itilmiş , incitilmiş ve dinlenen ama duyulmayan insanları bu filmde de sevmiştik .
Pardon 2004Biraz hapishaneler filmi gibi olmuş olabilir ama Ferhan Şensoy’un bu filmini listeye almasam olmazdı .
Uzun süre hangi filmleri ne şekilde yazayım ve nasıl açıklamalar ekleyeyim diye düşündüm .
Sonuç olarak böyle bir sıralamanın çıkması tamamen tesadüf eseri oldu .
Pardon filmi de hapse düşen üç talihsiz arkadaşın kendilerini ifade edecek bir zaman dahi bulamadan önce ‘Demek örgüt üyesisin . ’ İle başlayıp ‘Yaz kızım . ’ İle devam suçsuzluğunu kanıtlamaya ve bürokratik engelleri aşmaya çalışma olaylarının ‘Türk İşi’ anlatılmış halidir .
( The Green Book ) 2018 ( Yeşil Rehber ) Son yıllarda izlediğim en güzel filmlerden birisidir kendileri .
Her bireyin eşit derecede ait olma hakkı vardır .
Ait olmak hayatta kalmak ile , özgürlük ile , eşit ve adil bir yaşam ile eş değerdir .
Bizler ailemizle , yetiştiğimiz toplumla etnik kimliğimizle ve inanışlarımızla her şeyden önce ve üstte insan olmak zorundayız .
Bu film bizlere ait olmayı Amerikan Irkçılığının zirve yaptığı yıllarda anlatmaya çalışıyor .
Aslında hayatın gerçek Jokerleri bizleriz .
( One Flew Over The Cuckoo’s Nest ) 1975 Guguk KuşuHapisahne filmleriyle başladık bari akıl hastanesi filmiyle bitirelim .
Özgürlük illa hapisteyken insanın elinden alınan bir olgu değil .
Film bize bir akıl hastanesinin insanları nasıl yalnızlaştırdığını , çaresizleştirdiğini anlatıyor .
Yani kısaca özetlersem yukarıda bahsetmeye çalıştığım filmler birer kaçış filmidir .
Özgürlüğe kaçar insan , toplumdan kaçar , yalnızlığından kaçar , ırkçılıktan kaçar , zulümden ve adaletsizlikten kaçar insan ve eğer gerçekten çaresizse ne hapisanelerin soğuk duvarları tutabilir insanı , ne de deliler hastanesinin demir parmaklıkları .
Bu filmleri benim için özel yapan şey ise her bir filmde kendini ifade edemeyen insanlar var , her bir filmde bizler varız ; hepimiz bir kaçışın içerisindeyiz .
Joker 2019Joker filmini bu kategoriye sokmasaydım olmazdı .
Kategorik bir alaka olmasa da toplumsal ve sosyolojik birçok ortak nokta var .
Joker , yukarıda bahsettiğim filmlerin belki de sinema tarihindeki patlaması olabilir .
İnsani değerlerin eriyip yok olmasını , toplumsal yozlaşmayı ( Dünyanın her yerinde var maalesef ve insanlar iyiye gitmiyor . ) , her geçen gün çürümeye ve daha da beter kokmaya devam eden sistemi , ezilenleri ve yaşanan toplumsal travmaları çarpıcı bir şekilde anlatmış .
Joker’in alt metinlerinde bence yukarı da bahsettiğim tüm filmlerin kurgusu var .
Bu elbette Joker filminin başka filmleri anlattığı manasına gelmiyor ama süreç içerisinde hapishanede sabredip cezasını çeken insan tipinin , artık sabretmediğini görüyoruz .
İnsanların artık sisteme ‘Fck The System’ diye çıkıştığını ve artık ‘Yeter ! ’ Dediğinin en güzel ve tarihsel anlatımıdır .
Timur KOHEN
