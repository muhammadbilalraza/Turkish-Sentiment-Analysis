Yüksek kalitede olmadığını tahmin ediyordum ancak bu kadar kötü ve yetersiz olacağını düşünemezdim .
Sinemasal anlamda tek bir artı dahi yok neredeyse .
Bazı yorumlarda " aksiyon sahnelerinin sağlamlığından " bahsediliyor ancak ne aksiyon sahnesi Allah aşkına ?
Oyunculuklar berbat , senaryo berbat , hikaye akışı hiç tatmin edici değil .
Büyük bir yükün altına giriyorsan , bunun hakkını da vermen lazım .
Dini açıdan çok farklı tartışmalar yapılabilir , oralara hiç girmeye gerek yok şu aşamada .
Ancak sinemasal olarak ele aldığımda şunu görüyorum ki , filmin en büyük eksilerinin başında , izlediklerimizin temelinde yer alan çok önemli bir hususu inanılmaz özensiz ve üstün körü işlemesi geliyor : Musa'nın Ramses'in kardeşi gibi bir konumdayken , yalnızca 1.5 dakikalık bir atlamadan sonra bir anda onun düşmanı olması .
Bir anda , hayatı boyunca hiç yan yana dahi gelmediği insanların önderi olarak karşımıza çıkarılması .
Bu kısımda çok önemli bir süreç işliyor aslında , filmde ise " şaka gibi " bir süreç izliyoruz .
Muhteşem zayıf bir senaryo , kelimelerle anlatılamaz .
Karakterleri oluşturmadaki başarısızlıklar , yine çok göze batıyor .
Hangi kötülüğü sayalım ki ?
Ridley Scott efsane bir yönetmen ve efsane işlere imza atmış olabilir , ancak son dönemde " Noah " ın ardından bir kez daha çok başarılı yönetmenlerin , dini konuları ve karakterleri işlemedeki başarısızlıklarına , yetersizliklerine şahit olduk .
2.5 saatlik bir vakit kaybı .
Herkesin bildiği hikayeleri tekrar anlatacaksınız , hele bir de bu hikayeler dini tabanlara oturuyor ise , bu kadar özensiz , bu kadar vasat filmlere imza atmamanız gerekiyor .
Yeni yorum getirme gibi bir iddia söz konusu ise , ki çok daha büyük bir iddiadır , ekstra çaba , ekstra özen , kısacası her şeyin ekstrasını sağlamak lazım .
Senenin bu çapta bir kadrodan çıkan en kötü filmi büyük ihtimalle .
