( . ) Son yıllarda korku sineması iyice kabız bir hal almaya başladı , birbirinin aynısı , yenilikten yoksun , çoğu zaman değersiz yapımlarla karşılaşır olduk .
Ara sıra istisnai durumlar da hiç olmuyor değil tabii ki .
Mesela Toronto Film Festivali'nde gayet olumlu tepkiler alan Göz'ün bu istisnai durumlardan birini yaşatacağını umuyorduk .
Ama maalesef , gördük ki film büyük beklentileri karşılamaktan çok uzak .
Lakin yine de bir şekilde türdeşlerinin yanında daha farklı bir duruş kazanıyor ve en azından vasatın altına düşmeyen bir seyirlik sunuyor .
Flanagan'ın aynı adlı kısa filminden uyarladığı Göz son tahlilde , şaşırtıcı finaliyle seyirciyi etkilemeyi ve ilginç stiliyle korku hayranlarının gözünde iyi bir yer edinmeyi başarıyor fakat bütününe baktığımızda aynı oranda iddialı olduğunu söylemek biraz cesaret istiyor .
