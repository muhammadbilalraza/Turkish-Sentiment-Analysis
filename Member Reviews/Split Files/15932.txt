Ana hikaye kendi seyrinde ilerlerken birden fazla yan hikaye ile senaryoyu desteklemek çok büyük bir iş .
İdris , Ferman , Hasan sadece davada değil kendi hayat mücadelelerinde de bir hikaye yazıyorlar .
Ve bunu yönetmen dolu dolu aktarabilmiş .
Sadece üç ana karakter değil bütün karakterler kendilerine yeterince ekran süresi , diyalog ve olay bulabilmiş .
Bunun ayarını tutturabilmek yine yönetmenin başarısı .
Pamuk'un üzerinden töre geleneğini farklı açılardan ele almış ve eleştirmiş .
Doğrudan Cem Yılmaz'ın ağzından yozlaşmış bazı geleneklere karşı eleştiri yapılmış .
Yine Cem Yılmaz'ın oynadığı İdris karakteri üzerinden zararlı erkek tavırları ekrana taşınmış .
Aynı durumu yaşayan ve buna zıt tepkiler veren iki karakter olan Battal ve Ferman ile vicdan muhasebesinin ne olduğunu anlatmak da ayrıca güzel bir durum .
Görüntü yönetmenliği konusunda bazı eleştiriler getirilebilir .
Renk filtresi seçimi ve kamera açıları bazı yerlerde göze batsa da filmin bütününde yaratılan atmosfer tutarlı ve etkileyiciydi .
Bu oyuncu kadrosunu bir araya getirebilmek de büyük başarı .
Cem Yılmaz , Şener Şen , Çetin Tekindor , Okan Yalabık , Rıza Kocaoğlu ve daha nicesi rolünün hakkını verebilmiş .
Herkese tavsiye ederim .
