Öncelikle öyle normal bir şekilde oturup izlenecek filmlerden değil bana göre " Lincoln " .
İzlemeye niyetlenen kimsenin biraz araştırma yapması , İç Savaş - Lincoln dönemi hakkında , az çok yaşananlar ve dönemin önemli aktörleri hakkında bilgi sahibi olması gerekiyor .
Biraz siyasi ve hukuksal jargona da hakim olsa iyi olur hatta .
Kısacası , bir ön hazırlık , filmin içine girmenize , filmden bir şeyler anlamanıza ve sonuçta hissetmenize katkıda bulunacaktır .
Yoksa ardı ardına terimler , isimler , olaylar içinde kaybolur ve bu uzun filmi zor bitirirsiniz .
Lincoln'ün ve o dönemde yaptıklarının Amerika ve Dünya tarihi açısından öneminden bahsetmek yerine , bunun nasıl zorlu bir süreç olduğunu detaylandırmak yerine , Spielberg'ün sinemasını yorumlayacağız elbette .
Diğerleri başka ortamların konuları .
Baştaki cümlem aslında biraz da yönetmenin eksikliği .
Tabii ki dediklerimi yapmadan izlerseniz de anlayacaksınız filmi , o kadar da değil .
Neler olup bittiği belli zaten .
Ancak bodoslama konuya girmek yerine , girerken de bizleri isimler ve terimler içinde boğmak yerine , biraz daha hafif bir yöntem tercih etseydi , sanırım daha büyük bir kitleyi memnun bırakacaktı .
Derdinin bu olup olmadığı da yine başka bir tartışma konusu aslında .
Day - Lewis önceden sayısız efsanevi performansına şahit olduğumuz çağımızın önemli aktörlerinden .
Abraham Lincoln gibi ağır bir rolü emanet etmek için de en doğru isimlerden biri .
O da kimseyi hayal kırıklığına uğratmamış .
Ancak kesinlikle kariyerinin en iyi performanslarından biri değil bana göre .
Zaten ağır makyaj çalışmasının ürünü olan bir adam var karşımızda , bunun dışında aktörlük adına mucizeler göremedim pek .
Sally Field , Bayan Lincoln için biçilmiş kaftan yine .
Yan rollerde bazı önemli isimler kendilerinden beklenenleri yerine getirmiş .
Filmi izliyor , beğeniyorsunuz .
Ancak kesinlikle bildiğim Spielberg'ün o " büyük " filmlerinden biri değil .
Öyle gibi duruyor dışarıdan bakınca , ancak ne yazık ki bittikten sonra yanılıyorsunuz .
Herhangi bir yönetmenin çekebileceği bir Lincoln filmi gibi geldi bana .
Belki de filme sırf afişinde " Spielberg " yazmasından dolayı çok yüksek tuttuğum beklentilerim yüzünden haksızlık da ediyor olabilirim şu an .
Ama böyle .
Oscar yarışında önemli ödüllerden birini alırsa biraz dudak bükerim açıkçası .
Aslında yönetmen adayları arasında da Spielberg'ü sollayacak başka bir düzgün adayım da yok , Lincoln'e gelebilir yani .
En İyi Aktör ve En İyi Yardımcı Kadın'da da şansını yüksek görüyorum .
Belli bir ağırlığı olan , Spielberg dokunuşunu çok hafif de olsa yine hissettiren , güzel müzikli ( genelde olduğu üzere ) , tarihin önemli şahsiyetlerinden biri hakkında belki de çok geç çekilmiş olan bir film " Lincoln " .
