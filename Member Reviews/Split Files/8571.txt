Bu adamlar Süperman mi ?
İlk filminden itibaren gereksiz , saçma ve aptalca bulduğum Hızlı ve Öfkeli serisi son zamanlarda amacından iyice saparak Türk hayranlarından para kazanmak için ve kafası çalışmayanlar film izlesin diye yapılmış gereksiz aksiyon filmlerinin başına geçti .
Serinin en iyisi olarak gördüğüm Rio Soygunu bile klasik Amerikan aksiyon filmlerinden öteye gidemiyordu .
Bu altıncı film de aksiyon tutkunları ve salaklar için yapılmış yılın en gereksiz ( G. I. Joe'dan sonra ) aksiyon filmi .
Serinin hayranları sinema salonlarını doldurup eğlenirken , iyi bir aksiyon izlemek için gelmiş seyircilerin de uyuduğu bir ilk yarıdan sonra çok kişi salonu terk etmiştir herhalde .
Ben bu kadar yüksek puanı neden aldığını merak ettiğim için sonuna kadar bekledim .
Beklemez olaydım .
Film , ilk yarısını tamamen unutacak olursak , ikinci yarıda aksiyon severlerin beğenisini kazanıyor .
Ama " aksiyon olsun nasıl olursa olsun " diyenler için söylüyorum bunu .
Yoksa eğer kalite arıyorsanız , hiç aramayın , mantık arıyorsanız , filme gitmeyi hiç düşünmeyin .
Tamamen saçmalıklarla dolu bomboş bir hikayesi olan ve gereksiz aşk masallarıyla ile şişirilmiş , Yenilmezlere kafa tutacak süper kahramanların maskesiz ve kostümsüz bir şekilde uçup kaçtığı filmlerden hoşlanıyorsanız buyurun bakalım .
Mesela bir sahnede , esas oğlanımız Dominic Toretto , Batman'den daha iyi bir zıplayışla Spiderman gibi uçarak kız arkadaşı Letty'yi kurtarıyor .
Bundan sonra da , şehrin ortasında trafiğin akıp gittiği bir köprüde , orta boy bir kamyonetin içinden koskoca bir tank fırlıyor ve köprüdeki arabaları eze eze kahramanlarımızı yakalamaya çalışıyor .
Ama tabii bu süper kahramanlar pahalı , lüks , küçük , modifiyeli James Bond arabalarıyla koskoca tankın hakkından geliyorlar .
Ee tabii ne de olsa onlar Marvel'ın , DC'nin kahramanlarından daha güçlü , hele hele modifiyeli arabaları varsa kimse onları durduramaz .
Son sahneyi ( uçak kazasının olduğu ve hayranlarının ağzı açık izlediği , bizim de gülüp geçtiğimiz ) hiç unutamayacağım herhalde .
Ama tabii bu kadar saçmalıkla dolu bir filmin sonu da en az o kadar saçma olmalı .
Herhalde Dom'ın en güçlü kötü adama attığı uçan kafayı ne Wolverine ne Süperman ne de Batman atardı .
Öyle bir uçan kafa yok , resmen kendisinin iki misli adamı bayılttı bu sayede .
Sanki Iron Man'in en güçlü yumruğunu yemiş gibi oldu adamcağız .
Tüm bunlardan sonra bir de yedinci filmin haberini alınca resmen ağlamak geldi içimden .
Yani , bu anlattığım tür saçmalıklardan hoşlananlar ve serinin hayranları gitsin izlesinler .
Ama tabii sonuçta hayranı oldukları için kendilerini filmi sevmek zorunda hissedeceklerdir , sevsinler bakalım , yapacak bir şey yok , onlar adına sadece üzülmek kalıyor bize .
5,7 / 10
