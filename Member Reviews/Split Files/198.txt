Karmakarışık , kafa karıştırıcı , etkileyici , şaşırtıcı ve son zamanların en iyi filmlerinden biri Interstellar .
Açık söylemek gerekirse bilim - kurgu filmlerini pek sevmem , zaten bu filmi de sırf Nolan filmi diye izlemek istedim ve resmen sinemadan şok geçirmiş ve fazlasıyla etkilenmiş bir şekilde çıktım .
Filmin gerçeklerle ne kadar örtüştüğü veya filmde uzayla ilgili gerçekle örtüşmeyen detaylar umrumda bile değil , çünkü bu film bir belgesel değil bir kurgusal hikayeyi anlatıyor , bu yüzden filmi izlerken mümkünse hata aramaya çalışmayın , onun yerine bütün konsantrasyonunuzu filme verin ve filmi dikkatlice izleyin çünkü gerçekten karışık ve bolca detay içeren bir film .
Öncelikle şunu söylemeliyim ki filmin ilk yarısı bittikten sonra tatmin olmadım , hatta baş karakterin bir anda o olayın başına geçmesini saçma buldum , ayrıca baş karakterin bir anda uzaya gitmesini de çok oldu bittiye getirilmiş hissine kapıldım ; fakat filmin ikinci yarısı o kadar şahane ve şaşırtıcı ki filmin ilk yarısındaki bütün olumsuz düşüncelerim mıhlanarak kayboldu .
Film evet bir bilim - kurgu filmi ama dramı da oldukça iyi işlemiş Nolan kardeşler , C. Nolan'ın diğer filmlerinin aksine bu filmde dram oldukça güçlü bir unsur filmde .
Özellikle baş karakterin çocuklarını yıllar geçtikten sonra izleyip ağladığı sahnede tüylerim diken diken oldu tabi bunda Matthew McConaughey'in de harika oyunculuğunun katkısı var .
Filmde çok fazla bilimsel terim var ve açıkçası solucan deliği veya karadelik hakkında pek fikir sahibi bir insan değilim o yüzden filmi izlerken biraz fazla bilimsel terim içinde boğulduğumu hissettim diyebilirim fakat filmin senaryosu o kadar harika ki detaylar o kadar güzel filme serpiştirilmiş ki filmin sonunda resmen " yok artık " dedim , zaten Nolan'ın Batman serisi haricinde filmlerinin senaryolarının geneli insanı şaşırtmaya endekslidir ve Nolan çoğu filminde olduğu gibi bu filminde de seyirciye adeta bir tokat savuruyor ve seyirci filmin sonunda affalıyor adeta , filmin sonu gerçekten çok iyi bağlanmış ve filmdeki detaylar da çok güzel ve etkileyici bir şekilde birbirine bağlanmış .
Filmin müziklerine de ayrı bir parantez açmam gerekiyor çünkü bence hiçbir Nolan filminde olmadığı kadar etkileyici ve duygu yüklü soundtrackler var filmde ve filme resmen ayrı bir etkileyicilik katmış bu Hans Zimmer imzalı soundtrackler .
Intersellar'ın Gravity'den çok daha iyi bir film olduğunu da söylememe gerek yok heralde .
Oyunculuklar zaten çok başarılı özellikle Matthew McConaughey dram yüklü sahneler de çok iyi bir iş çıkarmış .
Film , çoğu Nolan filminde olduğu gibi bir değil birkaç defa izleyerek anlaşılabilmesi daha kolay bir film olacaktır , gerçekten anlaması oldukça güç bir film .
Çok uzun süresine rağmen bir an bile sıkılmadım , aksine hep merakla heyecanla izledim filmi , hatta film daha uzun olsaymışta yine sıkılmadan izlerdim heralde , o derece sürükleyici ve heyecanlı bir film .
Filmin görselliğine de ayrı bir parantez açmak gerekiyor çünkü filmin uzay tasviri vs. çok başarılı resmen insan aklının kavrayamayacağı yerleri tasvir etmişler filmde .
Ayrıca filmi 3D izlemek isterdim ama sanırım sadece IMAX 3D şeklinde gösteriliyor .
Son olarak ben filmi çok beğendim , seyirci için çok farklı bir tecrübe Interstellar , kesinlikle son zamanların en iyi ve en etkileyici filmlerinden biri , gidip kesinlikle sinemada bu filmi izlemenizi tavsiye ederim .
8.5 / 10
