Kim ne derse desin " Twilight " bir fenomen .
Bundan 50 sene sonra çağımız gençliğini tanımlamak , analiz etmek , yorumlamak için bir şekilde dile getirilmesi mecburi olan " olgu " lardan biri .
Belki de birincisi .
Üzerine çok konuştuk , diğer filmlere yorum yazarken çok irdeledik .
Bunlara tekrar girmeyi istemiyorum .
Ben de tabii ki bu popüler kültür olayına bir yerlerinden dahil olmayı ve adeta " ergen filmi " diyebileceğimiz bir " genre " yaratmış olan bu seriyi takip etmeyi kendime görev edindim .
Ve bu halkası ile birlikte finalini de yaptık " Twilight " ın .
Bu halkada da " başarısız " ve " itici " oyunculuklar kendisini ilk belli eden eksilerden biri .
Ama buna benzer noktalara tekrar değinmek ve tekrara düşmek istemiyorum dediğim gibi .
Bu nedenle kısacası , filmin finaline doğru biraz toparlamayı ( tabii ki finaldeki malum sahneler ) başarabildiğini , onun dışında " ne anlatıyor " diye soranlara yalnızca 5 saniye içinde tatmin edici bir cevap verebileceğinizi düşünüyorum .
Final kısmı da zaten bizleri son iki , hatta üç filmdir tahmin edilebilen bir sonuca götürüyor .
