Bir Belçika filmi olmasına rağmen kovboyları konu alan Kırık Çember oldukça ilgi uyandırıcı , enteresan , hoş bir fragmanla göz boyuyor .
Birbirine aşık olan iki çiftin duygusal hikayesini perdeye yansıtan Kırık Çember , oldukça güzel country müzikleri kullanan orijinalleştirilmiş bir Yeşilçam draması gibi .
Seyircinin gözünü yaşartmak asıl hedef olduğundan film zaten bir miktar puan kaybediyor ; üstüne Felix Van Groeningen'in bu dramı çocuğun hastalığını kullanarak klişe bir yöntem doğrultusunda yaratması filme iyice zarar veriyor .
Bir sürü güzel mesajı da beraberinde getiren Kırık Çember aslında gayet çarpıcı bir film olmayı başarıyor ama çocuğun hastalığı istismar ediliyor .
Perdede anne - baba çocuklarına ağlarken seyircinin de ağlaması bekleniyor ; ah ne kadar acıklı , ne kadar da dokunaklı ( ! ) Filmini müzikle harmanlayarak çok doğru bir karar alan Belçikalı yönetmen Groeningen , ölümün üzerinden aşkı ve aile sevgisini vurguluyor .
Çoğu yönetmenin kolaylıkla düşebileceği bir hataya düşüyor ; hikayesinin getirdiği dezavantajı göremeyip istemeden de olsa duygu sömürüsü yapıyor .
86. Akademi Ödülleri'nde En İyi Yabancı Film Oscar'ı için yarışan Kırık Çember , tıpkı Muhteşem Güzellik gibi favori adaylar arasında fakat kanımca biraz zayıf kalmış bir yapım .
- Devamı için .
