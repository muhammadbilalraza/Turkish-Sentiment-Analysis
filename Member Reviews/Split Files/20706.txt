Yeterince " özgün " olan senaryosunu da yazan Pascal Laugier'inin yönetmen koltuğunda oturduğu “The Tall Man” , son saniyesine kadar nefesinizi tutarak izleyeceğiniz gizem dolu bir gerilim filmi .
Yorumumuza başlarken filme ilişkin ilk tespitimiz , hiç bir filmini ıskalamadığımız Laugier'inin , yine şanına yaraşır bir işe imza atmış olduğunu söylemek şeklinde olsun .
Gelin isterseniz anlatılan hikaye aracılığı ile filme biraz daha yakından bakalım .
Teğmen Dodd ( Stephen McHattie ) suratı yara bere içindeki Julia Denning'e ( Jessica Biel ) , " Ne onu , ne de diğerlerini bulamadık " demektedir .
Ve derken 36 saat öncesine dönüyoruz .
Maden kapatıldıktan sonra işsizlik ve parasızlığın kol gezmesi nedeniyle 6 yıldır ölü bir hal alan Cold Rock kasabasına , birazdan açıklayacağımız " çok daha kötü bir şey " gelmiştir .
Yalnız mevzuyu daha iyi kavrayabilmek adına öncelikle hemşire Julia , Tracy'nin ( Samantha Ferris ) henüz 18 yaşına dahi gelmemiş olan bekar kızı Carol'a ( Katherine Ramdeen ) doğum yaptırsın ve bir oğlan çocuğu dünyaya gelsin .
Çünkü bu , ivmelenerek " artan yoksulluğa " koşut olarak toplumsal yapısında da ciddi " ahlaki çürümeler " barındırmaya başlayan Cold Rock'da sıklıkla rastlanan bir durumdur .
Ancak işin daha da beteri , bu çocukların bazılarının hiç bir iz bırakmadan ortadan kaybolmalarıdır .
İşte " çok daha kötü bir şey " denilen de budur zaten .
Bu konuda kasabada inanılan ve sıklıkla dillendirilen temel sav ise , " Uzun Boylu bir Adamın " onları gizlice çalarak götürüyor olmasıdır .
Üstelik onu bizzat gördüğünü söyleyen Tracy'nin konuşma engelli küçük kızı Jenny ( Jodelle Ferland ) , defterine bir resmini de çizmiştir bu Uzun Adamın .
Neredeyse bu " şehir efsanesine " inanmayan tek isim , gündüzleri bakıcısı Christine ( Eve Harlow ) ile evde kalan David'in ( Jakob Davies ) annesi olduğunu " düşündüğümüz "
Julia'dır .
Ama bir gece hem de hiç beklenmedik bir anda , vahşi köpeği olan bir adam tarafından David'de kaçırılır .
Onu kaçıranı ısrarla takip eden Julia uyandığında kendini , Uzun Adamın kamyonunun arka kasasında elleri bağlı bir vaziyette bulur .
Başında da hırlayarak dişlerini gösteren o köpek beklemektedir .
Ellerindeki bağlardan kurtulan Julia , ön kabindeki aracı kullanan Uzun Adam ile kıyasıya bir mücadeleye girişir .
Öyle ki , Uzun Adam kontrolü kaybettiği için yolda durmakta olan ağaç kütüğüne çarpan araç devrilerek uzunca bir süre sürüklenir .
O aracın içinden ilk çıkan David , ardından da onu kucaklayarak götüren Uzun Adam olur .
Yaşanmakta olan bu manzaraya bisikletiyle yoldan geçmekte olan Jenny'de tanıklık eder .
Nihayet kamyondan sağ kurtulmayı beceren yara bere içindeki Julia'da ayak izlerini takip ederek David'i bulmaya çalışsa da başarılı olamaz .
Çaresizce yolda yatmaktayken yardımına Teğmen Dodd yetişerek , onu Trish'in ( Janet Wright ) restoranına götürür .
Yalnız bir şeylerin ters gitmekte olduğunu fark eden Julia , oradan kaçarken kasabanın Şerifi Chestnut ( William B. Davis ) dahil mekanda bulunanların tamamı da onun peşine düşerler .
Dakika 45. .
Artık at izi ile it izi birbirine karışmış olup geride kalan " ters köşelerle " dolu bölümde oldukça ilginç dakikalar sizleri bekliyor .
O yüzden de önerimiz , ön yargı ile hemen karar vermemeniz biçiminde olacak .
Zira kimin suçlu , kimin suçsuz , kimin haklı , kimin haksız ve hatta aslında ne olduğunu anlayabilmeniz için filmin son sahnesine kadar sabırla beklemeniz gerekiyor .
Keyifli seyirler ,
