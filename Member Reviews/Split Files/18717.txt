KALİTESİZ KORKU FİLMLERİNDEN SIKILDIYSANIZ İŞTE SİZE 10 NUMARA BİR KORKU GERİLİM İlk gösterimini Cannes Film Festivali’nde yapan ve akabinde takip eden tüm gösterimlerde , hem eleştirmenler hem de seyirciler tarafından övgüye boğulan Peşimdeki Şeytan ( It Follows ) , senenin en iddialı korku filmi olarak öne çıkarıldı .
Henüz ikinci uzun metrajını çeken ve adını ilk kez bu yıl aldığı övgülerle duyduğum David Robert Mitchell , bu ilk uzun metraj korku filminde , olabilecek en basit korku imgesini – takip edilmek – kullanarak şaşırtıcı derecede başarılı bir filme imza atıyor .
Özellikle ülkemizde genç sinemacıların bir sonraki filmlerine bütçe yaratabilmek adına korku türüne yüklenmeleri , vizyon takvimi içerisinde türün çok sayıda vasat örneğini seyretmemize sebep oluyor .
Buna ek olarak korku sinemasının yükselişe geçtiği yılların ardından başlayan gerileme , son yıllarda birbirinin kopyası filmlerle iyiden iyiye saygınlığını kaybetti .
Bu sebeple festivallerde yakaladığımız korku filmleri türün devamlılığı adına oldukça önem arz ediyor .
Geçtiğimiz yıl yine İstanbul Film Festivali’nde seyrettiğimiz ve Peşimdeki Şeytan gibi ülkemizde gösterilmeden önce aldığımız duyumlarla , heyecan yaratmayı başaran The Babadook bu durumun en yakın örneği olarak gösterilebilir .
Cinsel birleşme yoluyla kişiden kişiye aktarılan bir laneti konu alan Peşimdeki Şeytan , özellikle 80’lerin kült korku filmlerine dair birçok referans barındırıyor .
Zira ; bu referanslar filmin neden bu denli beğenildiğine dair de fikir verecektir .
En bilinenden başlamak gerekirse , Nightmare On Elm Street serisinin üçüncü filmi A Nightmare on Elm Street 3 : Dream Warriors’ı örnek gösterebiliriz .
İki filmin senaryosunun benzer özellikler taşımasının yanı sıra bir grup gencin Peşimdeki Şeytan’da verdiği savaş son derece tanıdık geliyor .
Nitekim , yukarıda da bahsettiğim gibi filmin en önemli özelliği çok fazla referans barındırıyor olması .
Lakin , yönetmenin tek bir filmden değil , korku klasiklerinin birçoğundan ilham aldığını ve bu sebeple filmi seyredenlerin filmden alacağı tadın ; türe olan ilgisi veya hakimiyetine göre değişeceğini düşünüyorum .
Bu sebeple filme dair yapılan okumalarda ortaya birçok fikir atılacak ve bunların birçoğu doğru kabul edilecektir .
Kendi adıma film süresince en çok etkilendiğim detay musallat olan “şey”in oldukça ağır hareket ediyor olmasıydı .
Bu da bana sırasıyla ; Jack Arnold’un Creature from the Black Lagoon’unu , George A. Romero’nun Night of Living Dead’ini ve tabii oldukça benzer bir gerilim yaratmayı başaran John Carpenter’in Halloween’ini hatırlattı .
Tür içerisinde değerlendirdiğimiz zaman , korkutmayı başaran bir film Peşimdeki Şeytan .
Bu doğrultuda geçtiğimiz seneye damga vuran ve en başta da örnek verdiğim The Babadook’a gelen “korkutmuyor” – her ne kadar katılmasam da – tarzında söylemleri Peşimdeki Şeytan için söylemek mümkün değil .
Keza , yönetmen film boyunca “şu an sizi fena korkutabilirim ama yapmıyorum” dercesine birçok kez seyirciyi ti - ye alıyor .
Bir diğer açıdan ise referanslarını barındırdığı filmlerin dönemine atıfta bulunarak “seks” sebebiyle kişiden kişiye geçen bu lanet günümüz için oldukça tehlikeli ve bir o kadar da muhafazakar bir bakış açısı .
İlk bakışta orijinal bir fikir algısı yaratan “seks yaparsan cezanı çekersin ! ” algısı ciddiye alınmayacak bir söylem olsa da oldukça yersiz bir tutum .
Peşimdeki Şeytan’ın ana akım korku filmlerinden ayrıldığının altını çizerek belirtmek gerekiyor .
Kullanılan çekim tekniklerinden , müziklere , atmosferinden oyunculuklara kadar oldukça başarılı ve tutarlı bir yapım .
Yabancı eleştirmenlerin abarttığı kadar olmasa da senenin öne çıkan korku filmlerinden .
