“Hayatında en dibe vurmuş olan Megan Leavey , kendisine çeki düzen verebilmek için orduya yazılır ve asker olarak mezun olduktan sonra savaş alanına gitmeye hazırlanır .
Saklı mayınları bulup etkisiz hale getirmekle görevlendirilen Leavey , bunları Rex adlı bir köpek ile yapacaktır .
Megan , başta Rex ile anlaşamasa da daha sonra aralarında derin bir arkadaşlık oluşur .
Fakat bir gün görev sırasında Rex yaralanınca Megan , onu yeniden görebilmek ve kurtarabilmek için elinden gelen her şeyi yapmaya çalışır . ”Bu filmi izlemeden önce hiçbir beklentim yoktu , hatta konusunun ne olduğunu tam olarak bilmiyordum bile .
İyi ki de öyle olmuş çünkü bu sayede Megan Leavey , benim için hoş bir sürpriz oldu .
Her ne kadar filmin sorunları olsa da duygusal açıdan vermek istediği duyguları çok iyi yansıtmış .
Kate Mara , bu filmde kariyerinin en iyi performansını sergilemiş .
Mara , karakterini canlandırırken hiçbir şeyi abartmamış ve olabilecek en doğal ve gerçekçi performansı sergilemiş .
Zaten duygusal açıdan filmin büyük bir yükü onun üzerinde ve Mara , bu duyguyu seyirciye yansıtmayı başarmış .
Bunun dışında mayın arama sahneleri oldukça başarılıydı , izlerken sizi germeyi gerçekten başarıyor .
Ayrıca filmdeki savaş atmosferi de abartılı değildi , olabildiğince sade ve gerçekçi işlenmişti .
Megan Leavey ile ilgili pek fazla sorunum yok .
Sadece filmin bir süreden sonra iyice yavaşladığını , bazı yan karakterlerin hikayeyi etkileyen bir şey yapmadığı için biraz gereksiz olduğunu ve Rex ile Megan arasında oluşan dostluğun biraz hızlı işlendiğini düşünüyorum .
Ama genel anlamda Megan Leavey , seyirciye vermek istediği duyguyu çok iyi yansıtan ve bundan da fazlasını pek vaat etmeyen bir film .
Kate Mara’nın harika performansı , savaş atmosferi ve gerçekçi havası ile ortalamanın üzerinde bir yapım olup sizi mesajı ile derinden etkileyecek bir iş olmuş .
Her ne kadar hikayesinin işlenişiyle ilgili ufak sıkıntılarım olsa da , bir göz atmanızı kesinlikle öneririm .
Önceden yapılmamış , hiç görmediğiniz bir film olmasa da türün hayranlarının kaçırmamasını öneririm .
FİLMİN İYİ YANLARI : + Kate Mara'nın etkileyici performansı . + Savaş atmosferi , gerçekçi havası . + Başarılı mesajlar . + Megan ile Rex arasında kurulan ilişki .
FİLMİN KÖTÜ YANLARI :
- Filmin bir süreden sonra yavaşlaması .
- Bazı gereksiz yan karakterler .
- Türüne yeni bir şey kazandırmaması .
TOPLAM PUAN : 7 / 10
