Çekmesi de izlemesi de emek isteyen zahmetli bir yapım Sona Doğru .
Kısacası izleyici açısından her bünyenin kaldırabileceği türden değil .
Yönetmen Chandor ilk elin günahı olmaz felsefesinden hareketle ikinci uzun metrajlı filminde turnayı gözünden vurmuş .
Gravtiy ve Pi'nin Yaşamı gibi aynı temalı filmlerle rahatlıkla rekabet edebilecek düzeyde .
Yönetmenin bu denli zor bir türde kendini kanıtlamaya çalışmasını takdire şayan buldum doğrusu .
Peki ya Robert Redford .
Bu zamana kadar nasıl olur da en iyi erkek oyuncu dalında Oscar sahibi olamaz hayret ediyor , bu da heralde Oscar'ı verenlerin ayıbıdır diye düşünüyorum .
Oyunculuğu o kadar doğal ve gerçekçi ki konuşmadan da izleyiciye ruh halini geçirmeyi başarabiliyor usta aktör .
Yaşlı bir denizcinin hayata bağlılığı ise fazlasıyla duygu ve azim yüklü .
Bu kadar zorluk altında kalan birnin küfür etmeden ya da tanrıya yakarmadan sakinliğini koruyabilmesi beni biraz rahatsız etse de , filmin inandırıcılığını etkilemiyor .
Redford hakkında bizim söyleyebilecek çok sözümüz olmasa da anlaşılan onun beyazperdede söyleyecek daha çok sözü var .
Önyargılardan sıyrılabilirseniz kesinlikle izlemenizi tavsiye ederim .
