İlk film kadar başarılı olamasa da onun kadar eğlendiren Çılgın Hırsız 2'nin senaryosu aslında hiç güçlü değil .
İlk filmle az benzerlik taşıyor ancak diğer devam animasyon filmleriyle birçok ortak yanı var .
İhanet , aşk , sevgi ve iyilik gibi temaları kullanan filmin çoğu sahnesini tahmin etmeniz mümkün .
Filmin belki de en yaratıcı fikri serumla biçim değiştiren minionlar .
Biçim değiştiren mor canavar minionlar da en az sarı tatlı minionlar kadar komik tiplemeler olmuş .
Zaten şu bir gerçek ki film ilki gibi zekice diyaloglarla değil daha çok minionların maskaralıklarıyla güldürüyor .
Ayrıca ilk filme oranla daha fazla minionun olması filmin en büyük artısı .
Her kareyi dolduran minionlar , filmin çocuklar kadar büyükleri de eğlendirmesini başarıyor .
Sonlara doğru eğlence dozunu ikiye katlayan filmin finali kolay kolay unutulmayacaktır herhalde .
" YMCA " ve " I Swear " parçalarının minion cover'ları pardon parodileri filmin en komik sahnelerini oluşturmakla kalmıyor son yılların en komik ve en eğlenceli dakikalarını yaşatıyor .
Filmin senaryosunda bazı eksiklikler olabilir ancak ne film güçlü bir senaryoyla önemli bir animasyon olma derdinde ne de biz filmden böyle bir şey bekliyoruz .
Giderken eğlenmek için gidiyoruz çıktığımızda da istediğimizi fazlasıyla alıyoruz .
Bir çılgın hırsız yerine çılgın babayı izlediğimiz , harika animasyonun devamı pek yeni bir şey sunmasa da seyirciyi pozitif enerjiyle dolduran , son derece sevimli , eğlenceli ve hoş bir animasyon .
Filmin , müzikleri ve seslendirmeleri bile ayrı bir unutulmaz animasyon olmasını sağlıyor zira minionlar bu serinin simgesi .
Komik mi , şirin mi şirin bu tatlı minionların olduğu 2-3 tane daha animasyona varım ben arkadaş !
- - - - - - - - -
- Bu eleştirinin kısaltılmış halidir , tam olarak sitemden okuyabilirsiniz .
