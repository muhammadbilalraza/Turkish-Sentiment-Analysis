Film kadınların / kadınsıların - transseksüellerin - bakışından hayatın öteki yüzünü yansıtmaya çalışmış .
Barcelona - Madrid arasında kaçışlar , transseksüel bir dönüşüm sürecinde bir erkeğin iki ayrı kadından çocuklarının oluşu , kesişmeler , tesadüflerle beklenmedik gelişmelerle değişik bir film olmuş .
Filmde kurgu çok zayıf .
Tesadüflerin üzerine o kadar çok yük yüklenmiş ki bu da rahatsız ediyor .
Manuelanın oğlunu kaybettiği kazaya sebep olan aktristle yolunun garip ( ! ) bir biçimde kesişmesi , rahibe Rosanın filmde ilk göründüğü anlardaki hali , duruşu ile bir kaç sahne sonrası akıllara ziyan bir hızlı akış , garip .
Rahibe Rosa ilk sahnelerde iyilik meleği gibi insanlara yardım etmek için canını bile tehlikeye atacak kadar saf , iyi niyetli - kıyafetine özellikle dikkate edin sade , kapalı bir rahibe gibi - ama az biraz sonra babası yaşında Aidsli bir transseksüelden 3 aylık hamile olarak görünüyor .
Ve bununla ilgili en ufak bir bilgi kırıntısı yok filmde .
Rosanın bu adam / kadınla ilişkisinin arka planı ile ilgili yorum da yapamıyorsun .
Ayrıca , translar erkekliklerinden vazgeçerek karşı cinse benzemeye çalışırlar , onca para harcarlar ve bazısı da malum olduğu üzere ameliyatla fazlalıklarından kurtulur .
Şimdi anlamadığım tercihini kadınlıktan yana koymuş bir erkek fizyolojik olarak baba olabilir .
Fakat burada 20 yıllık bir zaman dilimi ve iki farklı genç ve orta yaşlı kadın ve ölen bir delikanlı ve yeni doğan bir bebek var .
Yani kadınsı adam iki kadına aşık oluyor , nur topu gibi iki oğlu oluyor ama kadınlık yaparak geçiniyor , boş vakitlerinde erkekliği tutup çocuk yapıyor .
Kısacası bu başyapıtı ( ! ) beğenmedim .
Konu etkileyici ancak bu kadar tesadüflerle değil de transların kadın erkek iki arada kalmışlıkları , iç dünyaları , bedenleri ile ruhları arasındaki derin boşluk vs. vurgulansaydı daha hoş bir şey çıkardı sanırım .
Siteyle ilgili not : Film izlemeden önce yorumlara bakıyorum .
Ancak o kadar çok anlamsız övgü ve yergi var ki .
Film izleyip beğenen kişiler neyi beğendikleri , kendilerinde ne izlenim bıraktığı , filmin ne tür bir yeni bakış açısı getirdiği , görmediğimiz kuytu bir köşede kalmış hangi gize ışık tuttuğu vs. bir şeyler lütfetseler anlaşılır olacak .
Artık yorumların inandırıcılığı da kalmıyor .
Bu film acı bir tecrübe oldu benim için .
