Marc Webb'in bir şekilde yeni bir yorum , yeni bir soluk getirmesini bekliyordum açıkçası .
Fakat tamamen yanılmışım .
2012 model Örümcek Adam , yıllar önce 2002'de daha genç yaşlarda , yine büyük bir merakla gittiğim Sam Raimi'nin yorumunun neredeyse aynısı .
Hatta bazı sahneler tamamen aynı bile diyebilirim .
Yalnızca oyuncular değişmiş ve Mary Jane yerine Gwen Stacy gelmiş 2012 versiyonunda .
Bu kadar kısa süre içinde çok sükseli bir kahramanı yeniden yorumlayacak iseniz , kesinlikle farklı ve akılda kalıcı taktikleriniz olmalı bana kalırsa .
Bu film de kendini kesinlikle izletiyor .
Özellikle 3D izliyorsanız atlama zıplama sahneleri doyurucu olmuş gayet , ona lafımız yok .
Hatta seriyle özdeşleşmiş olan Tobey Maguire'ın yerine Andrew Garfield'ın gelmiş olmasını da hiç yadırgamadım , o da rolüne yakışmış .
Emma Stone zaten büründüğü tüm karakterlere sempatisiyle , sevimliliğiyle can veriyor ve kendini her türlü izletiyor .
Rhys Ifans aynı şekilde tatmin edici .
Yani kısacası kadro ile ilgili bir sorun da yok .
Fakat dediğim gibi , benim hayalkırıklığım , 10 yıl önceki filmin adeta bir kopyasını izlemiş gibi hissetmemdi .
" Nasıl bir yeni yorum bekliyordun ki ? " diyebilirsiniz .
Ne bileyim , ufak değişiklikler , ufak manevralar , orjinal sahneler daha fazla olabilirdi .
Kalıplaşmış bazı yöntemler yerine , Webb , ( 500 ) Days of Summer'da yaptığı gibi yenilikçi , akılda kalıcı , bizleri kendine hayran bırakan şeyler yapabilirdi .
O kadar bariz ve komik mantık hataları var ki , zaten dikkatli ve bu gibi şeyleri önemseyen bir izleyiciyi daha ilk dakikalarda filmden soğutabilir .
Aynı şekilde , yine çok sığ , altı doldurulamamış bazı tercihler ve anlatımlar da mevcut ne yazık ki .
2002 yılında sektör bunları kaldırabiliyordu , zaten Örümcek Adam da çizgi roman uyarlamalarının ilk önemli halkalarındandı .
Fakat özellikle Nolan'ın muhteşem Batman yorumundan sonra çıta çok yükseldi .
Artık çizgi roman filmleri daha kaliteli olmalı . " Watchmen " gibi yenilikçi örnekler gelmeli ara sıra . Webb , ne yazık ki bana kalırsa yenilikçi bir dokunuş yapamamış .
Güzel bir aksiyon izlemek isteyenler sıkılmayacaktır , ben de beğendim filmi kendini rahatlıkla izletmesi açısından .
Ama benim gibi biraz da farklı beklentileri olanları , günümüzden 10 yıl önceki versiyondan farklı bir şey izlemek isteyenleri biraz hayalkırıklığına uğratabilir diye düşünüyorum .
Yaz aylarının görülmesi gereken filmlerinden , her ne olursa olsun .
