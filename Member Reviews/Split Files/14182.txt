Avengers - Infinity War filminin gizli sahnesinde gördüğümüz Nick Fury’nin çağrı cihazından yardım istediği Captain Marvel’ı kendi solo filminde izleyerek kim olduğunu öğreniyoruz .
Öncelikle bugünlere Stan Lee sayesinde gelen Marvel’ın onu unutmayarak giriş jeneriğini onunla açması güzel bir detaydı .
Brie Larson’ı başlarda role uygun bulmasam da film ilerledikçe kendisine alıştım .
Samuel L. Jackson çok iyi bir performans sergiledi , aynı şekilde Jude Law da iyiydi ayrıca Ajan Coulson’ı tekrar görmek hoş oldu .
Carol Danvers yani Captain Marvel filmin başlarında sürekli geçmişiyle ilgili rüyalar görüyor ve devamında yeni anılar ve bilgilerle kim olduğunu ve geçmişini öğrenmeye çalışıyor tabi bizler de onunla beraber öğrenmeye çalışıyoruz yani filmin ilk bir saatlik dilimindeki merak ve heyecan duygusu başarılıydı .
Bu filmle beraber sinematik evren daha genişliyor ve yeni ırklarla tanışıyoruz ; kree ve skrull ırkları .
Film bu iki ırkın savaşıyla başlıyor ve devamında savaş dünyaya sıçrıyor .
Finale yakın uzay gemisinde yaşanan aksiyon güzeldi ayrıca finalde Nick Fury tarafından Avengers fikrinin nasıl ortaya çıktığını da öğrenmiş oluyoruz .
Filmde aşina olduğumuz klasik Marvel espirileri yoktu bu açıdan daha ciddi bir film olmuş ki bunda başrol oyuncusunun kişiliği etkiliydi ayrıca bazı sahneler de klişeden uzaktı .
Filmin eksiklikleri ise başrol oyuncusu ile bağ kuramıyoruz , karakter gelişimini onunla birlikte değil de sanki uzaktan izliyoruz ayrıca Captain Marvel kimliğinin ve güçlerinin farkına varınca her şey çok hızlı oluyor .
