Filmin vizyon tarihinin vize tarihleriyle çakışmasından dolayı filmi vizelerden sonra izlemeyi düşünüyordum ki Pazar günkü sınav ertelendi ve Cumartesiden sonraki gün boş kaldı .
Hemen Cuma gecesinden sonraki gün için 13:45 seansına biletimi aldım .
Sanırım bu filmin etkisinden de 1-2 hafta kurtulamayacağım .
Çünkü film çıkmadan önce izlediğim gibi inceleme yazısını yazacağımı düşünüyordum fakat filmden çıkınca hiç de öyle olmadı .
Serinin yedinci filminin konusu şöyle : Hızlı ve Öfkeli ekibi bu kez İngiltere’den gelen bir intikam planından habersizlerdir .
Deckard Shaw ( Jason Statham ) kardeşi Owen‘ın ( Luke Evans ) hesabını sormakta ve onu yaralayanların karşısına çıkmaktadır .
Shaw ekibin Toretto evini havaya uçurduktan sonra Dom yetkili bir devlet ajanından yardım ister .
Böylece ekip bir kez daha harekete geçer .
Bu kez ABD hükümeti için yaptırılan bir takip cihazını ele geçirmek zorundadırlar .
Fast and Furious 6 ( Hızlı ve Öfkeli 6 ) 2013 yazımda artık son noktaya gelindiğine dair birkaç satır yazmıştım .
Ama görünen o ki bundan da fazlası olabiliyormuş ki bu film de bunun en somut kanıtı .
Hemen yazının başından şunu söylemeliyim .
Filmi izlemeye başladığım andan itibaren yönetmenin değiştiği çok bariz belli oluyordu .
İlerleyen dakikalarda kaçış sahnelerine oranla aksiyon dolu sahnelerin sayısı iyice arttı .
Justin Lin‘den sonra Saw , The Conjuring ve Insidious gibi korku ağırlıklı filmlerin yönetmeni James Wan‘ın yönetmen koltuğunu devralmasının aksiyon - yarış dengesi , kamera açıları ve geçişleri ile filme çok şey kattığını düşünüyorum .
Bunun yanında filmi serinin diğer filmlerinden farklı kılan şey Jason Statham ve Kurt Russell‘ın ( Mr . Nobody ) yanında oyuncu kadrosuna Ramsey rolünde Nathalie Emmanuel , Jakande rolünde Djimon Hounsou ve Kiet rolünde Tony Jaa gibi yeni yüzlerin katılmasıydı .
Ve tabi ki Paul Walker …
Dövüş sahnelerindeki kamera açıları ve ses efektleri mükemmel olmuş .
Filmin geçtiği mekanlardan Abu Dabi sahneleri ve Azerbaycan’da çekilen takip sahneleri favorilerim arasındaydı .
Biliyorum bazı aksiyon sahneleri çok abartılmış olabilir ama gerçekten abartı bu ekibe yakışıyor .
Abartılı araç modifiyeleri , aşırı güçlendirilmiş askeri araçlar ve dahası .
Özellikle havalı ve sert adam imajında Dwayne Johnson ve Jason Statham’ın dövüş sahnelerinin yanında yine Jason Statham ve Vin Diesel’in dövüş sahneleri olağanüstüydü .
Kelimenin tam anlamıyla .
Özellikle Dominic Toretto’nun korkusuz tavrı filmdeki en büyük aksiyon unsuruydu .
Bazı sahnelerde ‘Vur , kır , parçala ! ’ dediğim oldu .
İki tarafta da intikam duygusu olup ölüm korkusu olmayınca işler bu boyuta varabiliyor demek ki .
Hani böyle filmler olur saf aksiyon tarzında .
Sürekli bir hareket sürekli bir gerilim olur .
İzledikten sonra iki saat içinde aldığın zevkle kalırsın .
Ama bu öyle değil .
Bu Hızlı ve Öfkeli serisine yaraşır bir tarz .
Her şeyden yeterince var ve filmin sonuna kadar çoğunlukla aksiyon temalı sahneler izlediğiniz halde bu sizi sıkmıyor .
Her oyuncu ayrı ayrı rolünün hakkını vermiş .
Fakat filmi izlerken sürekli Paul Walker’ın serideki son rolünü bu filmde oynadığı düşüncesi kafamdan bir türlü gitmedi ve her oyuncunun sergilediği rollerde o mimiklere dikkat ettim .
Bazı sahnelerde sergiledikleri performansların rol icabı olmadığını fark edebiliyordum .
Hele o son sahne yok mu !
Bütün ekip sadece mimikleriyle konuşuyordu resmen .
Ama son konuşmayı Vin Diesel yaptı ve noktayı koydu .
Belki de son sahne olmasa bu kadar yıkılmazdım ama o son sahne gerçekten beni üzdü .
Seriyi başından beri takip eden biriyseniz bu duygularımı çok rahat bir şekilde anlayabilirsiniz .
Paul Walker’ın hayatını kaybettiği gün yazdığım şu yazıda dediğim gibi : Nissan Skyline R34 GT - R’ı onun sayesinde sevmiştim belki de .
Belki de hayata onun sözleriyle bakmıştım .
Ama hayat filmlerdeki kadar toz pembe değil ne yazık ki .
