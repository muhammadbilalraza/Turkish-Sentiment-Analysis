" Logan Lucky , kısaca işlerinde dibe vurmuş olan iki kardeşin , yaşanacak büyük NASCAR yarışı sırasında bir soygun gerçekleştirmeye çalışmasını , bunu yapmak için de bir takım oluşturmalarına odaklanıyor . 4 yıl önce çevirdiği Side Effects filminden beri emekliye ayrılmış olan Steven Soderbergh , Logan Lucky ile yönetmenlik koltuğuna geri dönüyor . Ve çok iyi bir geri dönüş yaptığını söyleyebilirim . Çünkü Soderbergh , bilindik bir Hollywood filmine sahip olabilecek konuları olabilecek en sanatsal ve sade şekilde işlemeyi başaran bir yönetmen . Soderbergh'ün bundan önce çektiği , en genel kitleye hitap eden filmi Ocean's 11'dı . Ve Logan Lucky de tıpkı Ocean's 11 gibi bir soygun filmi , sadece daha sade . Mesela Ocean's 11'ı izlerken ekrana Brad Pitt veya Matt Damon gibi oyuncular çıkınca ; "
Aa , işte Brad Pitt , vay Matt Damon da buradaymış " diyorduk . Logan Lucky'nin oyuncu kadrosu da en az Ocean's 11 kadar geniş fakat bu filmi izlerken "
Daniel Craig de geldi işte , Channing Tatum da bu filmdeymiş " gibi bir tepki göstermiyorsunuz . Çünkü bu filmdeki oyuncuların ekrana ilk çıkışı " bana bakın , ben ünlü bir oyuncuyum ve bu filmdeyim " gibi değil de , olabilecek en sade şekilde olmuş . Ve herkes karakterine çok hakim olduğundan filmi sırf bu ünlü oyuncular olduğu için değil , karakterlere ve duruma karşı olan ilginizden izliyorsunuz . Oyuncular demişken , bu filmdeki herkese bayıldım . Çünkü kimse bir karakteri canlandırmaya çalışan bir aktörmüş gibi hissettirmedi . Filmde benim için ön plana çıkan oyuncular ise posterdeki ana dörtlü Channing Tatum , Riley Keough , Adam Driver ve özellikle de Daniel Craig'di . Hatta sadece onlar için değil de filmdeki herkes için konuşursak , herkesin aksanı çok gerçekçiydi , bütün kişilikler çok farklıydı ve genel anlamda herkesi izlemek çok keyifliydi . Ayrıca yönetmen Soderbergh'ü de takdir etmek istiyorum çünkü gerçekte Logan Lucky , böyle bilindik bir soygun hikayesine ve böyle geniş bir kadroya sahip olduğu için dev Hollywood stüdyoları bu filmin dağıtımcılığını yapmak istemiş . Soderbergh de bunun filmin havasını ve sade içeriğini yok edeceğini düşünerek kendi başına bir dağıtımcı stüdyosu açmış ve filmi kendi istediği gibi hazırlamış . Çok da iyi yapmış çünkü filmi izlerken Soderbergh'ün yönetmenlik imzası açıkça görülüyor . Zeki diyaloglar , birbirine çok uç olan karakterler ve bilindik bir hikayeyi farklı bir açıdan görmek . Bu sayede Logan Lucky , bu yazın en farklı ve en eğlenceli filmlerinden birisi haline geliyor . Film ile ilgili çok büyük sorunlarım yok ama birkaç tane ufak var . Bazı sahnelerde hikaye biraz karışabiliyor ve bu yüzden soygun planında tam olarak nelerin döndüğünü kaçırabiliyorsunuz . Ayrıca filmin süresi yaklaşık 5-10 dakika kadar kısaltılabilirdi . Bunun dışında ise filmi sadece iyi buldum . Filmde çok kötü bir şey olduğundan değil , aksine bahsedilecek aşırı iyi bir şey olmayan bir film . Eleştirmenlerin bahsettiği kadar bir komedi başyapıtı olmasa da Logan Lucky , gerçekten de keyifli bir seyirlik sunan bir iş . Hikayesinin biraz düz bir şekilde ilerlemesine rağmen zekice yazılmış diyaloglar , başarılı espriler , mükemmel oyunculuklar ve Soderbergh'ün yönetmenlik imzası bu sıradan filmi daha eğlenceli bir hale getirmiş . Eğer boş vaktiniz varsa kesinlikle bir göz atmanızı tavsiye ederim . Böyle boş bir yaz sezonunun sonunda harika bir alternatif olmuş . İyi seyirler . FİLMİN İYİ YANLARI : + Daniel Craig başta olmak üzere bütün oyuncu kadrosunun harika oyunculukları . + Soderbergh'ün sade ama sıkmayan yönetmenliği . + Zekice yazılmış diyaloglar , komik şakalar . FİLMİN KÖTÜ YANLARI :
- Hikayenin bazen biraz karışması ve filmi olduğundan biraz daha uzun hissettirmesi .
- Filmdeki harika şeylere rağmen senaryonun biraz sıradan hissettirmesi .
TOPLAM PUAN : 7.2 / 10
