Senaryosu Hossein Amini tarafından James Sallis’in aynı isimli romanından uyarlanarak yazılan “Drive” , Danimarkalı sinemacı Nicolas Winding Refn’in yönetmen koltuğunda oturduğu “orta şekerli” bir aksiyon drama …
Ryan Gosling’in başarıyla canlandırdığı , oldukça “cool” tavırlar ve “profesyonel poker oyuncularının olmazsa olmazlarından” bir yüz ifadesine sahip olan “Sürücü” ile : Shannon’un ( Bryan Cranston ) kendi tamirhanesinde modifiye ettiği 300 beygirlik özel yapım bir Chevy Impala otomobili , iki soyguncuyu polis takibinden kurtardığı sahneler aracılığıyla tanışıyor ve “ilk hünerini” de öğrenmiş oluyoruz … “İkincisi” ise bizim anlatmayı keseceğimiz yaklaşık elli dakikalık final bölümünde …
Adını bilmediğimiz bu , ağzından kürdanını düşürmediği gibi pek konuşkan da olmayan Sürücü , suçluların yanı sıra filmlerdeki zorlu otomobil takip , devrilme , savrulma vs. gibi sahnelerde dublör olarak yönetmenlere de servis vermektedir …
Yani hız ve tehlike onun işidir …
Bir market alışverişi sonrasında , hararet yaparak arızalanan otomobili sayesinde Sürücü , aynı apartman katındaki kocası hapiste olan komşusu Irene ( Carey Mulligan ) ve küçük oğlu Benicio ( Kaden Leos ) ile tesadüfen karşılaşarak onlarla tanışma fırsatını bulur …
Bu arada Shannon , ortağı Nino’nun ( Ron Perlman ) mekânında yemek yemekte olan Musevi mafya babalarından Bernie Rose’a ( Albert Brooks ) , bahis üzerinden milyonlar kazandıran yarışlardan bahsetmekte ve ona : Elinde çok özel bir sürücü bulunduğunu ve ortağı ile birlikte kendisine 430 bin dolar vermeleri halinde az kullanılmış bir yarış arabası ayarlayacağını söylemektedir …
Sürücü’yü gördükten sonra ikna olan Rose , Shannon’a istediği miktarı değilse de 300 bin doları hiç düşünmeden verir …
Bozulan aracını almak için Shannon’ın tamirhanesine gelen Irene ve Benicio’yu , onarım işlemi henüz tamamlanmadığı için Sürücü evlerine bırakırken , yolda kendilerine mesleğinin inceliklerine dair küçük bir şov da yapar …
Öyle ki artık , bazen yalnızca iyice yakınlaşan Sürücü ile Irene , bazen de üçü hep beraber takılmaya başlamışlardır …
İşler tam da Sürücü açısından yolundaymış gibi görünürken Irene’den , kocası Standard Gabriel’in ( Oscar Isaac ) bir haftaya hapisten çıkacağı haberini alır …
Shannon’a 300 bin dolar bastırmış olan Bernie , ortağı Nino’yu da yanına alarak tamirhaneyi ziyarete giderler …
Bernie’nin amacı hem araca ilişkin gelişmeleri yerinde görmek hem de Sürücü’ye , Shannon üzerinden birtakım uyarılarda bulunmaktır …
Bir anlamda böylelikle Bernie Sürücü’ye , patronun kim olduğunu üstüne basa basa bir kez daha anımsatmış olacaktır …
Daha önce kardeşiyle gerçekleştirdikleri bir soygunda Sürücü’yü şoför olarak kullanmış olan Standard nihayet hapisten çıkar …
Ve çıkmasının ertesi günü de Arnavut gangster Cook’dan ( James Biberi ) , yaşadıkları binanın otoparkında çok fena dayak yer …
Zira hapiste Standard’ın arkasını kollayan bu adamlar , karşılık olarak ondan bir soygun yapmasını istemekte ve aksi bir durum da onu , karısı ile çocuğuna zarar vermekle tehdit etmektedirler …
Ki babasını çok kötü hırpalayan bu adamlar , saklaması için küçük Benicio’ya da bir tabanca mermisi vermişlerdir …
Yaşanan bu olaylar üzerine Sürücü , tek metelik dahi almadan bu soygunda Standard’a yardımcı olmaya karar verir ve karşılığında Cook’dan , Irene ile Benicio’nun kesinlikle rahatsız edilmeyeceklerine dair bir söz de alır …
Derken içinde Standard ve Cook’un adamlarından Blanche’ın bulunduğu çalıntı siyah bir Mustang , Sürücü’nün sevk ve idaresinde tamı tamına bir milyon doların kaldırılacağı “Pawn – Loan” a doğru yol almaktadır …
Vardıklarında Sürücü kendilerine , tüm müşterilerine yaptığı gibi sadece “beş dakikalarının” bulunduğunu söyler …
Ne daha fazla bekleyecek ne de asla silah kullanacaktır …
İşte bu beşinci dakikanın son saniyelerinde , 15 milyon dolarlık bir bütçe ile çekilerek brüt 81,4 milyon dolarlık bir gişe hasılatına da imza atmış olan bu film , bambaşka bir hal alırken tansiyon da aniden yükselecek ve bizler de Sürücü’nün bambaşka becerilerine de şahit olmaya başlayacağız …
Aradan geçen bunca zamana rağmen “Drive” ı ıskalamış olan aksiyon meraklıları ile Ryan Gosling hayranlarına : Keyifli seyirler ,
