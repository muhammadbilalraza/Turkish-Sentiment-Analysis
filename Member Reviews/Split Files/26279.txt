Bazı filmler vardır .
Hangi türe girdiğini bulmak zordur .
Hatta bunları belli bir türe sokmaya da uğraşmak istemezsiniz .
Bunların böyle " türünü bulmak zor olan , bulmaya da gerek olunmayan filmler " şeklinde bir tür ile anılması gerektiğini düşünürsünüz .
İşte " Keşke Burada Olsam ( Wish I Was Here ) " da bu filmlerden .
Filmi birine izlemesi için anlatmaya çalışsam en fazla " sıcak film " diyebilirdim sanırım .
Filmin hem yönetmeni , hem yazarı , hem de başrolü olan Zach Braff'ı bir çok insan " Scrubs " dizisindeki J. D. rolüyle tanıyacaktır . " Wish I Was Here "
Zach'in , " Garden State " isimli ( yine bu tarzda olan muhteşem ) filmden sonra yönettiği 2. sinema filmi .
Çok naif bir insan olduğunu filmlerinden ve filmlerindeki oyunculuklarından çok rahat anlayabiliyorsunuz .
Onun filmlerinin bir diğer özel yanı da müzik albümüdür .
" Garden State'in " albümü misal .
O albüm ; " Garden State'in albümü " diye dinlenmenin ötesine aşarak , tek başına , güzel , dolu - dolu bir albüm diyerek dinlenebiliyor rahatça .
Defalarca dinlediğim için onun yeri ayrı fakat , " Wish I Was Here'in " albümü de ( her ne kadar filmi izlerken , yani ilk seferinde ) " bir Garden State albümü değil " dedirtse de , şu anda bu yazıyı yazarken arka planda dinlememden de mütevellit , " dinledikçe güzelleşen " albümlerden oldu gözümde .
The Shins , Gary Jules , Radical Face , Coldplay , Paul Simon gibi kimler yok ki .
" Sıcak filmler " diyebileceğim bu filmlerin ağır basan ana özelliği ; insan hayatının , yaşamın getirdiği ağırlığı hafifletmesi ve / veya hafifletmeyi öğretmesidir diyebilirim .
Bunu yaparken de filmin müziklerini , kendi hayatınızın arka - plan müziği olarak kullanabiliyorsunuz ister istemez .
Türe ( daha doğrusu bu kümeye diyeyim ) rahatça ekleyebileceğim diğer başarılı örnek filmleri de sayarak bu yazıyı bitireyim .
Juno ( 2007 - Ellen Page . ) , Little Miss Sunshine ( 2006 ) , into The Wild ( 2007 ) ve Garden State ( 2004 ) gibi .
