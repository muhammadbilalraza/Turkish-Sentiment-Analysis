“Un beau soleil intérieur / Let The Sunshine In” , Roland Barthes’in “Fragments d’un discours amoureux / A Lover's Discourse : Fragments” ( 1977 ) isimli kitabından roman ve oyun yazarı Christine Angot ile birlikte uyarlayarak senaryosunu da kaleme alan Claire Denis tarafından çekilen romantik bir drama …
Prömiyerini , 18 Mayıs 2017’de yönetmen Claire Denis’in SACD ödülü kazandığı Cannes Film Festivalinin Yönetmenlerin On Beş Günü bölümünde yapan ve ardından 27 Eylül 2017’de Fransa’da vizyona giren filmin , 6 / 10 ( 3.3 oy ) ve 2.2 / 5 ( 512 oy ) olan IMDB ve Rotten Tomatoes izleyici puanı ortalamalarıyla 7.3 / 10 ( 121 yorum ) ve 79 / 100 ( 33 yorum ) olan Rotten Tomatoes ve Metacritic yorum ortalamaları , izleyiciden değilse de sinema eleştirmenlerinden geçer not almış bir filmle karşı karşıya olduğumuzu söylüyor gibi …
Gelin isterseniz , bunu daha iyi anlayabilmek için , her zamanki gibi önceliği yine oyuncu kadrosuna vermek suretiyle filmi mercek altına alarak bizzat kendimiz incelemeye ve sonrasında da puanlamaya çalışalım …
Tabii ki lafa , senaryonun uyarlanarak yazıldığı Roland Barthes’in Türkçe’ye “Bir Aşk Söyleminden Parçalar” adıyla tercüme edilmiş olan kitabından söz ederek başlamamız gerekiyor …
Bunun için de öncelikle , Metis Yayınlarının , “Roland Barthes'ın edebiyatın başlıca aşk metinleri üstünden yazdığı bu arzu anatomisi kitabında , âşık olan herkesin iyi bildiği o bekleyişler , randevular , mektuplar , âşık olmak için âşık olmalar , ‘ölesiye seviyorum’lar , tartışmalar , intihar tehditleri , terk edip tekrar bir araya gelişler var” şeklindeki tanıtım yazısını paylaşalım …
Evet , kitapta anlatıldığı söylenen bütün bu şeylerin hepsi filmde de var …
Ama sadece bu kadar değil …
Filmde , sanat galerisi sahipleri , tiyatrocular , ressamlar ve benzerlerinin oluşturduğu bir küçük burjuva çevreye hapsolmuş orta yaş bunalımındaki yalnız bir kadının çırpınışları da mevcut …
Bizce , Christine Angot ve Claire Denis , bunların anlatıldığı filmin senaristleri olarak gerçekten de çok iyi iş çıkartmışlar …
Elbette , iyi olan şey sadece bununla , yani senaryo ile de sınırlı değil …
Her şeyden önce baş rolde , “minare yıkılmış ama mihrabı yerinde kalmış” dedirten muhteşem bir Juliette Binoche oynuyor …
1 Academy ve 1 BAFTA dâhil toplam 34 ödülü bulunan güzel oyuncu , bu ödülleri öpücük karşılığında almadığını gösteren olağan dışı bir performans sergilerken , Gérard Depardieu’de final bölümündeki varlığıyla filme ayrı bir renk katmış …
Yukarıda da söylediğimiz gibi , “Un beau soleil intérieur / Let The Sunshine In” in küçük burjuva yaşamından portreler sunan Paris merkezli bir Fransız filmi olduğu düşünüldüğünde , müziklerden dekorlara , kostümlerden makyajlara kadar uzanan yelpazede bu sınıfa özgü ayrıntıları taşıması da kaçınılmazdı …
Sonuç olarak , büyük bir ilgi ve beğeni ile izlediğimiz bu film için puanımız 3 önerimiz ise , “bir şans verin” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 5 Aralık 2018 günü saat 00.19’da yazılarak paylaşılmıştır .
