Eğer bilmiyorsanız , yıllar önce Relativity Studios büyük bir iflas yaşamıştı .
Bu yüzden de stüdyoya ait olan bir sürü film havada kalmıştı .
Ama geçen yıl stüdyoya ait olan 2 harika film ( ! ) Masterminds ve The Disappointments Room vizyona girmeyi başarınca , sıra Kidnap'e geldi .
Bu filmin nasıl sonuçlanacağını şimdiden tahmin edebilirsiniz bence .
" Tek çocuk annesi olan Karla , çocuğuyla parkta oynarken çocuğunu kaybeder . Çocuğunun nerede olduğunu bulmaya çalışan Karla , bir grubun onu farklı nedenler yüzünden kaçırdığını öğrenir ve arabası ile grubun peşine düşer . Böylece adrenalin dolu 90 dakikalık bir macera başlar . "
Bu film hakkında söyleyebileceğim en iyi şey , tamamen rezalet olmaması .
Çünkü bu yıl Kidnap'den açık ara daha kötü filmler vizyona girdi ve bu film onların yakınında bile değil .
Halle Berry elinden geleni yapmış ve bunun dışında filmi izlerken pek sıkılmıyorsunuz .
Eğer kafanızı yormadan arkadaş ortamında izleyip sesli güleceğiniz bir film arıyorsanız , Kidnap tam size göre .
Çünkü bu saydığım ufak olumlu yanların dışında Kidnap , " Bir Film Nasıl Çekilmez " sorusunun cevabını veriyor .
Öncelikle filmin editlenme şekli gülünçtü resmen .
Aşırı hızlı kesilmiş aksiyon sahnelerinden mantıksız sahne geçişlerine kadar Kidnap bunu öyle yanlış bir şekilde yapmış ki , izlerken dikkatinizin dağılmaması elde değil .
Ayrıca Halle Berry dışındaki bütün oyuncular gerçekten kötüydü .
Senaryonun ne kadar klişe olduğuna değinmeme gerek bile yok zaten .
Kidnap hakkında 1-2 iyi şey olsa da genel itibariyle çok gülünç bir iş çıkmış .
Aksiyon sahneleri anlamsız , oyunculuklar zayıf ve izlerken mantık hatalarına güleceğiniz bir film olmuş .
Eğer kafanızı dağıtıp eğlenceli bir film izlemek istiyorsanız , Kidnap'e bir göz atabilirsiniz .
Çok kötü olduğu için izlemesi zevkli olan filmlerden birisi .
FİLMİN İYİ YANLARI : + Halle Berry'nin elinden geleni yapması . + İzlerken sizi sıkmaması .
FİLMİN KÖTÜ YANLARI :
- Çok kötü aksiyon sahneleri .
- Sahnelerin mantıksız bir şekilde bir araya getirilişi .
- İstediği heyecanlı atmosferi yansıtamaması .
TOPLAM PUAN : 2.7 / 10
