Bir süredir izlediğim en " sağlam " filmdi .
Pek çok şeyin bu kadar güzel harmanlandığı , kusursuz denebilecek bir düzene oturtulduğu , bir yere kadar karışık gibi görünse de muhteşem bir kurgu ile sunulduğu , " ummadık taş baş yarar " misali bir Belçika filmi .
Aslında yönetmen van Groeningen'in 2009 yapımı " Çölde Kutup Ayısı " olarak dilimize çevrilmiş ve sinema çevreleri tarafından beğenilmiş bir filmi daha vardı .
Onu görmemiştim ancak en kısa sürede izlemek üzere listeme aldım .
Peki bu " pek çok şey " nedir ?
Her şeyden önce , müzik ile biraz dahi alakalı iseniz , filmin soundtrack albümünü arşivinize almadan edemeyeceksiniz .
Bakış açısına göre filme neredeyse " müzikal " bile denebilecek kadar müzik ile ( muhteşem country ve özellikle de bluegrass parçaları ) iç içe film ve karakterler .
Sayılı filmde tanık olduğumuz bu başarılı müzik kullanımının ön planında ise , pek çok farklı dram var .
Elise , Didier ve Maybelle .
Bu üçlünün isimleri uzun süre hafızanızdan çıkmayacak .
Bu üç karakterin de hem kendi içlerindeki hem de birbirleriyle yaşadıkları dramlar var .
Ve bunların her biri ayrı ayrı ele alınmayı , üzerine konuşulmayı sonuna kadar hak ediyor .
Yetmedi .
Bunları bir de kısa geçilmiş gibi görünen ancak yine üzerinde saatlerce yorum yapılabilecek bazı " büyük konular " takip ediyor .
Yaratılış , ölüm , inanç , dinler , kutsal kitaplar ve daha fazlası ile fikirler , özellikle Didier'nin dilinden ( muhteşem performanslar eşliğinde ) veriliyor .
Performans demişken , Elise ve Didier tek kelimeyle muhteşemler .
Bu kadar kaliteli ilerleyen film , belki de en kritik anda , finalde de , kendisine yakışanı yapıyor .
İzleyen herkesi koltuğuna çiviliyor , yıkıyor , darmadağın ediyor .
Bu Avrupa filmini izleyin .
