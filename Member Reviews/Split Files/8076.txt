Whiplash filmi ile ilgili söylenebilecek yegane kelime " Başyapıt " .
Benim gözümde 2014 yılının en iyi 5 filminin içerisinde yer almak ile beraber muhteşem iki performans ile izleyiciyi adeta büyülüyor diyebilirim .
Miles Teller gibi son dönemde ortaya çıkan ve de izlediğim filmleri içerisinde The Spectacular Now gibi çok başarılı bir filmde yıldızı parlayan oyuncu , Whiplash ile kariyerinin yükselişine imza atmayı başarıyor .
Hatta çoğu sahnede bateriyi çalan kişinin Miles Teller olduğunu , çok az sahnesinde dublör kullandığı ve de belli sahnelerde Damien Chazelle'in kesmediğini bile dile getirmek lazım .
Hakkaten de Miles Teller'ı zorlamış diyebiliriz yani .
19 günde çekilmesi de inanılmaz gerçekten .
Tabiki de filmle ilgili söylenebilecek en olumlu şey ise J. K. Simmons'ın akıllara durgunluk verecek , hafızalara kazınan müthiş performansı .
Elbette ki Miles Teller da çok başarılı bir performans ile ondan aşağı kalmasa da , Simmons o kadar kaliteli bir oyunculuk çıkarmış ki , yaşamış adeta desek yalan olmaz .
Ödülü de en başından alacağı belliydi Oscar'da zaten .
Bunun dışında yönetmen ve de senaryo yazarı olan Damien Chazelle ile ilgili de söyleyeceklerim var .
Grand Piano gibi enteresan bir senaryo ( sonu çok kusurlu ve mantık hataları ile dolu olan ) ortaya koyan Damien Chazelle , bu filmde ise gerçekçilik anlayışı ile yazdığı senaryosunda tek bir kusur dışında harika bir iş çıkarıyor yönetiminde , Senaryo güzel ancak yönetiminin senaryoya getirdiği yorum ise bambaşka .
Cazın yeniden doğuşu diye yorumlar da okuduğum oldu hatta .
Kusurunu burada açıklamak istemiyorum çünkü spoiler vermiş olacağım ancak filmi izlemeyenler de izleyince fark edecekler elbette .
Gerçekçilik anlayışı ile yazılmış bir senaryoya öyle bir sahne koymak ne kadar gerçekçi bilemeyeceğim .
Ancak Whiplash'in bu tek ve belli ölçüde büyük denebilecek kusuru ise filmin başyapıt olması için kesinlikle bir engel değil .
Hedefimi yüksek tutmama karşılık ( Eylül - Ekim'den beri bekliyordum . ) beklentilerimi karşılamayı başardı .
Müzikleri konusuna girmeye bile gerek yok .
Muhteşem .
Görsel yapı olarak ise kesinlikle başarılıydı .
İzlemeyen kaldıysa muhakkak izlesin , iki kere izledim ben hatta .
Sırf ( film dışında açıp dinlediğim ) müzikleri ve de J. K. Simmons'ın müthiş performansı için bile izlenmeyi hak ediyor .
