Sanatsal veya sinemasal açıdan pek bir numarası olmayan , ancak vaat ettikleri saf aksiyon , saf gerilim veya saf komedi başarısını yakalayabilen filmler vardır .
Bu tarz filmlerden her bir tür için , her yıl birkaç örnek görebiliriz beyaz perdede .
Yapılan yorumlara baktığımda " John Wick " in de bu tarz ( saf aksiyon vaat edenlerden ) bir film olduğu kanısına varmıştım .
Uzun süredir izlememiş olduğum bu türün üst düzey bir örneği ile karşılaşabilme umudum , ne yazık ki filmin ortalarında yerini hayal kırıklığına bıraktı .
Başta söylediğim gibi sinemasal anlamda üst düzey bir film beklemeyi bırakın , sürükleyici ve orjinal bir aksiyon örneği de göremedim .
Reeves ne oynarsa oynasın izleten , perde albenisi olan bir aktör .
Bir de hiç yaşlanmadığı gerçeği var tabii !
Ancak bu rolünde elinden geleni yapsa da o gereken parıldamadan uzakta kalıyor .
Pek çok üst düzey yardımcı ve konuk oyuncu bulunuyor filmde .
Hiçbirinin doğru düzgün bir katkısı yok .
Tabii filmin kalitesinin yetersiz olmasından kaynaklanıyor onların da bu sönüklüğü .
İlk cümlemdeki film örnekleri , çerezlik izlenebilecek , bir yandan da tür sineması kalıplarının kimi zaman başarıyla uygulanmasına kimi zaman ise baştan yazılmasına şahit olabileceğiniz filmlerdir ve onları izlemek tamamen bir vakit kaybı sayılmaz bana kalırsa .
Ancak " John Wick " i bir vakit kaybı olarak görüyorum .
