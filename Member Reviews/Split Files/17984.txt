Senaryosu , Josh Campbell ve Matthew Stuecken tarafından yazılan “10 Cloverfield Lane” , yönetmen koltuğunda oturan Dan Trachtenberg’in ilk uzun metrajlı ( debut ) sinema filmi …
Bu filmin , bize göre en ilginç özelliği senaristlerinin arasında , hikâyesini de yazmış olan Josh Campbell ve Matthew Stuecken ikilisinin yanı sıra “Whiplash” ( 2014 ) ve “La La Land” ( 2016 ) filmlerinin hem yönetmeni hem de senaryo yazarı olan Damien Chazelle’in de bulunması …
İlk filmin de yapımcısı olan J. J. Abrams ; 25 milyon dolar gibi Hollywood standartlarına göre oldukça mütevazı bir bütçeyle çekilmiş olan serinin ilk filmi “Cloverfield” ( 2008 ) in başarısının ardından , bu kez de karşımıza 15 milyon dolar gibi daha da düşük bir bütçe ile çıkıyor karşımıza …
Ancak 110 milyon dolarlık gişe hasılatı ile haklı çıkan ve kazanan yine aynı J. J. Abrams oluyor …
11 Mart 2016 tarihinde geleneksel formatın yanı sıra IMAX formatında da vizyona giren filmin , 7.2 / 10 ( 247.592 oy ) ve 3.8 / 5 ( 60.196 oy ) olan IMDB ve Rotten Tomatoes izleyici puanı ortalamalarıyla 7.5 / 10 ( 285 yorum ) ve 76 / 100 ( 43 yorum ) olan Rotten Tomatoes ve Metacritic yorum ortalamaları , bu filmin serinin ilk filminden daha iddialı bir görünüm sergilemesine yol açıyor …
Gelin isterseniz , bu puanların etkisinde kalmadan , serinin bu filmini de , her zamanki gibi önceliği yine oyuncu kadrosuna vermek suretiyle mercek altına alarak bizzat kendimiz incelemeye ve sonrasında da puanlamaya çalışalım …
Yalnız hiç tereddüt etmeden hemen söyleyelim : John Goodman , Mary Elizabeth Winstead ve John Gallagher Jr . ’lu kadro kesinlikle doğru seçim …
Gördüğümüz kadarıyla bu oyuncuların üçü de , çok büyük bir kısmı kapalı tek mekânda geçen bu klostrofobik gerilim filminde gerçekten de üst düzeyde bir performans sergilemişler …
Tabii bu doğru oyuncu tercihi ve doğru yönlendirme için de en başta ; filmin yönetmeni Dan Trachtenberg’in yanı sıra “American Pie” ( 19 ) , “Donnie Darko” ( 2001 ) , “The Bourne Identity” ( 2002 ) , “Dawn of the Dead” ( 2004 ) , “The Bourne Supremacy” ( 2004 ) , “Mr . & Mrs .
Smith” ( 2005 ) ve “A Single Man” ( 2009 ) gibi filmlerde de casting direktörlüğü yapmış olan Joseph Middleton’ı da kutlamak gerekiyor …
İşin teknik kısmına gelince …
Kameranın arkasında , benzeri bir konsepte sahip olan “Panic Room” ( 2002 ) un görüntü yönetmeni Jeff Cutter’ı görüyoruz …
Görsel efektler de ise “The Aviator” ( 2004 ) , “Sin City” ( 2005 ) , “Iron Man” ( 2008 ) , “Life of Pi” ( 2012 ) , “Dawn of the Planet of the Apes” ( 2014 ) , “San Andreas” ( 2015 ) , “The Conjuring 2” ( 2016 ) ve “Star Trek : Beyond” ( 2016 ) gibi filmlerde de ter dökmüş olan çok özel bir ekip var …
Fakat bize göre teknik kadrodaki en büyük sürpriz filmin müziklerinde …
Nasıl mı ?
Bizim gibi iflah olmaz “The Walking Dead” ( 2010 – 2018 ) hayranlarının hemen fark edeceği gibi bu filmin müzikleri de Bear McCreary’e ait …
Dediğimiz gibi , eğer TWD’nin sıkı takipçilerindenseniz , emin olun özellikle de filmin finaline doğru , “Ben bu müziği bir yerlerden tanıyorum” diyecek ve bayılacaksınız zaten …
Filmin hikâyesi , kurgusu ve atmosferine de kısaca değinmek isterdik …
Ama senaryoda , sıkı takipçilerinden olduğumuz Damien Chazelle’in de imzası olduğunu bildiğimiz için lafı çok da fazla uzatmadan sadece , “Bu film olmuş” demekle yetineceğiz …
Sonuç olarak , 103 dakika boyunca gözümüzü kırpmadan izlediğimiz bu film için puanımız 3,5 önerimiz ise , “mutlaka izlenmeli” şeklinde olacak …
Serinin son filmi “The Cloverfield Paradox” un ( 2018 ) yorumunda görüşmek üzere …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 31 Ekim 2018 günü saat 00.14’de yazılarak paylaşılmıştır .
