Dikkat !
Okuyacağınız bu değerlendirme , bu ve bir önceki Batman filmine dair sürprizbozanlar ( spoiler ) içermektedir .
Benim beklentilerimin altında kalan bir film oldu ' ' The Dark Knight Rises ' ' .
Nolan ikinci filmden sonra hepimizi heyecanlandırmış ' ' bu adam , üzerinde bu kadar stüdyo baskısı varken bu filmi çekebiliyorsa kimbilir daha da özgür olabileceği ( ikinci filmin başarısı Nolan'ı daha özgür kılar diye düşünmüştüm doğal olarak ) üçüncü filmde ortaya nasıl bir efsane çıkartır ? ' ' diye düşünerek 4 yıl bekledik .
Ve ne yazık ki boşuna beklemişiz .
Evet film kötü bir film değil .
Hatta şu ana dek çekilmiş en iyi çizgi roman uyarlamaları arasında ilk 5'e de rahatlıkla girer .
Ancak bu film ' ' Kara Şövalye ' ' gibi bir filmi sinemaya kazandırmış bir yönetmen için oldukça ortalama .
Biz ' ' Kara Şövalye ' ' yi neden sevmiştik ?
Çünkü yönetmen bütün çizgi roman uyarlamalarının tersine bir yola girmişti bu filmde .
Bir filmde ilk defa kötüler kazanamıyordu .
Joker , Rachel'ı öldürmüş , şehrin belki de tek umudu olan Harvey'i mahvetmişti .
Batman ise aranan bir suçlu haline getirilmişti .
Yani ikinci filmde Joker'in filmin sonunda yakalanması hariç ' ' iyiler ' ' tarafınında herkes kaybetmişti .
İşte biz ikinci filmi bu cesaretinden ötürü sevmiştik esasen ( tabii ki Joker karakterinin başarısıda kesinlikle yadsınamaz ) .
Üçüncü film ise neredeyse bunun tam tersi .
İkinci filmin cesaretinin yanına bile yaklaşamıyor .
Film boyunca çok güçlü bir imaj çizen Bane karakteri filmin sonunda adeta madara ediliyor .
Nolan , ikinci filmde kötü adamı neredeyse bir efsaneye dönüştürmüşken , bu filmde ise kötü adamı tek kelime ile harcıyor .
Filmin final sahnesinden bir önceki sahne ise evlere şenlik .
Bruce Wayne ve Selina Kyle'ı kafede gördüğüm sahnede bir an ' ' Tiffany'de Kahvaltı ' ' yı mı yoksa ' ' Kara Şövalye Yükseliyor ' ' umu izlediğime emin olamadım : ) . İşin şakası bu film ikinci film kadar cesur olamadığı için yarınlara kalabilecek bir film olamayacak hiçbir zaman . Görsel olarak , aksiyon olarak eli yüzü düzgün bir film . Bane karakteri de finalde madara edilmesine rağmen ( çok ama çok yanlış bir tercihle ' ' Romeo ' ' ' ya dönüştürülüyor Nolan tarafından ) perdede görkemli bir karakter olarak yerini bulmak için elinden geleni yapıyor . Bunda en büyük başarı Tom Hardy'ye ait elbette . Sözün özü senaryodaki defolar , ' ' iyiler kazanır ' ' klişe finali yüzünden beklentilerimin altında kaldı film . Filmin kötü bir film olmasını engelleyen en büyük unsur ise Bane . Onu çıkarırsak elimizde zayıf senaryolu , ortalama bir aksiyon kalırdı galiba .
