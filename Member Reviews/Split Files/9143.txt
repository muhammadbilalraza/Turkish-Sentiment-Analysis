Lucas ( Mads Mikkelsen ) , Danimarka'da küçük bir kasabada yaşamaktadır .
Eşinden yeni boşanmış ve oğlu eski eşiyle yaşamaktadır .
Lucas'ın yeni bir sevgilisi ve yeni bir de işi vardır .
Anaokulunda kendisine oldukça ilgi gösteren ve yakınlık duyan küçük bir kız ki bu kız ( Klara ) aynı zamanda en iyi arkadaşının da kızı oluyor .
Bu küçük kızın söylediği bir yalan üzerine Lucas , tüm kasaba tarafından tacizcilikle suçlanıyor .
Maddi ve manevi olarak zor duruma düşen adamın ergenlik çağındaki oğlu da bu durumdan en çok etkilenen kişilerden biri olur .
Öğretmenine karşı duyduğu hislerine karşılık , öğretmeninden aynı türden karşı ilgi göremeyen küçük bir kızın daha önce gördüğü ve duyduğu şeyleri öğretmeni için kullanması ile başlayan dramatik durum bütün bir kasabaya hızla yayılır .
Lucas karakterinin üzerindeki tüm baskılara rağmen dik duruşu beni oldukça etkiledi .
Başka biri olsaydı her halde kasabayı çoktan terk ederdi .
Bir başka nokta ise oğlunun yaşadığı acıydı , bir yandan babasına inanmaktan vazgeçmiyor diğer yandan ise vazgeçmeyişinin bedelini ödüyor .
Onur Savaşı , ufacık bir yalanın insanı nasıl bir duruma düşürebileceğinin ve de bir anda etrafımızın nasıl boşalacağının müthiş bir örneğidir .
Masum görünenin her zaman masum olamayacağı gerçeğini yanında , Lucas'ın Klara'nın tüm yaptıklarına rağmen , onun küçük bir kız olduğunu , korktuğunu görebilmesi ve bundan dolayı ona kızamaması en can alıcı noktalardan biriydi .
Bir başka nokta ise masumiyetlik mücadelesinde insanın ne kadar aciz bir duruma düştüğünü görüyorsunuz .
Suçlu olmadığınızı biliyor ; ama bunu ispat edecek bir gücünüz ya da deliliniz maalesef ki olmuyor .
Sizi yıllardır tanıyan ve size güvenen insanların bir anda değişmesi , sanki daha önce hiç tanımıyormuş gibi yargılamaları ve de sizi dışlamaları hiçte zor olmuyor .
Onur Savaşı'ndaki tek eksik nokta ise işin hukuki kısmının biraz geri plana atılmış olması .
Ben şahsen birkaç mahkeme sahnesi görmeyi isterdim .
Tüm sürecin sonunda gördüğümüz şey riyakarlık mı yoksa insanın bir topluma ait olma isteğimi , bu kararı verecek olan kendi vicdanınızdır .
