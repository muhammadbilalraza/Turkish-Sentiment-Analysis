Durun bir saniye , derin bir nefes almama izin verin .
Filmi dün soluksuz izlemiş olmama rağmen hala etkisindeyim de .
Christopher Nolan'ın onuncu uzun metrajlı filmi olan Dunkirk , II. Dünya Savaşı sırasında gerçekleşen sıra dışı Dunkirk tahliyesini anlatıyor ve 400.0 askerin düşmanlar yüzünden Dunkirk sahilinde kapana kısılmalarını ve evlerine ulaşmak için verdiği mücadeleye odaklanıyor .
Ve Nolan da bu hikayeyi 3 farklı perspektiften anlatıyor ; karada bulunan askerler , Dunkirk'e yardım için giden denizciler ve havadan savaşan pilotlar .
Nolan , her yeni filmi ile bambaşka türlere değinip ustaca bir sonuç çıkarmayı başaran nadir yönetmenlerden .
Bir düşünsenize , süper kahraman filmlerini Kara Şövalye Üçlemesi ile daha eşsiz bir tona , Inception ve Memento gibi filmler ile tamamen özgün işlere , Yıldızlararası ile bilimkurgu alanında daha önceden hiç yapılmamış şeylere ve hatta Insomnia ile harika bir detektiflik hikayesine kalkıştı ve hepsinin de sonucu başarılı oldu .
Fakat Dunkirk , Nolan'ın en zorlu işi .
Çünkü Nolan'ın önceki filmlerinin türleri hep yeni fikirlere açıktı ve yapılacak şeylerin limiti neredeyse sınırsızdı .
Ama Dunkirk ise bir savaş filmi .
Ve onlardan tonlarca var .
Saving Private Ryan , Hacksaw Ridge , Apocalypse Now .
Siz sayın .
Eğer Nolan tamamen özgün bir film yapmaya çalışıyorsa , savaş filmleriyle ilgili anlatılabilecek yeni bir şey ne kaldı ki ?
Şu ana kadar çekilmiş bütün savaş filmleri , daha çok bu durumun içinde bulunan bir karaktere odaklanıp seyirciye ; " Umarım o karaktere bir şey olmaz " dedirtmeye çalışıyordu .
Bunun en yeni ve güçlü örneğini Hacksaw Ridge'de izlemiştik .
Dunkirk ise daha önceden hiç yapılmamış bir şeyi yapıyor ve karakterlerinden ziyade savaşın kendisine odaklanmaya çalışıyor .
Bazılarınız için bu bir sorun olabilir .
Şahsen , benim de filmle ilgili tek sorunum bu aslında ; karakterleri pek fazla umursamamanız .
Bazen film olaylara birkaç karakterin bakış açısından yaklaşmaya çalışıyor ve siz de tam olarak onlarla bir bağlantı kuramadığınız için aranızda bir soğukluk oluşuyor .
Fakat bu sorun , Dunkirk için aynı zamanda bir artı .
Karakterler hakkında pek bir şey bilmemek , filmin ilerleyişini hiç etkilemiyor bile .
Çünkü eğer filmde karakterler hakkında illaki bir şeyler bilmek isteseydik , büyük ihtimalle ortaya böyle saçma bir diyalog çıkardı : "
- Merhaba !
Benim adım John , senin adın ne ?
- Benim de Henry .
Nasıl gidiyor ?
- Ne yapalım işte , her yerde bombalar patlıyor .
Ben de muhabbet açmak istedim .
- Aynen ya , memleketin neresi ?
- Ailecek İngiltere'de oturuyoruz .
2 çocuğum var ama bölgedeki bütün düşmanlar her evi yıktığı için evsizler .
Eşim de hemşire olarak çalışıyor .
- Çok üzüldüm , umarım bir çaresini bulursun .
Ben de bu sırada bize saldırmaya çalışan uçaklara ateş edeceğim .
" Karakterler ile ilgili sıkıntınızı anlayabiliyorum ( dediğim gibi , benim filmle ilgili tek ufak sorunum bundan kaynaklanıyor ) . Ama Nolan'ın görüşünü de çok iyi anlıyorum . Dunkirk , bildiğiniz savaş filmleri gibi ilerlemiyor . Filmin başında bir karakter ile tanışıp onun yolculuğuna dahil olmuyorsunuz . Hatta tam tersi , bir karakterden ziyade siz kendiniz bu durumun içindeymişsiniz gibi hissediyorsunuz . Çünkü filmin ne bir girişi ne de belli bir finali var , savaş ile başlayıp savaş ile bitiyor film . Ve Dunkirk başlar başlamaz , olayın içine " şıp " giriyorsunuz ve bitene kadar da çıkamıyorsunuz . Bu yüzden Nolan , bu filmde resmen kendisini aşmış . Dunkirk hakkında en çok sevdiğim şey , ne kadar gerçekçi hissettiriyor oluşu . Daha önceden hiç bu kadar gerçeğe yakın bir savaş filmi izlememiştim . Nolan , bu filmi olayın yaşandığı gerçek mekanda çekmiş ve bu sırada da gerçek gemiler ve uçaklar kullanmış . Ve buradan çıkan sonuç beni gerçekten etkiledi . Üstelik bu konuda filmin süresinin ve yaş sınırının da büyük bir etkisi var . Dunkirk filmini izlemeden önce çoğu kişinin , filmin 108 dakikalık kısa süresiyle ve aldığı 13 + yaş sınırıyla ilgili bir sorunu vardı . Çünkü genelde epik savaş filmleri ve Nolan'ın filmlerinin süresi hep 2 saatten daha fazla olur . Ve savaş filmlerinin hep kanlı olması gerekir . Dunkirk , bu klişelere başvurmadan sizi etkilemeyi başaran bir yapım . Önce süreyi ele alalım . Şahsen , Dunkirk için bundan daha uygun bir süre seçilemezdi . Çünkü eğer daha uzun olsaydı bayıcı , daha kısa olsaydı da istenilen duygusal havayı veremezdi . Bu konuda verebileceğim en iyi örnek , Michael Bay'in Pearl Harbor filmi . Bu film tam 181 dakika uzunluğundaydı ve özellikle de ilk yarısı umursamadığınız klişe karakter hakkındaydı . Eğer Pearl Harbor'dan ilk 80 dakika çıkıp film direk savaş sahnesi ile başlasaydı , sonuç çok daha etkileyici olurdu . Dunkirk de aynen bunu yapıyor işte . 108 dakika boyunca soluksuz bir şekilde ilerleyen ve Saving Private Ryan'ın nefes kesici açılış sahnesinin arka arkaya oynatılmış versiyonu gibi hissettiren bir sonuç çıkıyor ortaya . Ve yaş sınırına gelecek olursak . Savaş filmleri , savaşın korkutucu ortamını hep kanlı cesetlerle ve yoğun şiddet sahneleri ile yaratmaya çalışıyor . Dunkirk ise buna ihtiyaç duymadan savaşın korkutucu havasını yansıtıyor , psikolojik bir şekilde . Filmi izlediğiniz sırada kendinizi bu olayın içindeymişsiniz gibi hissettiğiniz için ana karakterlerin ne olduğunu bilememe duygusunu ve ölümle burun buruna gelme hissini onlarla birlikte yaşıyorsunuz . Üstelik filmde uçakların patlama şeklinden saldırı sahnelerine kadar her şey çok gerçekçi ilerlediği için sonuç gerçekten de korkutucu bir hale geliyor . Bunun dışında film buna pek odaklanmasa bile performanslar oldukça başarılıydı . Benim için filmde en çok ön plana çıkan kişi , Mark Rylance'dı . Ayrıca Cillian Murphy , Kenneth Branagh , Tom Hardy'nin göz bebekleri ( adama sürekli maske giyen roller denk gelmesi gerçekten de ilginç ) ve şaşırtıcı derecede Harry Styles , gerçekten de güçlü performanslar sergilemişler . Ama Hans Zimmer'dan da bahsetmemek olmaz . Nasıl oluyor bilmiyorum ama ne zaman Zimmer ile Nolan bir araya gelse , ortaya akıl almaz bir iş çıkıyor . Dunkirk de yoğun bir şekilde müzikten güç alan bir film ve Zimmer her zamanki gibi döktürmüş . Filmi izlerken Zimmer'ın müziği kalbinizin daha hızlı atmasına sebep oluyor . Özellikle de son 40 dakikada iyice heyecanlandığımı belirtmeliyim . Bu arada gerçekten değinmek istediğim önemli bir konu var ve eleştirinin bu kısmında biraz spoilera değineceğim . Hayır , kimin ölüp kimin yaşadığından veya yaşanan epik bir sahneden bahsetmeyeceğim . Bahsedeceğim şey , filmi izlerken Nolan'ın zaman dilimine eklemiş olduğu ve çoğunuzun gözünüzden kaçacağı bir şey . Bu ufak detay , Nolan'ın filme koyduğu detayları gösteren şeylerden birisi . Her neyse , gelecek paragraf Dunkirk için ufak spoiler içeriyor . 
spoiler : 
Filmin özetinde Dunkirk'ün 3 farklı perspektiften hikayesini anlattığını söylemiştim : Karadaki askerler , yardıma koşan denizdeki denizciler ve havadaki pilotlar . Bu konuda en çok ilgimi çeken şey , filmin başında sırasıyla 1 hafta , 1 gün ve 1 saat olarak zamanları sıralaması . Fakat bu film , düzgün bir zaman sıralamasında ilerlemiyor . Karada olan olaylar 1 hafta içerisinde gerçekleşirken denizde yaşananlar , karadan 1 gün ve uçakta yaşananlar ise bundan da 1 saat sonra gerçekleşiyor . Size 2 örnek vereyim : 
Cillian Murphy'nin karakteri Mark Rylance'ın teknesine bindikten sonra ; "
Dunkirk'e geri dönmem , oraya gidersek ölürüz " diyor ve film birden bire gündüzden gece vaktine geçiyor . Askerlerin sığındığı geminin batışından sonra ana karakterin bir tekneye binmeye çalışmasını ama birisinin onu engellediğini görüyoruz . Ve o kişi de , Cillian Murphy'nin ta kendisi . Bu arada 1 gün mü yoksa 1 hafta mı zaman farkı var tam çözemedim ama Nolan , kesinlikle filmin aralarına böyle ufak şeyler serpiştirmiş , bundan %100 eminim . 
Ayrıca bir diğer sahnede de Tom Hardy'nin karakteri , uçtuğu sırada birkaç askerin batan bir gemiden yüzerek ayrıldığını görüyor . Ve o gemi de , karadaki askerlerin bulduğu ve yabancıların üzerinde atış pratiği yaparak batırdığı geminin aynısı . Gerçekten de başarılı bir detay . Dunkirk'ün sıradışı bir savaş filmi olması yetmiyormuş gibi bir de böyle detaylar da var filmin içinde . Bu da Nolan'ın koyduğu emeği daha çok takdir etmemi sağladı . 
Kısacası Dunkirk , bildiğiniz savaş filmlerinden birisi değil . Karakterlerden ziyade bu yaşanan olayın kendisine odaklanarak sizi de olayın içindeymiş gibi hissettiriyor ve askerlerin yaşadığı psikolojik etkiyi size de yansıtıyor . Dunkirk , olabilecek en gerçekçi savaş ortamını yaratmayı başarmış . Ve sevseniz de , sevmeseniz de , sinemada yaşayacağınız nadir ve eşsiz deneyimlerden birisi . Mükemmel müzikleri , oyunculukları , prodüksiyon dizaynı ve son derecede heyecanlı sahneleri ile görülebilecek en büyük ekranda görülmeyi hak ediyor . Nolan'ın en iyi filmi değil belki ama kesinlikle onun en takdir edilesi işi . Bu yılın en iyi filmlerinden birisi . İyi seyirler . Not : Eğer merak ediyorsanız , Nolan filmleri için sıralamam şöyle ( ama bütün filmlerine yeniden göz atmaya başladığım için listenin zaman içinde değişme ihtimali çok yüksek ) :
1 - Interstellar / Yıldızlararası2
- The Dark Knight / Kara Şövalye3
- Inception / Başlangıç4
- The Prestige / Prestij5
- The Dark Knight Rises / Kara Şövalye Yükseliyor6
- Dunkirk7
- Batman Begins / Batman Başlıyor8
- Memento / Akıl Defteri9
- Insomnia / Uykusuz10
- Following / TakipFİLMİN İYİ YANLARI : + Nolan'ın kusursuz yönetmenliği . + Olabilecek en gerçekçi savaş ortamının yansıtılmış olması . + Bir anlığına bile düşmeyen tempo . + Hans Zimmer , sinematografi ve oyunculuklar . + Hikayesinin altında yatan , fark edilmeyecek detaylar .
FİLMİN KÖTÜ YANLARI :
- Karakterleri pek fazla umursamamanız .
TOPLAM PUAN : 9.2 / 10
