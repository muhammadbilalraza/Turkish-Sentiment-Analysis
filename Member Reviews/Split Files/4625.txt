Ne yazık ki aldığı övgülere rağmen iyi bir film değil Sessiz Bir Yer .
Neden ?
Çünkü herşeyden önce senaryodaki boşlukların seyirciler tarafından kolayca doldurulabilmesi , ilginç bir konu bulmuş olmanın tek başına yeterli olmadığını gösteriyor .
Fantastik filmlerin , korku filmlerinin en önemli özelliklerinden birisi o evrene , o mizansene seyircinin ikna edilmesi .
Kurgulanan hikayede bizi ikna eden şeyler vardır ve biz bunun gerçekte olmayacağını bilsek de kabulleniriz . bu da bir çeşit samimiyettir .
Bu filmde ise senaryo bizi ikna edemiyor , bunu yapmaya da yeltenmiyor , tek yapmaya çalıştığı şey bizi yerimizden sıçratan korkutucu sahneler göstermek .
Çok ilgi çekici olabilecek bütün seçeneklerin dışlandığı , biraz hafif psikolojik numaralar ve ajitasyonla karakterlerin geçiştirildiği bir film Sessiz Bir Yer .
Filmdeki mantık hataları ise belki sağlam kurgulanmış gerilim sahneleri olsaydı daha az göze batabilecekken , tam tersine daha dikkat çekiyor ve gerçeklik duygusu zedeleniyor .
Böylece geriye sessiz filme yakın bir tarzda çekilmiş beylik bir gerilim filmi kalıyor .
Bu arada açılış sekansı ve o olayın hatırlandığı kısa kabus görüntüleri çok iyi çekilmişti kesinlikle .
Bu ve benzeri bir kaç sahne dışında ne yazık ki vasat bir film olmamayı başaramıyor Sessiz Bir Yer .
