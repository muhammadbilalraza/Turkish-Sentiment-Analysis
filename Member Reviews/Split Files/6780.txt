Selçuk Aydemir'in Ahmet Kural ve Murat Cemcir'in yanına birinci sınıf oyuncuları da alıp henüz ikinci beyaz perde macerasına yelken açtığı film o kadar başarılı olmuş ki sinemada gittiğinize haydi haydi değecektir .
Bu kadar güzel bir filmin üstüne filmin sonundaki ' üçüncü film geliyor ' mesajı ise kaymaklı kadayıf oldu resmen .
Tamamı Sivas'ta çekilen film hem kendi içinde iyi bir gizem hem de harika bir kara mizah bağı taşıyor .
Sivas yöresini tüm doğallıyla gözler önüne sererken bazı abartılı karakterlerle de ' İvedik'leri güldürmeyi unutmuyor .
Çok özgün bir proje değil belki ama bu kadar başarılı olunca açıkçası özgünlüğüne çok da bakmıyorum .
Bir yerli film olması ise filmin en büyük kozu ; yörelerimiz mizaha fazlasıyla yatkın olduğu için o şiveler , o mekanlar , o tipler filmlerin komedi katsayısını arttırdıkça arttırıyor .
Hele hele bu tarz yöresel komedilerin başrolleri , başarılı tiyatro oyuncularına verilince ortaya Düğün Dernek gibi bir komedi bombardımanı çıkıyor .
Hafta sonu gülmek isteyenleri tatmin etmekle kalmayıp iyi bir Türk filmi izlemek isteyenlerin de gayet keyif alacağı bir film .
Yakın zamanda vizyona girmiş olan bir diğer yerli komedi filmi Erkek Tarafı : Testosteron gibi tek jenerasyona odaklanmayıp her yaştan izleyiciye hitap etmesi ise Düğün Dernek'in bol artıları arasında saymayı unutmamamız gereken bir kozu .
- Eleştirinin tamamı için Film Eleştiri Merkezine bakabilirsiniz .
