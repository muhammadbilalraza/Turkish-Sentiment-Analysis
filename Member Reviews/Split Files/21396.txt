Kripton'un süper oğlanı Kal - ElArtık fazlasıyla alışılmış Superman , Batman , Spiderman gibi kahramanlardan sıkılmadık mı ?
Ben sıkıldım .
Sürekli geçmişin kahramanlarını günümüz teknolojisiyle süsleyip bize sunmaktan bıkmadılar .
Bunlar arasında bir tek Iron Man'e lafım yok .
Onun yeri bam başka , süper kahraman olmasına rağmen mantıklı açıklamalar barındıran , bilim kurguyu en iyi şekilde kullanan ve çizgi romandan uyarlanan en başarılı film olduğu şüphesiz bir gerçek .
Iron Man'den sonra da Christopher Nolan'ın Batman'i , Kara Şövalye gelebilir .
Batman gibi bir saçmalıkla ne kadar iyi bir film yapılabilir sorusunun cevabını Nolan , üç filmle tam anlamıyla veriyor .
Tabii Christian Bale'in müthiş performansı da kahramanın yeni halini sevmemizi sağlıyordu .
Bu iyi yapılmış süper kahraman filmlerinin yanında Yeşil Fener , Thor ve Süperman Dönüyor gibi hayal kırıklığı yaratan berbat filmler de var .
Süperman deyince de akla yedi yaşındaki çocuğun elinde oyuncağı olan , mavi tayt giymiş , uçup kaçıp her seferinde dünyayı kurtaran bir saçmalık geliyor .
Zaten 2006'da Bryan Singer tarafından katledilmiş Superman , hiç bir zaman bir Iron Man veya Dark Knight olamaz .
Ama Man of Steel , fragmanına baktığımızda umut veren , Christopher Nolan'ın yapımcılığını üstlendiğinde bizi heyecanlandıran , Zack Snyder ismini duyduğumuzda tereddüte düşüren , tamamen yenilenmiş bir süperman filmi .
Zack Snyder , 300 gibi berbat bir filmden sonra Watchmen ile toparlayıp Sucker Punch'la tekrar düşüşe geçmiş bir yönetmen olduğu için yeni bir süpermanin kaderini böyle bir yönetmene teslim etmek pek akıllıca değildi .
Ama rahatlıkla söyleyebilirim ki tüm şüphelerime rağmen Snyder ilk defa kendi türünde kusursuza yakın bir film çıkarmış .
Süperman efsanesinin başlangıcını konu alan film , Kripton'da müthiş savaş sahneleri eşliğinde , görsel efekt şaheseri bir açılış yapıyor .
Filmin senaryosu da bilindik süpermanlerden farklı olarak , Kal - El'in Clark Kent ve Süperman oluşunun öncesini sunuyor bize .
Sonu da hepimizin tahmin ettiği gibi bitmesine rağmen , alışılmışın biraz üstünde olması filmin kalitesini yükselten bir unsurClark Kent rolüne bürünenler genelde hep soğuk bir hava katardı filmlerine .
Bu sefer Henry Cavill tam yerinde ve doğru bir seçim olmuş .
Russel Crowe'da az görünmesine rağmen her zamanki gibi filme güzel bir hava katmış .
Man of Steel , tüm çizgi roman hayranlarını fazlasıyla tatmin edecek , süperman hayranlarını büyüleyecek , sinemaseverlere keyifli bir iki buçuk saat yaşatacak , devam filmlerinden beklentilerimizi yükseltecek bir DC Comics filmi .
8 / 10
