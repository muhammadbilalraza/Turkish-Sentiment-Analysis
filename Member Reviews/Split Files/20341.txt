Filmin görsel efektlerini yapan sinemacılara diyecek bir şey yok oldukça başarılı ve son dönem tekniklerini kullanarak seyir zevkini üst düzeye çıkarmışlar .
Hatta kısım kısım görüntü yönetiminin iyi olduğunu da söyleyebiliriz .
Ancak bütün bu başarılı teknik ayrıntıların yanında senaryonun gerçekten berbat olduğunu da itiraf etmek gerekir .
Daha filmin başındaki sahnelerden bir sonraki sahnenin nasıl gelişeceğini , filmin nasıl bir sonla biteceğini kestirmek çok kolay .
Hatta bazı sahneleri çıkarsanız filmin akışında hiçbir bozulma olmaz .
Oldukça basit diyaloglar , son derece kötü bir olay örgüsü ve ağır klişelerle hayal kırıklığı yaratıyor .
Felaket filmleri arasında ( hortum temalı ) " Twister " gibi başı çeken film dururken bu filmi senaryo anlamında alt etmesi gerekirken büyük oranda filmden esinlenme yoluna gidilmiş .
Bir anlamda yeniden çevrimi gibi bir şey olmuş .
Ama tabii ki imdb puanlarından da görüleceği gibi 6.3'de kalmış .
Filmin ' insani ve duygusal ' kısmı pek başarısız ama ' afet ve dehşet ' bölümü için ' başarılı ' diyebiliriz .
Bakalım akademi ödüllerinde görsel efekt adaylığı alabilecek mi .
Bu arada filmin mesajı " anı yaşa " mesajından çok daha fazlası olmalıydı .
6 / 10
