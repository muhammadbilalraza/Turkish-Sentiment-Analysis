Hugh Glass 19. yüzyıl başlarında gerçekten yaşamış bir kürk avcısı ve maceracı .
Hakkında pek fazla yazılı kaynak bulunmasa da , temel olarak şöhret kazandığı bir olay var : ayı saldırısı .
Ağır yaralı kurtulduğu bu saldırının ardından da ekibi tarafından ölüme terk edilmesi .
Nitekim bu olayın da anlatıldığı gibi mi yaşandığı , yoksa dönem şartları da göz önüne alındığında " efsaneleştirilmiş " kısımlarının olması ihtimalinin yüksekliği de bir soru işareti .
Ancak bunlar Inarritu'nun filmi için yalnızca bir " kıvılcım " oluşturuyor , ve üzerinde uzun uzun konuşmaya değeceğini sanmıyorum .
Yine de gerçekler ile bağlantı konusunda önemli bir nokta şu olabilir : filmdeki gibi Glass'ın melez bir çocuğu yok , ki filmin akışı içinde çok önemli bir detay aslında .
Inarritu'nun yerlileri işin içine çekmeyi , konuyu yalnızca bir adamın intikam hikayesinden çıkararak en az aynı derinlikte başka başka okumalara açmaya çalıştığı , ve bunda başarılı olduğu hususlardan bir tanesi .
Inarritu'nun " Birdman " in hemen peşinden böyle bir filme imza atması , kariyerinin doruğuna ulaştığını gösteriyor , umarız burada uzun süre kalır .
Tabiatı bir karakter olarak sunuyor .
Filmin en önemli karakterlerinden biri hatta .
Ormanıyla , ırmağıyla , karlı dağlarıyla , ayısıyla , bizonuyla , atıyla , her şey tabiat ile iç içe .
Yerliler de hikayeye birebir dahil ve onların da tabiat ile olan ilişkilerine sık sık vurgu yapılıyor .
DiCaprio'nun oyunculuğu heykelciği hak ediyor .
Diğer adayların hepsini henüz görmedim ancak Akademi'nin genellikle yüksek fiziksel performansı ayrı bir değerlendirdiğini hepimiz biliyoruz .
Ödül sezonundan başarıyla çıkacağı kesin .
Tom Hardy parantezi , son yıllarda sık sık olduğu gibi , çok uzun bir parantez .
Yükselen bir oyuncu , seçmece işlere devam ediyor , hakkını veriyor .
Her şey bir tarafa bir teknik şölen bu film .
Keyfini çıkarmak gerek .
