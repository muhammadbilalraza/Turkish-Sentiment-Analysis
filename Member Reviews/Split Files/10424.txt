" Tell Me How I Die , bir ilaç testi yüzünden bir tesiste tutulan gençlere odaklanıyor . Bu bir grup genç , oldukça iyi zaman geçiriyorlardır fakat onlara bu ilaç enjekte edildikten sonra herkes garip şeyler görmeye başlar , özellikle de Anna . Anna , herkesin nasıl öleceğini görüyordur ve tesiste bulunan gençleri dışarı çıkmaya ikna etmeye çalışır . Bunun için de tesisten bir çıkış yolu bulmaya çalışıp bu ilacın içerisinde aslında ne olduğunu anlamaya çalışır . "
Eğer korku filmlerine bayılıyorsanız ve bu tarz hoşunuza gidiyorsa hiç beklemeyin , bu filme bir göz atın .
Tam da düşündüğünüz gibi bir film çıkacak .
Ama geriye kalan herkes bu filmden uzak dursun çünkü Tell Me How I Die , son zamanların en boş filmlerinden birisi .
Açıkçası , bu filme ilgi duymamın tek bir nedeni vardı .
O da ünlü YouTuber Ryan Higa ( nam - ı diğer NigaHiga ) ' nın filmde oluşuydu .
Ryan , filmde kesinlikle Oscarlık bir performans sergilemiyor ama onu görmek oldukça hoştu .
Ama işin ilginç yanı şu ; NigaHiga kanalında bazen Ryan'ın başrolünde olduğu sahte film fragmanları oluyor .
Ve açıkçası , Tell Me How I Die'da o sahte film fragmanlarının uzun metrajlı bir filme dönüşmüş versiyonu gibi hissettiriyor .
Bunun dışında iCarly'den hatırladığım Nathan Kress'i de görmek güzeldi .
Açıkçası oyuncu kadrosu , ortalama bir iş çıkarmış .
Ortada ne rezalet ne de harika bir iş var .
Bu filmi kötü yapan asıl şey , senaryo .
Çünkü ortada bir senaryo yok .
Tell Me How I Die , her sahnesi bir senaryo olmadan hazırlanıp her sahnenin sonunda ekibin aklına başka bir fikir gelmiş de " bu sefer de şu sahneyi yapalım " dermiş gibi bir izlenim uyandırıyor .
Bunun dışında film bazı anlarda Final Destination'dan sahneler çalıp korkutucu olmaya çalışmış ve çok kötü bir şekilde başarısız olmuş .
Filmin bütçesi ve ortaya koyulan emek o kadar ufak ki , filmdeki neredeyse her sahneye gülmeden duramıyorsunuz .
Ayrıca , görsel efektler rezaletti ( yeşil ekran ve kar efektlerinden bahsediyorum ) .
Kısacası , eğer bu konuya sahip filmlerden hoşlanıyorsanız ve eğer bu filmdeki mantık hatalarına aldanmazsanız , izlerken pek de sıkılmayacağınız bir film Tell Me How I Die .
Ama bunun dışındaki herkes , bu filmden uzak dursun .
Vaktinizi boşa harcayacağınız bir iş .
FİLMİN İYİ YANLARI : + Ryan Higa . + Ekipteki oyuncuların performansları idare eder .
FİLMİN KÖTÜ YANLARI :
- Çok zayıf senaryo , mantıksız sahneler , akılda kalan bir ton soru .
- Zayıf karakterler .
- Kötü görsel efektler .
- Filmin istediği atmosferi yaratamamış olması .
TOPLAM PUAN : 1.5 / 10
