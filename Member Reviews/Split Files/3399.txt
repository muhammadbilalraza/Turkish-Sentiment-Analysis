Henüz izlemedim .
Objektif olmak adına seyretmeden önce genel düşüncelerimi yazmak istedim .
Muhakkak ki Türkiye'nin en pahalı filmi olması dolayısıyla diğer Türk filmlerinden öne çıkacaktır .
Eski bir çok Türk filminden daha gerçekçi olması da muhtemeldir .
Fakat dikkat edilmesi gereken noktalar da vardır .
1. Yapım kalitesini kıyaslarken yabancı filmlerin maliyetleriyle kıyaslama yapılıyor .
Bunu yapmayın .
Yabancı filmlerde 100 milyon dolarlık filmin 70 milyon doları başrol oyuncuları ve yönetmenindir .
Teknik giderler bizim Fetih'ten çok da fazla değildir .
Bu sebeple aynı teknik başarıyı beklemek hakkımızdır .
2. Adamların incir çekirdeğini doldurmayacak olaylar için yaptıkları filmleri görüyorsunuz .
İstanbul'un Fethi uygarlık tarihinin en önemli olaylarından birisidir .
Bu olayın filminden de ona yakışır bir estetik beklemek hakkımızdır .
3. Eleştirilerden anladığım kadarıyla ' nasıl olsa büyük prodüksiyon , hem de İstanbul'un fethini anlatıyor .
Gişe garanti nasıl olsa . ' mantığıyla işin pek de ciddiyetle yapılmadığını seziyorum .
Son dönem genel Türk düşünce yapısına pek uyan bu davranışları aşabilmenin tek yolu gerekli uyarıları / eleştirileri yapmaktır .
Tarih ne kadar büyük olursa olsun , iyi yapılmayan bir işi eleştirmek hakkımız ve hatta görevimizdir .
Seyrettikten sonra teknik yorumlar da yapacağım .
