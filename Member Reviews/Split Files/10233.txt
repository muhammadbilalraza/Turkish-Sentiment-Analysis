Babadook , bir annenin yaşadığı travmaları bir korku hikayesi üzerinden çözüşünü yada bu travmalarla başa çıkmasını ya da en doğru deyişle bu travmalarla uzlaşmasını anlatıyor .
Filmin en ilgi çekici yanlarından biri çok başarılı iki oyuncusu .
Ayrıca olayların yaşandığı mekanın yani evin kullanımı sıradışı olmasa bile ağırlıklı renk kullanımı dikkat çekiyor .
Amelia’nın sakin görünüşüne uyan ama bir yandan da bir ağırlık hissi veren çok koyu bir renk söz konusu burada .
Senaryonun çok iyi olduğunu söyleyebilir miyiz , bilmiyorum ; çünkü filmin ilk çeyreğindeki müthiş etkileyici görüntüler , atmosfer , gerilim hissi ve bu gerilimin doğa üstü bir olaydan değil de son derece doğal ve / ama etkisi geçmemiş bir takım korkunçlukların sonucu olduğunu öğrendiğimiz bir bölüm burası .
Amelia’nın , oğlu Sam’le ve etrafındaki insanlarla olan ilişkisinden bastırılmış bir şekilde yaşayan öfkesinin dışarı çıktığı son çeyreğe kadar da bence bu atmosfer ve gerilim iyi bir şekilde sürdürülüyor .
Sonrasında , yani artık çizginin öte yanına geçildiğinde filmin ilk kısımlarında kurulmuş bu dengeli ve etkileyici gerilim bir şekilde tam anlamıyla aynı çıtayı yakalayamıyor .
Bunun sebeplerinden birisi yönetmenin kasıtlı olarak korku filmi atmosferi yaratma hissini geriye çekerek amelia’nın iyice bozulmuş psikolojisine odaklanmamızı istiyor olması da olabilir ; ama bir şekilde buralarda aksayan şeyler var .
Sonuç olarak ; filmin ikinci yarısının ilk yarısına kıyasla bir ya da bir kaç adım geride geldiğini söyleyebiliriz .
Bir annenin anne olmak , eş olmak , kayıp ve yas hissinin ağırlığı sebebiyle hayata adapte olamamak ve kendi gerçekliğiyle yüzleşememesi meselelerini doğa üstü bir hikaye üzerinden anlatırken film ilk yarıda dikkat çekici , merak uyandırıcı bir ritm yakalıyor , ve sonra bu ritmi biraz bozuyor ve hikayesini bu şekilde tamamlıyor .
