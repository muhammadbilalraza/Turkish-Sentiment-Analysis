Ned Benson’ın bir çiftin ayrılığına odaklandığı filmi geçen yıl Toronto’da “Him” ve “Her” olarak iki ayrı versiyonla gösterilmişti .
Ardından Harvey Weinstein’in isteğiyle bu iki farklı versiyonun beraber kurgulanmasından oluşan bir “Them” de ortaya çıkmıştı .
Filmekimi’nde de gösterilen ve daha sonra vizyona girecek olan bu haliydi filmin .
McAvoy ve Chastain’in canlandırdığı çift üzerinden filmde ( Beatles’ın şarkısına itafen ) “Bütün yalnız insanlar nereden gelir ? ” sorusu irdeleniyor .
Filmde hiçbir zaman “kendinde yalnız insan” diye bir şey yok .
Onlar hep bir zamanlar mutlu evlilikleri , ilişkileri , cinsel hayatları olan ama bazı sorunlardan dolayı bunları sürdürememiş kişiler .
Elanor Rigby ve Conor da bunlara katılmak üzereler .
Bu “mutsuz insanlara” katılmamak için yapabilecekleri tek şey var o da Adam Phillips’in deyimiyle bir gösteri sanatı olan “çift olmayı” öğrenmek .
