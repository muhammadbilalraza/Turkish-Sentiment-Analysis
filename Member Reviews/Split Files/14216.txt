“At Eternity's Gate” , senaryosunu Jean - Claude Carrière ve Louise Kugelberg ile birlikte yazan Julian Schnabel’in yönetmen koltuğunda oturduğu biyografik bir drama …
Prömiyeri , 3 Eylül 2018’de Venedik Uluslararası Film Festivalinin ana yarışma bölümünde yapılan ve 16 Kasım 2018 tarihinde vizyona giren filmin , 6.9 / 10 ( 30.672 oy ) ve 3.5 / 5 ( 1.0 üzeri oy ) olan IMDB ve Rotten Tomatoes izleyici puanı ortalamalarıyla 7.2 / 10 ( 188 yorum ) ve 76 / 100 ( 34 yorum ) olan Rotten Tomatoes ve Metacritic yorum ortalamaları , izleyiciyi sinema salonlarına çekmeyi beceremeyen orta halli bir filmle karşı karşıya olduğumuzu söylüyor gibi …
Yine de isterseniz , her zamanki gibi önceliği oyuncu kadrosuna vermek suretiyle brüt 11,4 milyon dolarlık bir gişe gerçekleştirebilmiş olan bu filmi , birde biz inceleyerek yorumlayalım ve ardından da puanlamaya çalışalım …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce filme ilişkin ilk tespitimizi paylaşalım : Karşımızdaki , Vincent van Gogh’un hayatının son yıllarını , kardeşi Theo ile olan sıcak ilişkisi ve uğrunda bir kulağını kestiği Paul Gauguin ile olan tartışmalı dostluğu dışında son derece duygusuz ve bir o kadar da yüzeysel bir içerikle anlatmaya çalışan yetersiz bir biyografik deneme …
Eminiz bu filmi , mezarından kalkıp da Vincent van Gogh’un kendisi izlemiş olsaydı , kesin daha fena çıldırır ve filmin senaryosunun da yazarlarından birisi olan yönetmen Julian Schnabel’in her iki kulağını birden kesip atardı …
Gelelim filmde “one man show” yapan Willem Dafoe’nin “En İyi Erkek Oyuncu” kategorisindeki Academy ödülü adaylığı meselesine …
Eğer çok büyük bir sürpriz olmazsa , bize göre Golden Globes’da olduğu gibi bu kategorideki Oscar heykelciği de Rami Malek’e gidecek …
Ha oldu da jüri ödülü Malek’e vermedi …
Bizce , Willem Dafoe’ye vermesi yine çok uzak bir ihtimal …
Peki , bunun anlamı ne ?
Daha doğrusu bu ifadeyle , “Willem Dafoe kötü oynamış” o yüzden de Academy ödülünü hak etmiyor demeye mi çalışıyoruz …
Elbette ki , hayır …
O , bu dördüncü Academy ödülü adaylığında da yönetmenin kendisine söylediklerini , ( En İyi Yardımcı Erkek Oyuncu kategorilerinde aday olduğu ) “Platoon” ( 1986 ) , “Shadow of the Vampire” ( 20 ) ve “The Florida Project” ( 2017 ) filmlerindeki gibi harfiyen yerine getiren sıra dışı bir oyuncu …
Onu biliyoruz zaten .
Burada gerçek anlamda kusurlu olan biri varsa , o da Vincent van Gogh’un son yıllarını , akıl sağlığını yitirmiş sıradan bir meczubun hayatıymış gibi kupkuru bir biçimde beyazperdeye aktaran Julian Schnabel’in bizzat kendisi …
Panaromik sahneler aracılığı ile renklere , bilhassa da van Gogh denilince akla ilk gelen renk olan sarıya yapılan vurgu , ne yazık ki yeterli olmamış bu kurguda …
İyi de , 24 Şubat 2019 akşamı hiç mi sürpriz olamaz ?
Neden olmasın ?
Vakti zamanında çok daha tartışmalı işlere de imza atmış olan Academy jürisinden her an her şey beklenebilir …
Nihayetinde , sırtlarında yumurta küfesi taşımıyorlar ya …
Bitirmeden …
Özellikle Oscar Isaac , Mads Mikkelsen ve Emmanuelle Seigner gibi isimlerin varlıklarıyla filme ayrı bir renk kattıklarını da söyleyelim …
Ve …
Sonuç olarak , pek fazla keyif alamadığımız bu film için puanımız 2,5 önerimiz ise , “sabır küpüyseniz buyurun sizde izleyin” şeklinde olacak diyerek de yorumumuzu noktalayalım …
Son bir not : Tüm hakları bize ait olan bu yorumun orijinali ; bir başka mecrada tarafımızca , 22 Şubat 2019 günü saat 00:20’de yazılarak paylaşılmıştır .
Burada yaptığımız tek şey , istatistiki rakamları güncellemek oldu .
O nedenle de : Yukarıdaki yorumumuz da , “En İyi Erkek Oyuncu” kategorisindeki Academy ödülüne ilişkin olarak ifade ettiğimiz tahmin , “Tamamen o günkü nokta atışı niteliğindeki kişisel değerlendirmemizin sonucudur” diyebiliriz .
