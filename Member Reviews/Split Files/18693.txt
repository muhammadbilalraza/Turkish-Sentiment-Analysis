Beni gördüğünüzde hayatınızın en kötü gününü geçirdiğinizi düşünmenizi isterim .
- İşler yolunda gidiyor ama benim gözüm daha yüksekte .
Televizyonun yaptığı en büyük katkılardan biri , cinayeti tekrar eve getirmesidir , ait olduğu yere .
- Alfred Hitchcock .
Uyandığımızda belki de kendimizi daha fazla günün içinde ve hemen bunu hissedebilmek için televizyonu açarız .
Gördüğümüz şeylerin tamamının neredeyse bizimle hiçbir ilgisi olmayıp , bize faydası olmayacağını bilsek de bir şekilde kendini o anda bir duyguya ait hissedersin .
Her zaman sabah güne haberlerle başlandığı için sunulan haberler de aslında iç açıcı şeyler değildir .
Güzel olumlu haberlerin sayısı hep çok çok azdır onlar ' satmaz ' çünkü .
Oldukça trajik ülkenin dört bir yanından iç karartıcı haberleri görüp durursun .
Ama bu durum öyle alışılagelmiş bir hal almıştır ki artık o sunulan haberlerin iç karartıcı ve trajik yaşanmışlıklar olmalarına neredeyse duyarsız hale gelirsin .
Bu durumda söyleyebileceğin şeyler ' çok üzücü , gerçekten üzüldüm , neyse oradan ekmeği uzatır mısın ? ' ya da ' yazık olmuş ' gibi ifadeler .
İşin diğer bir kötü tarafı da eğer haber konusu olduysan böyle bir durumda hiçbir mahremiyetin kalmaması .
Gündem olmuş bir olayın içindeysen herkes her şeyi bilir ve iş aralarında ya da evde işlerini yaparken seni ve yaptıklarını konuşurlar ve böylece rutin bir gün daha tamamlanmış olur .
Louis Bloom'da tüm bunları iyi gözlemlemiş ve çok önemli bir haberi ki bu özellikle cinayet olduğunda , insanların boş zamanını dolduracak ve heyecanı hep zirvede tutacak hamleler yapan , haber dünyası adına aykırı ve haber etiğini hiçe sayan , daha iyi görüntüyü yakalayıp , bu anlamda iyi bir kariyere bir an önce kavuşmak isteyen , bir amatör kameraman .
Hani şu haberi herkesten önce çekip , görüntüleri bir kanala satan kişilerden .
Böyle dendiğinde basit bir şey yapıyormuş gibi görünse de aslında o bu anlamda en iyisi olmanın peşinde .
Bu yüzden her gün çok fazla risk alıp sokaklarda en dehşet anları yakalamaya çalışıyor .
Hayatı böyle sürüp gidiyor .
Böyle bir hayattan da beklenildiği gibi son derece duygusuz , soğukkanlı ve işine odaklı bir karakter .
Her an son derece sakin ve makul davranmaya çalışıyor .
Kendisi ve işi için her şeyi yapabilir .
Her ne olursa olsun bir cinayet , kaza , felaket olduysa herkesten önce olay yerinde olmak zorunda , hatta polisten bile önce .
Artık sıkça görmeye alıştığımız gerçek hayatların , yaşanmış olayların bir tür ' reality show'a dönüşmesini konu alan , haberlerin bu yönde bir sergilemeye gittiğini anlatan son derece çarpıcı ve bu anlamda düşündüğümüzde de rahatsız edici bir film .
Amerikan yapımlarında , son zamanlarda haberlerin ve toplumun bu yönde bir ihtiyaca sürüklenmesini konu alan filmleri görüyoruz . '
Gone Girl ' filmi de bu anlamda son derece çarpıcı bir filmdi .
Son zamanların en özgün yapıya sahip filmlerinden olduğunu söyleyebilirim .
Daha önce bu tarz konuya sahip bir film izlediğimi hatırlamıyorum .
Haber dünyası ve teknoloji geliştikçe böyle bir meslek türü ortaya çıktı aslında .
Artık herkes cep telefonuyla bu mesleği icra edebiliyor .
Her anında yaşananların soğukluğunu , maddeselliğini ve iticiliğini hissedebiliyorsunuz .
Filmde bu atmosfer çok iyi yansıtılmış ve Jake Gyllenhaal'un performansını alkışlamak gerek .
Özellikle finaldeki sahnesi aslında film adına her şeyi özetliyordu .
Bana biraz Taxi Driver'ın Travis Bickle'ını anımsatmadı değil ama elbette o çok daha fazla karmaşık bir karakterdi .
Burada da bir yalnızlık söz konusu ama bir yandan da ciddi hedefleri olan ve kararlı bir Louis Bloom var .
Ve Jake Gyllenhaal'un da alkışlanacak bir performansı var .
Her anı sürükleyici , özgün , olay örgüsü ve kurgusuyla vermek istediği mesajları çok iyi aktaran bir film .
- ' Piyangoyu kazanmak istiyorsan , önce bilet alacak parayı kazanman gerek . '
Puanım : [ 8 / 10 ] ' İyi seyirler ' .
