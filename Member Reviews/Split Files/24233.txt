Io sono l'Amore / Benim Adım Aşk - 2009Yönetmen : Luca Guadagnino Tekstil işiyle servetine servet katmış burjuvazi bir İtalyan ailesi …
Konukların oturacağı yerlerin işaretlenmesine kadar en ufak bir hataya yer verilmeksizin hazırlanan gösterişli , ciddi ve samimiyetten uzak bir akşam yemeği ve büyükbabanın varisini seçişi .
Tabii ki bu muazzam şölenin içinde gerçek kimliklerini bastırmak zorunda kalmış , yıllarını ( kendilerince ) uymak zorunda oldukları kalıba adamış aile üyeleri …
Ve kalıbı kırma cesaretini gösterip oğlunun aşçı arkadaşına aşık olan evin rus gelini Emma ( Tilda Swinton ) .
Kısaca filmin konusu …
Emma ; senelerdir Rus kimliği unutturulmuş ( öyleki ismi bile değiştirilmiş ) , İtalyan kültürüne adapte edilmiş zengin ailenin gelini olarak karşımızda .
Her şey gibi duyguların da nizami bir düzenle ifade edildiği bir aile bu .
Mesela torunun dedesine doğum günü hediyesi olarak sunduğu fotoğrafa binayen sarfedilen övgü cümleleri o kadar soğuk , o kadar yapmacık ki …
Kalıplara sığdırılan hislerle senelerini geçirmiş Emma’nın kabuğunu kırıp aşkla tanışması biraz geç biraz güç oluyor bu sebepten ama oluyor .
Antonio’nun önce insanı cezbeden yemekleri ( sadece erkeğin kalbi midesinden geçmiyormuş ) , sonra insanın özgür kalmasını sağlayan doğa …
Emma hayatının gidişatını değiştirmeye karar veren her kadın gibi saçını da kestirdiği an esen özgürlük rüzgarına kaptırıyor bundan sonrasında kendini .
Önce kendi benliğine dokunuyor .
Unutmaya çalıştığı kimliğini gün yüzüne çıkaran Antonio ile kendine dönüyor .
Yüreğinden geçenleri bu sefer savurup atmak yerine tüm benliğiyle hareket ediyor çünkü aşkı yaşıyor her şeyiyle .
Film buradan sonra finale kadar aşık bir kadının alabileceği risklerle sürüp gidiyor .
Ve final ; 4-4’lük bir performans sergiliyor Tilda .
O ikiye bölünmüşlük duygusu , senelerdir sandığı kişiden apayrı bir insan oluşunu hissetmesinden kaynaklanan aidiyetsizlik duygusu , sonunda cesaret , itiraf ve yine kendiyle buluşmak için yola çıkışı .
Filmin sonunda Emma’nın lezbiyen kızıyla bakıştıkları sekans müthişti .
Kelimelere gerek yoktu o anki duyguları anlatmak için , onlar da kelimelere ihtiyaç duymadı zaten .
Bu yasak aşkı yada “aşk” denen şeyi sanırım aile içinde belki de sadece kızı anlayabilirdi .
Ki öyle de oldu .
Bu filmi film yapan şüphesiz ruh hallerine uygun görüntülerin müthiş açılarla gözler önüne serilişi ve olmazsa olmaz müzikleri tabii ki .
Filmin ilk sekanslarındaki manzaranın insanı çıldırtan düzeniyle ailenin düzeni ve filmin ortalarında Antonio ile yaşanan doludizgin aşkla doğanın insanı cezbeden ahenkli uyumu harikaydı .
Görüntüler hisleri , hisler görüntüleri tamamlıyordu biryerde .
İnsan olarak belki de yaşadığımız şehirlerin bize biçtiği kalıplara bürünüyoruz zaman zaman , olamaz mı ?
Olabilir : ) Aşk varsa yaşanmalı , insan özgür bırakmalı ruhunu . Kaç kez aşık olabileceğin biri çıkar ki karşına ? Kaç kez kalbinin hızlı atışı rahatsız etmez seni ? Kaç insana dokunmak , sarılmak huzur verir ? Ya da kaç kez kendi sınırlarını sana keşfettiren biri girer hayatına ? “Alışmaktan korktukları için dokunmaya korkan insanlar var . ” diyordu yazarın biri . Kaç kez birine alışmaktan korkmazsınız ? Belki hiç … Ama kesinlikle çok değil … Biraz ağır ilerleyen bu filmi sinemada sadece eğlence aramayan herkes izlemeli …
