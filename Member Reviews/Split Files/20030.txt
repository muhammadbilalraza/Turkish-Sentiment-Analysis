Paterson , New Jersey .
Şehriyle bu derece bütünleşmeyi başaran film sayısı azdır .
İzlediğimiz her şeyin derininde o var film boyunca .
Daha önce gittiğim , bulunduğum bir şehir değildi .
Ancak Jarmusch bana Paterson'ı gitmeden , görmeden sevdirdi .
Filmin ismi New Jersey'nin şehrinden mi , baş karakterinden mi , yoksa otobüsten mi geliyor bilinmez , bakış açısına göre değişir ancak sanki hepsi birlikte , bir arada bir Paterson imgesi oluşturuyorlar .
Adam Driver'ın sade , gösterişsiz , ancak kesinlikle üst düzey oyunculuğu göze çarpıyor .
Son dönemin yükselen isimlerinden .
Otobüsüyle şehrin sokaklarında dolaşırken , arka planda hafif müzik eşliğinde ekranda Adam Driver'ın dikkat çekici sesiyle okuduğu mısraların akması uzun süre unutulmayacak cinsten .
Sıradan insanlar , sıradan hayatlar .
Ancak çok güzel işleniyorlar .
Senenin görülmesi gereken filmlerinden .
Dinlendirici , sakinleştirici .
