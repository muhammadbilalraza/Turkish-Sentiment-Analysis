Kara kışı yaşadığımız şu havalarda ne de güzel gider yaz görüntüleri …
Ata Demirer filmin planlamasını ona göre mi yaptı bilinmez ama içimizi ısıttığı kesin .
Eyvah Eyvah serileri ve Niyazi Gül Dörtnala filmleriyle karşımıza çıkan , Ata Demirer bu sefer Olanlar Oldu filmiyle izleyiciye sesleniyor .
Ata Demirer Ege kıyılarını sevdi .
İzleyicinin de sevdiğinin farkında ki hikayelerinin orada hayata geçiriyor .
Haksız da değil !
Böyle doğal güzellikleri başka nerede var ?
Olanlar Oldu Filminin KonusuZafer ve annesi Döndü Hanım Ege’nin bir kıyı kasabasında birlikte yaşamaktadır .
Zafer , kasabanın güzel kızı Mehtap’tan ayrılmış ve hayata ve aşka küsmüştür .
Çocuğunun bu haline üzülen Döndü Hanım çocuğuna Mehtap’ı unutturacak “helal süt emmiş” bir aday aramaktadır . olanlar - oldu - filmi - oyunculari - konusu - fragman - karakterleri - kim - kimdirTuristik teknesiyle turlar düzenleyen Zafer , bir turda tanıştığı Aslı’dan etkilenir ve aşkın temelleri atılır .
Atılır atılmasına da Döndü Hanım su kovasıyla bu aşk ateşine söndürmek için atakta beklemektedir .
Aslı’yı ideal eş olarak görmemektedir .
Aslı’nın eski sevgilisi de bu ateşin içine dalınca işler çıkılmaz bir hal alır .
Acaba bu kargaşadan kim ya da kimler galip çıkacaktır ?
Olanlar Oldu Filminin OyuncularıFilmde 2 karaktere de ( Zafer , Döndü ) Ata Demirer hayat veriyor .
Daha çok Hollywood ‘dan alışık olduğumuz bu tip canlandırmalara Ata Demirer gerçekten güzel bir yorum getirmiş .
Seyirciye ayrı kişiler olduğu izlenimini oldukça iyi yansıtıyor .
Aslı rolündeki Tuvana Turkay ise Ata Demirer’in sektöre bir hediyesi gibi olmuş .
Hiç sırıtmıyor , karakterini oldukça iyi yansıtıyor .
Samimi , içten bir şekilde izleyiciye sesleniyor .
Salih Kalyon’dan bahsetmemize gerek yok .
Alışık olduğumuz rolerine bir başkasını eklemiş .
Karaktere oldukça yakışıyor .
Ülkü Duru ise , Döndü Hanım’ın en yakın arkadaşı rolünde .
Tüm sinsilikler , tüm planlar , programlar ondan çıkıyor .
Döndü rolünün bütün yükünü alan kendisi .
Adeta filmin süpürücüsü .
Bütün eksiklikleri halı altına itmek yerine oldukça güzel temizliyor .
Film klasik Ata Demirer filmi .
Konu yine Ege’de geçen bir aşk hikayesi ve orada geçen absürtlükler .
Konu klasik ama Ata Demirer her defasında bizi konu olarak şaşırtmasa da diyaloglarla şaşırtmaya ve güldürmeye devam ediyor .
Film süresince sıkılmıyor , keyifli dakikalar geçiriyorsunuz .
7’den 77’ye herkese hitap eden bu film , sadece diyaloglarla değil Ege’nin tarif edilmez güzelliğiyle de kendine çekiyor .
Kış aylarını yaşadaığımız şu zamanlarda kısa bir tatile çıkmış gibi hissediyorsunuz .
Filmin en sıkıntılı olduğu yer olarak zoraki yaşatılan aşk sahnelerini söyleyebilirim .
Ata Demirer ısrarla , her filmde aşk temasına yer vermeye çalışıyor .
O çalışıyor ama bu sahnelerin hiç inandırıcı olduğunu düşünemiyorum ya da yaşayamıyorum .
Onun dışında filmin sonunu az çok tahmin edebiliyorsunuz .
Yani “hadi canım o kadar da olmaz” diyeceğiniz bir şey yok ama bu kimseyi rahatsız etmiyor . ( hepimiz mutlu son istiyoruz ne de olsa ) Komedi türünde oldukça güzel eserler çıkaran Ata Demirer , bu filmiyle bence Niyazi Gül Dörtnala denemesinden sonra yine yükselişe geçiyor .
İyi Seyirler .
