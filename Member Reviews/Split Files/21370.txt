( . ) Sylvester Stallone'un 2010 tarihli projesi Cehennem Melekleri , 80'lerin aksiyon yıldızlarını buluşturarak nostaljik bir seyir keyfi sunmayı başarıyordu .
Ardından gelen devam filmi de tüm pürüzlerine rağmen genişleyen kadrosuyla kendini sevdirince üçüncü film kapımıza dayandı .
Yine içi bomboş , ' intikam ' temalı bir senaryoyla karşımıza çıkan film kadroyu daha da kalabalıklaştırarak diğer ikisinden çok daha doyurucu bir izlenim bırakıyor ilk etapta .
Fakat yenilik içermeyen bayat hikayesinin yanında olay örgüsü sarmaş dolaş bir hal alıp aksiyon dozu da düşük kalınca serinin en zayıf halkası olup çıkıyor .
Neyse ki ekibe yeni katılan Banderas ile Snipes seyirciyi eğlendirme görevinin hakkını verirken diğer isimler de babalıklarını konuşturuyorlar her zamanki gibi .
Yani yıldız amcaların aksiyon şovundan kolay kolay sıkılmayanlara tüm kusurlarına rağmen tavsiye edilebilir Cehennem Melekleri 3.
