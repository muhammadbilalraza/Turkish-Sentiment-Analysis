II. Dünya Savaşı sırasında casusluk yapan Max Vatan ( Brad Pitt ) , Nazilerle ilgili yeni görevi için başka bir casus Marianne Beauséjour'la ( Marion Cottilard ) bir araya gelir .
Ve birlikte görevlerini yaparken bu ikili arasında bir aşk başlar .
Ve görevlerini bitirdikten sonra ikili evlenir ve çocukları olur .
Bu sırada da Max , istihbaratta casus olarak çalışmaya devam ederken eline Marianne'in bir Nazi casusu olduğu iddiası düşer .
Ve Max de bunun aksini kanıtlamaya çalışırken Marianne'le olan ilişkisi de değişecektir .
Yönetmen Robert Zemeckis'in çok başarılı bir yönetmen olduğunu düşünüyorum öncelikle .
Çektiği her filme farklı bir tarz getirmeyi başaran yönetmenlerden birisi .
Ve yine bu filmi de , Zemeckis'in diğer filmlerinden çok farklı bir iş olmuş .
İyi yanlardan başlayalım .
Film 1940'lı yıllarda geçtiği için bu filmi izlerken sanki o zamanlarda vizyona girmiş bir film izliyormuşsunuz gibi bir duyguya kapılıyorsunuz .
Kostümler , dekorlar , manzaralar ve uzun kamera çekimleri , bu duyguyu çok güzel yakalıyor .
Brad Pitt ile Marion Cottilard zaten kendini çoktan kanıtlamış olan şahane 2 oyuncu .
Ve bu filmde birlikte harika bir sonuç ortaya çıkarmışlar .
İkilinin kimyası ve özellikle de Brad Pitt'in gerçekçi oyunculuğu , sonucu daha da iyi yapıyor .
Filmin tonu oldukça ilginçti .
İlk 40 dakika her ne kadar uzun olsa bile , ilgi çekici bir romantik ortam yaratmayı başarmış .
Yavaş ilerleyen ton , filmin havasına ve karakterlerine çok uyumlu olmuş ve ortaya güzel bir sonuç çıkmış .
Fakat Allied'ın büyük sorunu bundan sonra başlıyor .
Max ve Marianne , görevlerini yerine getirdikten sonra filmin yavaş ve ilginç ilerleyen tonu kayboluyor ve birdenbire hikayenin en önemli yerleri 5 dakika içerisinde atlanıyor .
Mesela filmi izlerken 10 dakikayı kaçırırsanız , dünya kadar şey atlamış oluyorsunuz .
Film 10 dakika içerisine Max ve Marianne'in evlenmesini , Marianne'in hamile kalışı ve 1 yıl sonra mutlu bir aile kurmasına geçiyor birdenbire .
Ve sonra da iyice yavaşlamaya başlıyor .
Film ilgi çekici yerleri hızlı geçip monoton sahneleri iyice uzatmış .
Bunun için sırf bir sahneyi ele alabilirim .
Bu sahnede Brad Pitt'in karakteri istihbaratta çağrılıyor ve karakteri merdivenlerden yavaşça iniyor , sonra koca bir koridoru yürüyor , güvenlik görevlisine selam veriyor ve yavaşça ilerlemeye devam ediyor ve sonra da kapıdan içeri giriyor .
Filmin kendisi burayı rahatça kesebilirdi aslında .
Hikayeyi yavaşlatmaktan başka bir işe yaramamış bu sahne .
Filmle ilgili diğer bir sorunumsa görsel efektler .
Hani bu yazının başında filmin 1940'lı yıllarda vizyona girmiş bir film havası verdiğini söylemiştim ya ?
İşte görsel efektler sizi o havadan hemen çıkarıyor doğrusu .
Keşke efekt sayısı daha az olsaydı dedirtiyor doğrusu .
Peki neticede Allied nasıldı ?
İyiydi .
Ne muhteşem , ne berbat , her haliyle sadece iyi bir film .
Görülmesi gereken başarılı oyunculuklara ve dekorlara ama aynı zamanda da bir süre sonra ilgi çekiciliğini kaybeden bir tona , tahmin edilebilir ufak sahnelere ve uzatılmış bölümlere sahip aynı zamanda .
Eğer izlerseniz pişman olmayacağınız ama izlemezseniz de bir şey kaybetmeyeceğiniz bir film .
Eğer bu türü seviyorsanız , sorunlarına rağmen Allied sizi fazlasıyla tatmin edecektir bence .
FİLMİN İYİ YANLARI : + Brad Pitt ve Marion Cottilard . + Filmin 1940'lı yılların havasını tam anlamıyla yaşatması . + Senaryonun ilgi çekici olması . + İlk 40 dakikanın yavaş ilerleyen ilginç tonu .
FİLMİN KÖTÜ YANLARI : - . birdenbire hızlanıyor ve yaratılan hava bozuluyor .
- Uzatılmış , gereksiz birkaç sahne .
- Tahmin edilebilir bölümler .
- Finalinin istediği havayı verememesi .
TOPLAM PUAN : 7.2 / 10
