" Dark Shadows " a " kötü " diyemiyorum ama , bitirdikten sonra çok net biçimde şunu hissettim ; yine bir başka Tim Burton - Johnny Depp filmi .
İşte bu kadar , yalnızca bu kadar .
Tabii bu ikiliye son yıllarda iyiden iyiye Helena Bonham Carter da eklendi .
Bahsi geçen televizyon dizisini izlemedim ve pek haberim de yoktu önceden , ama tekrar gündeme getirmek ne derece gerekliydi ?
Bilmiyorum , bence çok da gerekli değildi .
Oyuncu kadrosu , atmosferi ve arada kulağımıza çalınan şarkıları ile kendini rahat izleten bir film kesinlikle .
Ama izlediğim en az son 4-5 Burton filmi için aynılarını söyledik zaten .
Değişen bir şey yok .
Diyeceksiniz ki adam sürekli yepyeni fikirler , yepyeni kadrolar ile mi gelsin ?
Tamam kabul ediyorum , sinema tarihinde şimdiden kendisine özel bir yer edinen , özellikle Edward , Beetle gibi filmler ile yükselişi çoktan yakalamış bir yönetmen kendisi .
Çektiği hiçbir film de sıkmıyor insanı .
Ama diyorum ya , " Dark Shadows " ile birlikte sanırım yavaş yavaş " gına " gelmeye başladı bana .
Güldüren , eğlendiren kısımlar var .
Oyuncular üst düzey .
Yönetmenin ve Depp'in hayranları büyük ihtimalle yine aradıklarını bulacaklardır .
Kendi adıma , biraz daha fazlasını beklemeye başladım açıkçası .
Umutlarımı " Frankenweenie " ye taşıyorum .
Ama şu bir gerçek ki , Burton gerçekten de " kişisel " filmler çekiyor , " Dark Shadows " örneğinde de olduğu gibi .
Ve bu bile tek başına takdir edilmeye değer .
