“Sherlock Holmes : A Game of Shadows” , yönetmen koltuğunda , serinin ilk filmi “Sherlock Holmes” ( 2009 ) u da çeken ve “Sherlock Holmes 3” ( 2021 ) ü de çekeceği söylentileri kulaktan kulağa dolaşan Guy Ritchie’nin oturduğu bir devam filmi …
Filmin senaryosunu , Sir Arthur Conan Doyle tarafından yaratılmış olan Sherlock Holmes ve Dr .
John Watson karakterlerine uyarlamak ve yine Doyle tarafından yazılmış kısa hikâyeler olan " The Final Problem " ve " The Empty House " dan esinlenmek suretiyle Michele Mulroney ve Kieran Mulroney ikilisi birlikte yazmışlar …
125 milyon dolarlık bir bütçeyle çekilen ve 543,8 milyon dolar gibi ciddi bir gişe başarısına imza atan filmin , 7.5 / 10 ( 428.957 oy ) ve 3.9 / 5 ( 100.0 üzeri oy ) olan IMDB ve Rotten Tomatoes izleyici puanı ortalamalarıyla 6 / 10 ( 229 yorum ) ve 48 / 100 ( 38 yorum ) olan Rotten Tomatoes ve Metacritic yorum ortalamaları arasındaki farklılık oldukça dikkat çekici …
İzleyicinin bayıla bayıla gidip , gişeye 543,8 milyon dolar bıraktığı ve olumlu şekilde puan verdiği bir filmi , ne yazık ki eleştirmenler yine beğenmemişler …
Bu çelişkili durumun nedenlerini anlayabilmek için , gelin isterseniz önceliği oyuncu kadrosuna vermek suretiyle filmimize biraz daha yakından bakalım ve ardından da kendi özgün yorumumuzla birlikte puanlamaya çalışalım …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce bu filme ilişkin ilk tespitimizi paylaşalım : Karşımızdakinin , devamı olduğu serinin ilk filmi gibi , yine hiçbir fedakârlıktan kaçınılmayarak devasa yapım bütçesinin önemli bir bölümünün kostüm , dekor , makyaj ve efektlere cömertçe harcandığı , seyri ve anlaması kolay " 3 al , 2 öde " tarzı harcıâlem bir aksiyon filmi olduğunu söyleyebiliriz …
Bu filmde de , ilk filmdeki şekliyle Sherlock Holmes ve Dr .
John Watson karakterlerini canlandıran Robert Downey Jr . ve Jude Law’un kadrodaki yerlerini koruduklarını görüyoruz …
Onlara serinin bu filminde , Noomi Rapace , Jared Harris , Paul Anderson ve Stephen Fry gibi deneyimli isimler eşlik etmişler …
İlk filmin önemli isimlerinden Irene Adler’i canlandıran Rachel McAdams’da , küçük bir selam için geçerken şöyle bir uğramış filme …
Evet , film kesinlikle bir sanat şaheseri değil ve ( yazılan her şeyi “yorum” diye yayınladığı için artık neredeyse hiçbir itibarı ve referans olma özelliği kalmayan ) IMDB’deki sıradan izleyici oylarından oluşan 7 , 8 , 9 ve 10’lu bol kepçe puanları da hak etmiyor …
Fakat bu , aynı zamanda , filme San Francisco Chronicle’daki Mick LaSalle gibi 100 üzerinden 0 veya Slant Magazine’deki Nick Schager gibi 100 üzerinden 25 yahut Chicago Tribune’deki Michael Phillips gibi 100 üzerinden yine 25 puanı mazur gösterecek bir durum da değil …
Nihayetinde “Sherlock Holmes : A Game of Shadows” , yukarıda da söylediğimiz gibi , senaryosu ve görsel malzemesiyle büyük kitlelere hitap eder tarzda kurgulanan ve böylelikle de , hem cebinde bir sinema bileti ile bir kova patlamış mısır alabilecek parası olan izleyiciyi hem de başta Village Roadshow Pictures olmak üzere yapımcılarını fazlasıyla mutlu eden " halk tipi " popüler bir film …
Sonuç olarak , tarzımız olmamasına ve 129 dakika gibi pekte kısa sayılmayacak süresine rağmen sıkılmadan izlediğimiz bu film için puanımız 3 , önerimiz ise aksiyon meraklısıysanız ve eğer halen de izlemediyseniz “mutlaka bir göz atın” şeklinde olacak …
" Zaten bütün filmler , arşivlik sanat filmleri olmak zorunda da değil . Bazıları da böyle , hoşça vakit geçirip sonra da unutmak içindir " ilkesi gereği : İzleyecek herkese , keyifli seyirler ,
