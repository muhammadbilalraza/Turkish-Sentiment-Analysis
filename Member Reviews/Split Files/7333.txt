Eğer Doug Liman’ın ismini daha önce duyduysanız bunun sebebi ya Mr . & Mrs .
Smith’tir ya da Bourne üçlemesinin yapımcılığını üstlenmiş olmasıdır - ki ikincisini bilmek için biraz tuhaf olmanız gerekiyor .
Bilim kurgu dünyasıyla hayli içli dışlı bir sinemacı olan Liman’ın beyazperdedeki son yönetmenlik denemesi Yarının Sınırında , ( artık vaktinin geldiğini düşünüyor olacak ki ) kendisinin bugüne kadarki ilk uzaylı temalı filmi .
Hiroshi Sakurazaka imzalı All I Need Is Kill isimli romandan uyarlanan filmin senarist kadrosunda Olağan Şüpheliler’in Oscar ödüllü yazarı Christopher McQuarrie de mevcut .
Hollywood’un uzunca bir süredir yüksek bütçeli aksiyon filmlerindeki ilk tercihi olan Tom Cruise’un başrolü yükselen yıldız Emily Blunt’la paylaştığı Yarının Sınırında , her ne kadar işinde usta bir ekip tarafından yaratılmış ve sergilenmiş gibi dursa da bilindik Hollywood felaket filmlerinin belli başlı vazgeçilmez unsurlarının hapsinde seyrediyor oluşu dolayısıyla vasattan öteye gidemeyecek bir yapım .
