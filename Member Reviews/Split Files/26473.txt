( . ) Motel , yıldız oyuncularıyla aldatan , David Grovic'in ilk yönetmenlik deneyiminde adeta rezil olduğu bir polisiye - gerilim örneği .
Zira ne doğru düzgün bir gerilim yaratıyor ne de merak unsurunu sonuna kadar ayakta tutmayı başarabiliyor .
Birbirinden manyak tiplemelerle iyice deli saçmasına dönen hikaye bir süre sonra tamamen zıvanadan çıkıyor .
Seyirciyi şaşırtması beklenen sözde sürpriz finaliyle de her türlü negatif tepkiyi üzerine çeken filmin en ufak tutarlı yanı olmamakla birlikte görülmeye değer hiç bir şey de sunmuyor .
Robert De Niro'nun akıllardan çıkmayacak cinslikteki hali ve diğer tüm karikatürize karakterler filmin acayipliğini ve ucubeliğini arttırırken diğer zırvalıklar da işin içine girince Motel , bir suç filminde ne kadar saçmalanabilir sorusunun en esaslı kanıtı olup çıkıveriyor .
