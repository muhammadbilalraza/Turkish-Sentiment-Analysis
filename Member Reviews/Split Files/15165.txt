Arif V 216 , bu yılın en merakla beklediğim filmlerinden birisiydi .
Çünkü G. O. R. A. ve A. R. O. G. ' dan sonra bu serinin devam edeceği düşüncesi beni gerçekten heyecanlandırıyordu .
Fakat aynı zamanda filmin bütçesi ve hikayesi hakkında endişelerim de vardı .
Bunun bir benzer örneğini Düğün Dernek 2'de görmüştük mesela .
O filmin o kadar yüksek bir bütçesi vardı ki , hikayesine odaklanmak yerine görsel efektlerle gösteriş yapmaya çalışıyordu .
Hikayesi ise ilk filmle aynı olduğundan Düğün Dernek 2'yi özel kılan bir yan yoktu .
Cem Yılmaz'ın son filmi Ali Baba ve 7 Cüceler'de de benzer bir durum vardı .
Bu yüzden Arif V 216 benim için iki türlü sonuçlanabilirdi .
Ya film G. O. R. A. serisine yeni bir tat getirip olabildiğince eğlenceli olacak , ya da diğer filmlerle aynı hikayeyi işlemekten başka hiçbir amacı olmayan , kısa sürede unutulabilir bir Türk filmi olacaktı .
Eğer bu filme girmeden önce sizin de böyle bir endişeniz varsa sakın merak etmeyin , çünkü Arif V 216 beni her yanıyla şaşırttı .
Hatta öyle ki , Arif V 216'nın G. O. R. A. üçlemesindeki en iyi film olduğunu düşünüyorum .
Peki neden Arif V 216'nın bu kadar iyi olduğunu düşünüyorum ?
Çünkü G. O. R. A. veya A. R. O. G. ' daki gibi sadece yabancı filmlere gönderme yapan Türk usulü bir komedi filmi olmaktan ziyade Arif V 216 , risk alan bir iş .
Çünkü bu filmin merkezi yabancı filmler değil , bir neslin büyümüş olduğu kendi filmlerimiz ve sanatçılarımız .
Ve Arif V 216 , 1960'lı yılların atmosferini , o zamanda çekilen kült filmlere ve Zeki Müren , Ayhan Işık ve Cüneyt Arkın gibi " usta " kişileri hikayesinde öyle güzel kullanıyor ki , izlerken etkilenmemek elde değil .
Üstelik Arif V 216 , sadece 2 saat boyunca her saniyesine güleceğiniz bir komedi filmi değil .
Filmin kesinlikle komik bölümleri olsa da , hikayenin büyük bir bölümü Arif ile 216 arasındaki arkadaşlığa odaklanıyor .
Ve bu sahneler öyle içten hazırlanmış ki , bir yerden sonra " Cem Yılmaz'ın yeni komedi filmi " ni izlediğimi unuttum ve gerçekten de bir film izler gibi hissettim .
Hikaye nerelerde komik ve nerelerde yavaş ilerlemesi gerektiğini çok iyi dengelemiş .
Bu sayede Arif V 216 , sadece G. O. R. A. ' nın ruhunu yakalamakla kalmıyor , aynı zamanda bu ana karakterleri hiç olmadığı kadar umursamanızı sağlıyor .
216'yı bu filmdeki kadar cana yakın ve gerçekçi bulmamıştım G. O. R. A. ' da .
Arif ise her zamanki gibi Arif olsa da , bu filmde sadece bir şaka mekanizması olmaktan çok daha fazlasıydı .
Bu arada dekorlar , setler , kostümler vb. şeyler bakımından Arif V 216 , gördüğüm en emek harcanmış Türk filmlerinden birisiydi .
1960'lı yılların görünüşünden her bir sahnedeki kıyafet seçimlerine ve müziklerine kadar Arif V 216 , bu konuda olabilecek en etkili nostalji deneyimini yaratmış .
Ayrıca görsel efektler de bir Türk filmine göre oldukça başarılıydı .
Eğer filmin son 10 dakikasını saymazsak , diğer efektler oldukça gerçekçiydi .
Filmdeki esprilerin neredeyse tamamı başarılıydı .
Arif V 216 sırtını tamamen komediye yaslayan bir film olmadığı için , filmde yaşanan komik anların etkisi daha da büyük oluyor .
Gerek filmde görünen ünlü oyuncular ve yerli - yabancı filmlere yapılan göndermeler olsun , şakalar tek kelimeyle harikaydı .
Ayrıca filmin " iyi insan olmak " hakkındaki mesajını da çok başarılı buldum .
Film hakkındaki sorunlarım ise çok büyük değil ama yine de bahsedeyim ; hikayenin ilerleyebilmesi için senaryo , Türk sinemasının bazı klişelerine başvuruyor .
Filmin bu bölümlere yaklaşımı bir nevi saygı duruşu bakımında olsa da , hikayenin bazı bölümlerinin tahmin edilebilir olduğunu belirtmeliyim .
Ayrıca filmin 126 dakikalık uzun bir süresi var ve izlerken bu sürenin uzunluğunu hissediyorsunuz da .
Filmin sıkıcı olmamasına karşın G. O. R. A veya A. R. O. G. kadar hızlı ilerleyen bir film de değildi doğrusu .
Bu yazıyı biraz geçiştirmiş olduğumun farkındayım çünkü film hakkında gerçekten çok fazla detay vermek istemiyorum .
Çünkü Arif V 216'nın yarattığı nostaljik atmosferi çok fazla bilgi sahibi olmadan izlemeniz daha etkili olur .
Kısacası Arif V 216 , sırtını tamamıyla komediye yaslamadığı için G. O. R. A. veya A. R. O. G. kadar sık sık izleyeceğim bir film olmasa da , hikayesinin genişliği ve eski Türk sinemasına yaptığı saygı duruşu hissinden dolayı , bu üçlemenin en doyurucu ve " film " gibi hissettiren filmiydi .
Oyunculuklar , şakalar , yaratılan atmosfer harikaydı .
Filmin ne kadar iyi olduğunu izledikten hemen sonra farkına varamasam da , üzerinde düşündükçe daha çok sevdiğim bir iş oldu .
G. O. R. A. serisine yeni bir hayat soluyan ve önceki filmleri tekrar etmeyen bir iş olmuş .
Eğer Pek Yakında filmi Cem Yılmaz'ın sinemaya olan tutkusunun birazını gösteriyorsa , Arif V 216 ise bunun tamamını gösteriyor .
Bu yüzden filmi izlemek çok keyifliydi .
Eğer her saniyesine güleceğiniz bir komedi filmi değil de gerçekten kaliteli bir Türk filmi izlemek istiyorsanız , Arif V 216'yı mutlaka izlemelisiniz .
Cem Yılmaz'a olan sevgim bu filmle daha da arttı .
Sakın kaçırmayın .
FİLMİN İYİ YANLARI : + Göndermeler . + Yerine yapılan kaliteli şakalar . + Arif ve 216 arasındaki arkadaşlığın işlenişi . + Eski oyuncu kadrosunu yeniden bir arada görmek .
FİLMİN KÖTÜ YANLARI :
- Hikayedeki bazı gelişmelerin biraz fazla bilindik olması .
- Süresinin uzunluğunun hissediliyor olması .
TOPLAM PUAN : 8 / 10
