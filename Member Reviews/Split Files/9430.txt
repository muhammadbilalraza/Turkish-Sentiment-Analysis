Yazımın özeti : " Hayatta anlam arayan biriyseniz . Blade Runner izlemeden ölmeyin . "
Normale dönemiyorum çünkü bu filmi içimden bir türlü atamıyorum .
2 kez sinemada izledim , yetmedi .
Nereden başlasam bilmiyorum .
Kendimi sabırsız ve doyumsuz biri olarak bilirdim ama buna rağmen herkesin " Çok ağır gidiyor abi " dediği 3 saatlik filmi yerimden kalkmadan 2 defa izledim .
Her sahnesinin ayrı ayrı resmini çizmek , duygusunu tekrar tekrar yaşamak , yaşatmak istiyorum .
Oyuncuların birçoğu hayatlarının en iyi performansını sergilemişler .
Her karakter ayrı ayrı muhteşem tasarlanmış . 
spoiler : 
Luv'ın K'i yere sererken hırsla öptükten sonra " I'm the best ! " diyerek suda kayboluşu . 
Her şeyini , hatta yaşamını bile kaybederken K'in dudaklarına yayılan o gülümseme . 
Joi'un " sınırlılığı " ( özellikle " K. . K. . K. . " diye takıldığı sahnede o çaresizlik çok güzel yansıtılmıştı . ) ama buna rağmen K'e duyduğu bağlılık ve dünyaya olan merakı . 
Yalnız , renksiz , inatçı ve emekli Deckard'ın neden yumrukladığını dahi unuttuğu K'e yorgunlukla " I like this song " diyişi . 
Özellikle K'den çok etkilendim .
Tüm replicant'ların ortak çaresizliğini , kimlik veya ruh arayışını çok derinden hissettirdi bana .
Anıların gerçek olduğunu öğrendiğindeki tutuk duygu patlaması .
Kimliksizlikten sıyrılmasını sağlayan umutlarını , hayatının tek keyfi olan Joi'u ; hatta Joi'un eşsizliğine dair olan inancını bile kaybettiği an , Joi'un devasa hologramına bakarak dikildiği o an işte .
Filmin başından beri yemediği dayak kalmamış , yüzü gözü sargılı ve kanlar içindeyken gözlerindeki o . çaresizlik mi kaybedişine olan teslimiyet mi her neyse o his , içime öyle güzel işledi ki .
Ve yıllar sonra gelen 2. tears in the rain sahnesi .
" Gerçek bir insan gibi ölüyorum , o halde insanım " diye mi düşünüyordu , yoksa kar tanelerinin güzelliğini ilk defa mı izledi , hissetti ? 
Bilmiyorum .
Ama bu filmle birlikte Blade Runner evrenine Luv , K gibi muhteşem karakterler daha katılmış oldu . 
Olumsuz eleştiri : 
spoiler : 
 Wallace'ın amacının ne olduğu , hatta villain olup olmadığı bile bana göre havada kalmıştı .
Replicaların çoğalmasını istediği halde onlara bu kadar acımasız davranmasını kafamda oturtamadım .
Ayrıca Luv karakteri daha ön planda olduğu için posterde Wallace'ın yerine onun konulması daha mantıklı olurdu . 
Devrimci bir Replicant örgütünün son anda ortaya çıkıp bir işe yaramadan kaybolması bana gereksiz geldi .
Devam filmine sinyal çakmaktan başka bir işlevi olmayan bir detaydı . 
Sansür meselesini ise Warner Bros'un Türkiye'yi ; " develerin dört nala koştuğu bir Arap ülkesi " sanma cehaletine veriyorum .
Dış politikamıza bakınca kim öyle zannetmez , onu da merak ediyorum gerçi de o ayrı . 
Son olarak : Neo noir ve bilimkurgunun birleştiği yere sevdalı birisi olarak orjinaliyle birlikte Blade Runner 2049 da hayatımın filmidir .
Boş beleş insanın bilinçli gideceği bir film asla değildir .
Ülkemiz hatta dünya geneli kimliksiz , devamlı tüketerek zaman öldüren , hayattan ve anlamdan kaçan , hissiz " insan " kolonilerinden oluştuğu için filmin gişe başarısının düşük olması beklenen bir sonuçtur .
Ancak bu bir " filmdir " , aptal bir toplum için değil sanat için sanattır .
Fest end fürüyüsün " pat pat pat " akıp giden aksiyonunda hayatının 1.5 saatçiğini bile olsa hissetmeden , düşünmeden geçirebilecek olmanın mutluluğunu yaşayan organizmalara ; 3 saat boyunca başka bir evrende yaşayıp , o evrene ait duygular hissetmek , bir şeylere kafa yormak ağır gelecektir .
Bunlar hep olağandır .
( Sadece ; Barış Özcan gibi muazzam ilgi gören bir Youtuber'ın dahi Blade Runner analizinin az izlenmesi benim için olağan değildi ve buna gerçekten üzüldüm . ) Sadece umuyorum ki çığ gibi büyüyen aptallığa ve aptallıktan kazanılabilecek milyon dolarlara rağmen " sanatçı " lar tükenmez ve inadına sanat yapmaya devam ederler .
