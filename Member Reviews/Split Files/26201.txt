Jesse Eisenberg , Dakota Fanning ve Peter Sarsgaard gibi üç ünlü oyuncunun performanslarıyla eşlik ettiği film , başlarda seyircisini kendine çekmeyi kolayca başaran bir hikayeye sahip .
Reichardt , her daim birlikte çalıştığı senarist Jonathan Raymond ile oldukça merak uyandırıcı ve ilgiyi üzerinde toplayan bir başlangıç yapsa da filmin düşük temposuyla bu ilgiyi ayakta tutmayı başaramıyor .
Doğanın artık tamamen katledildiğine , insanların bu kaynağın sonunun gelişini ne zaman anlayacağına kafa yoran gençlerin çareyi anarşist eylemlerde bularak harekete geçmesi , Night Moves’un ikinci yarısında kişinin kendi doğasıyla olan mücadelesine evriliyor .
Josh’un ağırlığını koyduğu üç arkadaşın detaylı planlar yapışını seyrettiğimiz ilk yarım saat yapacakları eylemin ne olduğuna dair zihni kurcalayan sorularla geçiyor .
Sonrasında gelişen olaylar ise suçluluk psikolojisi ve hem kendi benlikleriyle hem de birbirleriyle olan hesaplaşmalarına gebe kalıyor .
