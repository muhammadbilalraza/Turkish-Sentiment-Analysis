“Insidious” , “Saw” serisinin yaratıcılarından Leigh Whannell’ın senaryosunu yazarken James Wan’ın da yönetmen koltuğunda oturduğu dört filmlik serinin , ana karakterler ile işlenecek mevzusunun tanıtıldığı açılış bölümü …
Aynen bu film sayesinde , “Paranormal Activity” ( 2007 ) deki “15 koy brüt 193 kazanlık” gişe başarısının tadı damağında kalmış olan Jason Blum’ın , yeniden “korku – gerilim” kategorisine sert bir dönüş yapmış olduğu gibi …
Ki bu projenin ilk filminde de 1,5 milyon dolarlık son derece mütevazı bir bütçe ile brüt 99,5 milyon dolarlık , hiç de azımsanmayacak bir hasılat rakamına ulaşılmış …
Gerçekten de müthiş bir “yatırım öngörüsü” …
Neyse …
Bu ufak gevezeliğin ardından filmimize dönecek olursak …
Besteci Renai ( Rose Byrne ) ve öğretmen Josh Lambert ( Patrick Wilson ) çifti , oğulları Dalton ( Ty Simpkins ) ile Foster ( Andrew Astor ) ve küçük kızları Cali ( Brynn Bowie – Madison Bowie ) ile beraber yeni evlerine taşınmışlar …
Ama henüz tam anlamıyla da yerleşememişlerdir …
Josh işine , oğlanlar da okullarına gittikten sonra piyanosunun başına geçen Renai , Cali’nin bebek telsizinden duyulan ağlama sesi üzerine yukarıdaki odasına çıkar …
O arada kulağına başka ilginç sesler de gelmeye başlamıştır …
Bu sesin kaynağını bulmak üzere evi ve hatta ( tam bir “mezbeleliği” andıran ) tavan arasını “şaşkınlıkla” kolaçan eden Renai , herhangi bir şeye de rastlayamaz …
Akşam Josh’da dönmüş ve bütün aile bir araya gelmişken , “davet edercesine” kendiliğinden açılan kapıdan süzülen Dalton birden tavan arasına çıkıverir …
Çıkıverir çıkmasına da …
Ampulü yakmak için tırmanırken basamaklarından biri kırılan merdivenden düşerek birkaç sıyrıkla atlattığı “hafif” bir kaza da geçirir …
Arkasından da Dalton’ın annesi ile babasını telaşlandıran “feryat figanı” yayılır ortama …
İşin daha da kötüsü , her ne kadar “hafif” dedikse de Dalton ertesi sabah uyanamayarak , derin bir uyku komasına girer …
Hastanede çocuğu inceleyen Dr .
Sercarz’da ( Ruben Pla ) yapılan birkaç günlük testler aracılığı ile tıbbi bir sonuca ulaşamaz …
O nedenle araştırmaya devam edilecektir …
Ve böylelikle aradan üç aylık bir süre daha geçer …
Artık Dalton’ın bakımına , Kelly ( Heather Tocquigny ) isimli bir yoğun bakım hemşiresi de tutularak evde devam edilmektedir …
Bütün bu olumsuzlukların yanı sıra bir gün Renai yine piyanosunun başındayken , bebek telsizinden “fısıltılar” halindeki garip konuşmalar duymaya başlar …
Dalton’ın kardeşi Foster da annesine , geceleri etrafta dolaşan Dalton’dan korktuğunu söyleyerek odalarının değiştirilmesini ister …
Bu sinir bozucu ortamda bir akşam , Josh ile Renai’de tam yatacaklarken kapıları çalınır ancak Josh gidip baktığında kimsecikler yoktur ortalıkta …
Kapıyı kilitleyerek alarmı kuran ve yeniden odasına çıkmaya hazırlanan Josh , Cali’nin odasında bir yabancıyı görmüş olan Renai’nin çığlıkları üzerine koşuşturarak fırlar …
Tabii görünürde yine herhangi biri yok …
Hadi geçti derken , bu kez de kapının alarmı öterek gecenin sessizliğini ve iyice gerilmiş olan sinirleri tamamen bozar …
Josh aşağıya yeniden indiğinde kapının açık olduğunu görerek hem kapıyı kapatır hem de alarmı susturur ve eline aldığı bir şömine maşası ile evde dolanmaya başlar …
Ne çare ki , aynı durum bir kez daha tekrarlanır …
Elbette çok daha başka olumsuzluklar da yaşanır …
Nihayetinde işin tadının iyice kaçtığını fark eden karı koca Lambertlar , yeni bir eve taşınmaya karar verirler …
Fakat değişen pek fazla bir şey de olmaz …
Renai bir ara , belki çare olur diye eski dostu Peder Liam Martin’i ( John Henry Binder ) devreye sokmayı düşünse de olaya Josh’ın annesi Lorraine ( Barbara Hershey ) bizzat el koyarak : Oğlu ve gelinini , Specs ( filmin senaristi de olan Leigh Whannell ) , Tucker ( Angus Sampson ) ve geçmişe dayanan bir dostlukları bulunan Elise Rainier ( Lin Shaye ) ile tanıştırır …
Başlangıçta Josh , bu ekibin yapacaklarını şarlatanlık olarak nitelendirse de filmde yepyeni gelişmeler start alır …
Nasıl mı ?
O ana kadar , “haunted house – hayaletli ev” konsepti içinde kapalı tek mekânda kurgulanan film birdenbire biçim değiştirerek “doğaüstü” olayların söz konusu olduğu ilgi çeken bir korku temasına evrilecektir …
Bitirmeden ilave edeceğimiz son husus ise , “Insidious” ın sinemada esas belirleyici unsurun “para” değil “zekâ ve vizyon” olduğunu gösteren filmlerden biri olduğu biçiminde olacak …
Özellikle de sürekli olarak bütçemiz olsaydı neler neler çekerdik bahanesinin ardına sığınan “yerli” ve “milli” sinemacılarımıza yönelik bir eleştiri olarak …
Keyifli seyirler , Son bir not : Josh’ın ders verdiği 31. dakikada yer alan sınıftaki tahtaya dikkatlice bakacak olursanız James Wan ile Makyaj Bölümündeki Yeşim ' Shimmy ' ve Leslie Borchard’ın adlarının da yazılı olduğunu görürsünüz …
