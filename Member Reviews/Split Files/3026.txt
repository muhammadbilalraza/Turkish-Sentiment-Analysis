Öncelikle filmi senaryoyu Yılmaz Erdoğan’a yakıştıramadığımı belirterek başlamak istiyorum .
Tiyatro oyunu ne kadar kendi alanında bir “efsane” ise , film de tam aksine bir o kadar bayağılıklarla dolu .
Geçelim daha detaylı yorumbölümümüze : 
spoiler : 


- Başrol karakteri tek bir oyuncunun oynamış olmasını hiç doğru bulmadım .
Özellikle çocuk yaşları , çocuk bir oyuncu oynasaydı karaktere daha bir sempatiyle bakılabilirdi .
Yine yaşlılık hali ve makyajini da “Olacak O Kadar”dan hallice buldum maalesef .
- Filmin ana iddiası ; çok zeki bir karakter olan başrol oyuncusunun yaşadığı zorluklarla , hayatının hiç de gitmemesi gereken bir yola sürüklenmesi .
Ancak maalesef karakter film boyunca bu izlenimi hiç vermiyor .
Bu nedenle de 4 işlem dehası olan bu karakter bir türlü istenen hissiyatı veremiyor .
Tam aksine son derece küstah ancak bu küstahlığı bir temele dayanmayan bir durum film boyunca yakanızı bırakmıyor .
- Oyunculuklarla ilgili bir eleştiri yapmayacağım , dediğim gibi senaryo oldukça zorlama bu nedenle de , oyuncuların performansları yukarı çıkmıyor .
- Acitasyon , acitasyon ve yine acitasyon .
Filmde sürekli birileri ölüyor ya da gidiyor ve bununla bir bağ kurmamız isteniyor .
Hadi baba öldü anladık , ya diğerleri ?
Hele dindar dayının gidişi ? “Onu bulmaya gidiyorum . ” Kimi bulmaya gidiyorsun ?
Filmin başından itibaren zaten saçma bir karaktersin , nereye gidiyorsun da duygulanalım ?
- Film arada siyasi mesajlar vermeye de yelteniyor .
Kenardan , kenardan kimseyi üzmeden ama yine sıfır duygu .
Ne gerek var ?
- Birkaç espiri hariç , filmin komedi seviyesi de yerlerde geziyor .
Yılmaz Erdoğan gibi bir mizah ustasına hiç yakışmayan , yanından bile geçmeyen bir durum .
- Ateş böceği meselesine hiç girmek istemiyordum ama bu kadar yazmışken değinmeden olmaz artık .
Filmin adı olan , esin kaynağı olan ateş böcekleri film boyunca “hadi artık bir anlam bul” diye içinizi kemirmenizi sağlıyor .
Sonuç mu ?
Hüsran yine maalesef .
- Filmin tek iyi yanı zannediyorum ki , görüntü yönetmenliği .
Filmin renklerini beğendim , kamera açıları zaman zaman kötü olsa da ( muhtemelen mekan ve bütçeyle ilgili ) genel itibarıyla film görsel olarak keyif veriyor . 
spoiler : 

Son olarak diğer tüm özelliklerinin yanında çok iyi bir yazar ve senarist olan Yılmaz Erdoğan’ın bu filmin senaryosunu ve repliklerini yazdığını düşünmek pek akılcı gelmiyor ne yalan söyleyeyim .
Senaryo ve içerik daha çok skeç yazarı - ki yaptıkları işte son derece başarılı buluyorum - bir kadronun elinden çıkmış gibi görünüyor ki , yine de Yılmaz Erdoğan’ın kendi imzasıyla filmi piyasaya sürmesini oldukça anlamsız bulduğumu da belirtmek isterim .
