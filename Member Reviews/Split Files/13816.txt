" Filmin iki erkek baş kahramanı kaybedenler kulübünden mi ? " diye düşündüğüm ve aslında onlarınkinin şımarıklıktan ibaret olduğunu farkettiğim film .
Beğendim diyemem .
Oyuncuları seviyor olmama rağmen . 
spoiler : 

 Radyolarının başında hayata tutunabilecekleri bir umut arayan gerçekten kaybetmiş insanlara bakınca , mikrofon başındaki bu iki karakterin " aslında kaybetmediklerini , kendi seçimlerini yapabilecek durumda ve güçte olduklarını , dinleyicilere de - geçici bir umut - verdiklerini ve canları sıkıldığında da yine kendi istekleri doğrultusunda , kimseyi düşünmeden bırakıp gittiklerini " düşündürdü bana .
Bırakın kalabalıkları bir yana , tek bir kişiye ya da bir hayvan dostunuza bile olumlu etkide bulunduğunuz bir hareketiniz varsa , o hareketi bırakmadan önce bir defa daha düşünmelisiniz .
Tabi bu amacınıza da bağlı .
Amacınız sadece kendinizseniz , sadece kendiniz için bir şeyler yapacaksınızdır .
Oysa insanoğlu sosyal bir varlık .
Bir bütünün parçasıyız hepimiz .
Dolayısıyla da birbirimizden sorumluyuz .
Sorumsuzca umut dağıtıp canımız isteyince de o umutları söküp gidemeyiz .
Vicdani olan bu .
Peki bu iki karakter ömürlerince bu işe devam mı etmeliydiler , madem sorumluluk gerektiriyor yaptığımız işler .
Dinleyenlere karşı sorumluysalar , gitmesinler mi hiç ?
Tabiki hayır .
Demek istediğim bu değil tam olarak .
Elbette kendi hayatlarına gidecekler .
Burda gitme biçimi de önemli , gelirken ve de programın devam ettiği süreçte verdikleri mesajlar da önemli .
Karşılarındaki umutsuz çaresiz insanlara , onlardan biriymişler , kendileri de kaybedenlerdenmiş gibi bir izlenim vermemeliler mesela .
Çünki kaybedenlerden değiller , yaşamlarından sıkılıp ara veren ve bir deneyim yaşamaya karar verenlerdenler .
Seçme şansları var öncelikle .
Son yıllarda " kendiniz için yaşayın " " en önemli şey sizsiniz " gibi sloganlar da ortalıklarda cirit atıyor malum .
İnsanları bencilliğe doğru iten düşünce biçimleri bunlar .
Katılmıyorum .
Filmde de bu etkiyi gördüm .
Ha iyi yanı yok mu ?
Var tabi .
Şöyle ki " Umut kaynaklarınızı , tutunacağınız şeyleri iyi seçin . Pasif olmayın , aktif olun , bir şeyler yapın , hayata katılın " gibi mesajlar çıkarmak da mümkün .
Eğer isterseniz .
Oturup , gelen ve ne kadar süre geleceği belli olmayan etkilerle hayata tutunmak değil , birebir hayatın içinde olmak ve mümkün mertebe olumlu etkiler üretebilmek gerek .
Bağımlı olmamak da denebilir buna . .
Ne oldu bizim kültürümüze , yardımseverliğimize , fekadarlık , vefa öğütleyen öğretilerimize ?
Ben filmlere daha çok psikolojik etkileri açısından bakıyorum .
Özellikle derinliği olan ya da olduğu sanılan filmlere . .
Hayat felsefemizi oluşturacağımız zaman bizi etkileyen şeyleri bir daha gözden geçirelim ne kadar doğru ya da yanlışlar diye .
