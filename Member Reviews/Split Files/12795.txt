( . ) İlk olarak 1968'de başlayan Maymunlar Cehennemi furyası gittikçe daha talihsiz bir hal alırken en son 2011'de Rupert Wyatt tarafından yepyeni bir Maymunlar Cehennemi serisinin ilk adımı atılmıştı .
Üç yıl aradan sonra bu kez projenin başında Matt Reeves'ın yer aldığı Maymunlar Cehennemi : Şafak Vakti ise ilkinden daha iyi bir devam filmi olarak karşımıza çıktı .
Teknik anlamdaki ciddi farkın yanı sıra hikaye alanında da daha kapsamlı ve incelikli bir işin ürünü olduğunu her karesiyle belli eden film , çapıcı mesajları ve etkileyici hikayesiyle de oldukça dikkat çekiyor .
En nihayetinde ise ufak tefek kusurların rahatlıkla göz ardı edilerek izlenebileceği , seri için hayli başarılı bir gelişme bölümü olarak 2014 yazının belki de en iddialı blockbuster'ı olmayı fazlasıyla hak ediyor .
