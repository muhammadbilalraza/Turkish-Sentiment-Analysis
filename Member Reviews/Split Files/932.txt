Orijinal isminde geçen ' runner - koşucu ' kelimesine uygun olarak hızlı bir tempoyla ilerleyen heyecanlı bir film .
Hepimiz kendimizin kurmadığı sistemlerin içine doğuyoruz .
Sistemler birbirinden farklı olsa da ortak noktaları içinde yaşayanlara sürekli bir korku pompalaması .
Sistemler ayakta kalmalarını kurallara uyulmaması durumunda başımıza çok kötü şeyler geleceği hipotezine borçlular .
Arada sistemi karşı çıkanlar olursa bunlar cezalandırılır .
Sistemde ki çarpıklıklar bu dış destekli ( ! ) isyancılara yüklenir .
Kaderine ( ! ) razı olanlara da her şey bu isyancıların suçu denir .
Bu film de başlangıçta bir sistem eleştirisi havası veriyor .
Ancak film ilerledikçe bu alt metin silikleşiyor .
Bir taraftan ' isyan iyidir ' derken bir taraftan sisteme bağlı kalmadıklarında durumun kendileri için daha da kötüleşeceğini göstermişler .
Bu yüzden serinin devam filmlerinde ( kitabı okumayanlar için ) asıl mesajı göreceğiz .
Ama umarım olayı Resident Evil'e bağlamazlar .
Daha çok gençlere hitap eden film sürekli ortaya çıkan belirsizlikler ve cevaplar ile akıcı bir şekilde ilerliyor .
O yüzden herkes sıkılmadan izleyebilir .
Yaratık efektlerini çok başarılı bulmadım .
Bir de özellikle gençlik filmlerinde duymaya alıştığımız bir hollywood klişesi olan ' bu senin seçimin ' olayı olmasaydı iyiydi .
