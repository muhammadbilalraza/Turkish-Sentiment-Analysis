Ahmet Kural , Murat Cemcir ve yönetmen Selçuk Aydemir ekibinin işlerinin büyük bir takipçisiyim .
İlk Çalgı Çengi filmi ve ikinci Düğün Dernek filmi benim için ortalama olsa da ekibin İşler Güçler , Kardeş Payı ve Düğün Dernek işlerine bayılmıştım .
Ama bu film hakkında ne düşüneceğimi bilemiyordum .
Bu yüzden hiçbir beklentim olmadan filmi izledim .
" İlk filmden 6 yıl sonra geçen devam filmi , Salih ve Gürkan'ın yaşadıklarına odaklanıyor . Yine düğünlerde çalmaya devam eden bu ikili , mafyadan ayrılma kararı alır . Çünkü Salih , sevdiği kızla evlenme planları kuruyordur ve ikili , mafyada olmaktan sıkılmıştır . Ve mafya , bu ikiliye son bir görev verir . Eğer gittikleri düğün salonundaki nikah memurunu kaçırabilirlerse , mafyadan ayrılabileceklerdir . Fakat bunun sonucunda başlarına bin bir olay gelir . "
Çalgı Çengi İkimiz'in sevdiğim ve sevmediğim yanları var .
Sevdiklerimle başlayayım .
Belki de filmin en iyi yanı , ortaya koyulan emekti .
Çünkü Düğün Dernek 2 filmine bakarsanız , ekip orada biraz tembelleşip yüksek bütçenin arkasına sığınmıştı biraz .
Ve şakalar pek istediği tepkiyi vermemişti doğrusu .
Bu filmse gerçekten kendi ayakları üzerinde durup ortaya bambaşka bir şeyler çıkarmaya çalışıyor .
Bunun da en büyük nedeni , ilk filmden sonra uygulanan ton değişikliği .
Çünkü Çalgı Çengi'nin ilk filmine bakarsanız ortada daha amatör ve daha ciddi çekilmiş olan 15 + yaş sınırı olan bir film varken , bu filmse Çalgı Çengi ile Düğün Dernek arasında bir ton yakalayıp filmi daha genel izleyiciye uyarlamaya çalışıyor .
Bunun sonucunda film mükemmel olmasa da , filmin çok kötü olmadığına şaşırdım .
Ortaya çıkan sonuç , İşler Güçler dizisinin başında gösterilen Çalgı Çengi 2 filmi gibi değil belki ama yine de eğlenceli bir film olmuş diyebilirim .
Ahmet Kural ve Murat Cemcir ikilisi yine döktürmüş .
Bunu tahmin edebilirsiniz zaten .
İlk filmin 7 yıl önce vizyona girmesinden sonra bu ikilinin karakterlerden kopmamaları çok etkileyiciydi .
Bunun dışında filmdeki eski kadroya Kardeş Payı ekibinin eklenmesi de çok iyi olmuş , filme renk katmışlar .
Beni filmde en çok şaşırtan kişiyse , nikah memurunu canlandıran Burak Satıbol'du .
Saç kesiminden midir bilmem ama Satıbol'u bu filmde neredeyse tanıyamadım .
Rolüne çok hakimdi ve bayağı komik bir performans sergiledi filmde .
Şimdi de sevmediğim yanlarına değinelim .
Film pat diye başlıyor ve bu giriş o kadar acele oluyor ki , hikayenin içine uzun bir süre giremiyorsunuz .
Benim filme adapte olmam neredeyse 25 dakikayı buldu diyebilirim .
Film bundan sonra toparlamaya başlasa da hikayeye daha iyi bir giriş yapılabileceğini ve sürenin daha da kısaltılabileceğini düşünüyorum .
Bu da başka bir şey ; bir komedi filmi için 2 saat çok uzun bir süre .
Eğer Çalgı Çengi İkimiz'in süresi aşağı yukarı 100 dakika olsaydı , ortaya daha komik ve daha etkili bir sonuç çıkabilirdi .
Bunun dışında yeni karakterlerin çok arka planda kaldığını düşünüyorum .
Her ne kadar yeni ekip filme renk katmış olsa da , karakterleri istediği etkiyi pek yaratamamış .
Salih ve Gürkan'ın arkadaşı olduğunu hisseden bakkal , Ayhan Taş'ın canlandırdığı mafya babası gibi örnekler var .
Mesela Ayhan Taş'ın karakterine değinelim .
Normalde adam mafyanın başında olduğu için oldukça ciddi ve bir komedi filminde olduğu için absürt olması gerekir .
Ve her ne kadar bu karakter öyle olsa da istediği etkiyi yaratamamış , hatta gereksiz hissettirmiş .
Eğer Ayhan Taş'ın karakteri filmde olmasaydı senaryoda sadece ufak 1-2 şey değişirdi , o kadar .
Çoğu karakter de öyle hissettiriyor ; sadece süreyi doldurmak için ortaya atılmış olan absürt karakterler gibi .
Kısacası , eğer kafanızı dağıtacak ve belki her sahnesine gülmeyeceğiniz ama izlerken iyi vakit geçirecek bir film arıyorsanız , Çalgı Çengi İkimiz'i sırf bu yüzden bile izleyebilirsiniz .
İlk Çalgı Çengi ve ikinci Düğün Dernek filminden daha iyi , ilk Düğün Dernek filmine göre yetersiz buldum .
Kafanızı dağıtmak isteyenlere birebir .
Ama bunun dışında , eğer izlemezseniz de büyük bir şey kaçırmayacağınızı düşünüyorum .
İyi seyirler .
FİLMİN İYİ YANLARI : + Ortaya koyulan emek . + Çoğunlukla iyi sağlanmış olan senaryonun dengesi . + Filmin espri anlayışı . + Ekibe eklenmiş yeni oyuncular .
FİLMİN KÖTÜ YANLARI : - . karakterleri çok gereksiz ve arka planda kalmış hissettiriyor .
- Filme uzun bir süre boyunca adapte olamamanız .
- Uzun süresi .
TOPLAM PUAN : 6.7 / 10
