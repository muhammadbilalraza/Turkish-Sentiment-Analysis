Aranofsky'nin son filmi izlemesi zor birfilm ama sadece sondaki şok edici sahne sebebiyle değil , ilk on beş dakika içerisinde zaten tuhaf şeyler oluyor ve galiba yaşlılarla çekişlmiş bir çeşit funny games izleyeceğiz diye bekliyoruz ama öyle değil elbette .
Film ilerledikçe gerçek olduğunu düşündüğümüz şeyler yerini belirsizliğe bırakıyor , asla ne olup bittiğinden emin olamıyoruz , gördüğümüz tek şey evin giderek kalabalıklaşması . son yarım saatte gerçek anlamda kıyamet koptuğunda ise artık filmin bize ne anlattığını bir şekilde anlamaya başlıyoruz : aslında bize anlatılan şey , isa'nın başına gelenler , tanrıyla hastalıklı bir ilişki kuran dindarlar ve daha da önemlisi yaratıp yok etmekten , kendine hastalıklı bir bağlılıkla yaşayan kullarıyla bu hastalıklı ilişkiyi sürdürmekten haz alan son derece uysal ve canayakın , psikopat bir tanrı .
Bu tanrı sözde sevgiyi önemseyen ve ondan bir yuva kuran bir yaratıcı gibi görünüyor , ama oradan kendi egosunun övüldüğü , övülmekten haz alan , sayılarını çoğalttığı ve yuvanın her yerini sahte sevgilerle dolup taşıran bir baba figürüne dönüşüyor sonuçta .
Kıyamet kopup da herşey yerle bir olduğunda ise helak ettiği insanlardan o sevgiyi alıp yeniden merak ederek bir kez daha herşeyi baştan başlatan bir deneyci , merak duygusu tatmin olmayan bir bilim adamı ya da hasta ve takıntılı bir adam gibi .
Filmin tamamındaki atmosferi ürkütücü bulduğumu söylemem gerek , ancak son yarım saat cehennemin kendisi gibi ; tükenmek bilmeyen ses , hareketi bitmeyen kamera , giderek daha korkutucu karanlıklar ve renk karmaşası arasında yuvanın cehenneme dönüşü ve kıyametin kopuşunu izliyoruz .
Ken Russell'ın The Devils filmi hariç ilk kez böyle bir eser izliyorum .
Şaşırtıcı bir eser olduğunu söyleyebilirim .
