" Dünyayı şoka uğratmış gerilim romanından uyarlanmış "
The Girl On The Train için bu yılın Gone Girl'ü gibi şeyler söylendi .
Her ne kadar bu film ile Gone Girl'ün benzer yanları olsa da bu iki filmde gördüğümüz sonucun birbiriyle hiçbir alakası yok .
The Girl On The Train , maalesef çok zayıf bir film .
İlk önce konuya değinelim : " Sürekli trenle seyahat eden alkolik Rachel , artık kendi hayatından bıktığı için başkalarının hayatlarını gözlemlemeye başlamıştır . Ve özellikle de trenle seyahat ederken sürekli bir evde gördüğü çift onun dikkatini çeker . Ama bir gün trenden onlara baktığında çok şaşırtıcı bir şey görür ve bunu kaldıramaz . Daha sonrada orada yaşanan olaylara Rachel da dahil olur ve bu işin içinden çıkmaya çalışır . Film iyi yanlarından başlayayım . Öncelikle filmin teması ve kurgulanış tarzı oldukça ilginçti . Birden fazla ilginç sahne vardı filmde . Bunun dışında oyunculuklar da başarılıydı . Megan'ı oynayan Haley Bennett , detektif Riley'i canlandıran Allison Janney ve Scott rolündeki Luke Evans , rollerini gerektiği gibi canlandırmayı başarmışlar . Beni bu filmde en çok şaşırtan kişiyse , geçen yılki Görevimiz Tehlike filminde harikalar yaratan Rebecca Ferguson'du . Ferguson'un oyunculuğu ağzımı açık bıraktı diyemesem de , onu izlerken resmen tanıyamadım . Karakterine başarıyla bürünmeyi başarmıştı . Gelelim Emily Blunt'a . Blunt , bu aralar çalışan en başarılı kadın oyunculardan birisiydi ve bu filmde de çok iyi bir performans sergilemeyi başarmış . Hatta onun performansı o kadar iyiydi ki , böylesine zayıf bir film , böylesine güçlü bir performansı hak etmiyor bence . Blunt , önceki sert kadın rollerine hiç benzemeyen bu dibe vurmuş , alkolik karakteri başarıyla canlandırmış . Blunt'ın en iyi performanslarından birisiydi benim için . Şimdi de filmle ilgili sorunlarıma gelelim . Senaryo çok yavaş ! Tamam , filmi izlerken pek o kadar sıkılmasam da senaryonun monotonluğu bütün filmi sarıp sarmalamış bir durumda . Sürekli tekrarlanan sahneler , kafanızı karıştıran "
2 hafta önce " , "
1 ay önce " , "
2 ay önce " ve "
6 ay önce " gibi bitmek bilmeyen flashback ve bir ton klişe durum , bu filmi çekilmez bir hale getiriyor . Üstelik filmdeki suçlu kişinin kim oluşunu da film , en baştan belli etmiş zaten . Eğer kamera açılarına ve bazı diyaloglara dikkat ederseniz , suçlunun kim olduğunu kısa bir sürede bulacaksınız . Aynı zamanda filmin sloganları " gördükleriniz sizi yaralayabilir " veya " dünyayı şoka uğratan romandan uyarlanma " da tamamen yanlış hazırlanmış . Pazarlama ekibi özellikle de filmin bu kısımlarının üzerine giderek sizi bir beklentiye sokmaya çalışmış . Ama filmi izlediğiniz zaman , o kadar da abartılacak bir şeyin olmadığını görüyorsunuz . Uzun lafın kısası The Girl On The Train , başarılı performansları ve ilginç konseptine rağmen zayıf bir iş olarak akıllarda kalıyor . Kafanızı karıştıran flashback sahneleri , sürekli tekrar edilen gereksiz bölümler , filmi iyice sıkıcı bir hale getiriyor . Her ne kadar " çekilmiş en kötü film " gibi bir durum olmasa da , büyük bir hayal kırıklığı olmuş diyebilirim . Eğer öldürmek istediğiniz 2 saatiniz varsa ve oyuncuları seviyorsanız , The Girl On The Train'e bir kere göz atıp hemen unutabilirsiniz . Ama bunun dışında , vaktinizi harcamaya değecek bir film olduğunu düşünmüyorum . FİLMİN İYİ YANLARI : + Emily Blunt . + İlginç konsepti . + Manzaralar , kıyafetler vb. FİLMİN KÖTÜ YANLARI :
- Filmi daha da ağır bir hale getiren zayıf editlenişi .
- İstediği etkiyi bırakamaması .
- Filmin bir süreden sonra dağılmaya başlaması .
TOPLAM PUAN : 4.2 / 10
