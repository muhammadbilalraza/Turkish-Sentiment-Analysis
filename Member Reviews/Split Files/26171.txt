1960'lı yıllardan günümüze kadar hala film çeken ünlü yönetmen Jean - Luc Godard hakkında neredeyse hiçbir şey bilmeyen birisi olarak , Le Redoutable'ı izlemeye karar verdim .
Çünkü bazen öyle iyi biyografi filmleri çekiliyor ki , hakkında hiçbir şey bilmeden filmi izledikten sonra hikaye ve karakterlerle ilgili her şeyi öğrenmek istiyorsunuz .
Bu filmin de bende aşağı yukarı böyle bir etki yaratmasını bekliyordum .
Fakat Le Redoutable , tam olarak bir biyografi filmi sayılmaz .
Le Redoutable'ın , Godard'ın 1960'lı yıllarda yeni bir film çekmekte zorlanmasına , sevgilisi Anne ile tanışmasına ve o zamanlardaki devrimin bir parçası olmak istemesine odaklandığı doğru olsa da , film hiçbir zaman bir biyografiden uyarlanmış izlenimi uyandırmıyor .
Le Redoutable hikayesini o kadar stil sahibi ve hızlı bir şekilde anlatıyor ki , film bittiğinde kendinizi ne sıkılmış , ne de hikayeye ilgi duymuş bir şekilde salondan ayrılıyorsunuz .
Bu da beni filmin iyi ve kötü yanlarına getiriyor .
The Artist'in yönetmeni Michel Hazanavicius , bu filme gereken stili getirmeyi başarmış .
Guillaume Schiffman'ın rengarenk sinematografisinin yanı sıra Hazanavicius , Le Redoutable'ı hem Godard'ın önceki işlerine ve hem de senaryoyla oyuncuların kendisine zekice göndermeler yapan bir iş haline getirmiş .
Bu özellikle de konuşulan diyaloglarda ve ara sıra arka planda görünen yazılarda fark edilebiliyor .
Film içerisinde en çok ilgimi çeken bölümler bunlardı .
Godard rolündeki Louis Garrel'in ve Stacy Martin'in Anne rolündeki performansları oldukça başarılıydı ve kendilerine verilen görevi olabilecek en işi şekilde gerçekleştirmeyi başarmışlardı .
Onların performansları bende aşırı derin bir etki bırakmasa da , onların karakterlerine olan bağlılığını takdir ettim .
Şimdi bundan sonra yazım çoğu kişi için ikiye ayrılacak .
Eğer Jean - Luc'un gerçekten büyük bir hayranıysanız veya Hazanavicius'un bütün işlerini severek takip ediyorsanız , Le Redoutable'ı izlerken iyi vakit geçireceğinize eminim .
Fakat filmin içeriği ve ana karakter hakkında hiçbir şey bilmeden , filmi olduğu gibi yargılamaya çalışan birisi olarak , Le Redoutable'ın içerisinde yaşanan hiçbir şeye ilgi duymadım .
Film bittiğinde " Vay be , ben neden Jean - Luc'u daha önceden duymamışım ? " gibi bir his içimden geçmedi ve film esnasında kendimi her sahneden kopuk hissettim .
Bunun büyük bir nedeni senaryoda saklı aslında . Wiazemsky ve Hazanavicius filmin senaryosuna o kadar çok şey katmaya çalışmışlar ki , ortaya çıkan sonuç düzgün bir film olarak ayakta duramamış bile .
Çünkü filmdeki her bir sahne ; yukarıda anlattığım göndermelerden birisini içermeye , Jean - Luc'un hayatındaki belirli kişilik değişimlerine odaklanmaya , bu esnada da tonunu sürekli değiştirmeye ve bütün bu yaşananları Anne'nin bakış açısından anlatmaya çalışıyor .
Üstelik film bunların hepsini aynı anda yapmaya çalışıyor .
Bu yüzden filmdeki her içerik ve karakterler hakkındaki gelişmeler o kadar hızlı ilerliyor ki , bir süreden sonra filmi umursamamı gerektirecek bir neden bulamadım ortada .
Yine de dediğim gibi , Le Redoutable kötü bir film değil .
Hikayedeki yaratıcı göndermeleri tespit etmesi oldukça eğlenceliydi ( her ne kadar gereğinden fazla göze batılmış olsa da ) , oyunculuklar kesinlikle ortalamanın üzerindeydi ve sinematografi harikaydı .
Hatta dağınık oluşuna rağmen senaryodaki bazı gelişmeleri enteresan buldum .
Ama günün sonunda Le Redoutable'ın elindeki fikirlerini , senaryosuna tümüyle yansıtabilmesini isterdim .
Çünkü film elindeki potansiyelin çok azını kullanıyor ve film boyunca gereksiz yere hızlandırılmış konulardan konuya atlıyorsunuz .
Bir de bunlar bir biyografi uyarlamasından ziyade gerçekten de bir film gibi işlenmiş olduğundan , film süresince hikayeye olan ilgisizliğiniz artmaya devam ediyor .
Le Redoutable , sadece Godard hayranlarına tavsiye edebileceğim ve geriye kalan herkes için görsel manada yaratıcı olmaktan öteye gidemeyen bir iş .
İyi seyirler .
FİLMİN İYİ YANLARI : + Michel Hazanavicius'ın hikayeye getirdiği stil . + Stacy Martin ve Louis Garel'in performansları . + Yaratıcı göndermeler ve hikayenin yaratıcı noktaları .
FİLMİN KÖTÜ YANLARI : - . senaryonun dağınıklığından ve acelesinden mahvolmuş .
- Neye odaklanmak istediğini bilemeyen bir iş .
- Jean - Luc'u tanımayanlar için pek fazla ilgi çekici bir şeyler sunmaması .
TOPLAM PUAN : 5.6 / 10
