“Celle que vous croyez / Who You Think I Am” , senaryosunu da Camille Laurens’in aynı isimli romanının Fransızca baskısından ( 2016 ) uyarlayarak yazan Safy Nebbou’nun yönetmen koltuğunda oturduğu romantik bir drama …
Usta eleştirmen Peter Bradshaw , The Guardian’daki 9 Nisan 2020 tarihli yorumunda , “Binoche'nin performansı ve zarif , ustaca ve seksi film” olarak özetleyerek tanımladığı “Celle que vous croyez” için biz de bu çerçevede bir şeyler karalayacağız …
Yirmi yıllık kocası Gilles ( Charles Berling ) tarafından , kızı yaşındaki bir kadın için terk edilen iki erkek çocuğu annesi , ellili yaşlarındaki Claire’in ( Juliette Binoche ) öyküsünün anlatıldığı filmde Binoche , gerçekten de tek başına şov yapmış …
Zaten sadece bir kez görülen Gilles ve kendisi dışında filmde , çok fazla rolleri bulunmayan çocuklarını hiç saymazsak , terapisti Dr .
Catherine Bormans ( Nicole Garcia ) ile sevgilileri Ludovic Dalaux ( Guillaume Gouix ) ve Alex Chelly ( François Civil ) dışında pek kimse de yok gibi …
E tabii bir de , Claire’in yeğeni Katia ( Marie - Ange Casta ) …
Kocasının ardından Ludovic tarafından da terk edilen Claire , Ludovic’i takibe alarak yeniden kazanabilmek adına onunla aynı evi paylaşan fotoğrafçı Alex ile Facebook üzerinden iletişime geçmeye karar verir …
Ancak Claire , oldukça genç olan Alex’e , Claire olarak değil de 24 – 25 yaşlarındaki Clara Antunes isimli çakma bir kimlikle yaklaşacak …
Profil resmi olarak da yeğeni Katia’nın görüntülerini kullanacaktır …
Peki , işe yarayacak mı ?
Hem de nasıl …
Claire’in , aslında Ludovic için başlattığı bu operasyon , birdenbire “gizemli” Clara ile Alex’in kavuşmaları imkânsız aşklarına dönüşüverecektir …
Zira Claire , Alex’in karşısına gerçek kimliği ile çıkmaya bir türlü cesaret edemediği gibi ne tür bir tepki ile karşılaşacağını kestiremediği için bunu denemeye de kalkışmamaktadır …
Filmde , Claire’in otomobilinin içinde tek başına olduğu , Clara ve Alex arasında telefonla yapılan öyle bir cinsel fantezi sahnesi var ki , Claire – Ludovic ve Claire – Alex arasındaki çıplak sevişme bölümlerinin neredeyse önüne geçiyor …
Elbette terapisti olarak Claire’in erotizme yakın bol cinsellik de içeren bu anlattıklarını , şaşkınlık içinde ve can kulağıyla dinleyerek notlar da alan Dr .
Bormans , şoktan şoka girmekte …
Hatta inanmakta bayağı bir zorlandığı bu karmaşık ilişkiler ağını , Ludovic’e teyit ettirmek durumunda da kalmaktadır .
Burada bitiyor mu hikâye ?
Olur , mu hiç …
Geride daha ne sürprizler var …
Fakat biz onların keşfini her zaman olduğu gibi yine sizlere bıraktık …
Bitirmeden son olarak bu filmde , Nebbou’nun abartıdan uzak olan zekâ dolu kurgusunun yanı sıra tanınmış yazarlardan Amin Maalouf’un Beyrut doğumlu yeğeni Ibrahim Maalouf’un derinlik ve zerafet kazandırdığı müzikleri sayesinde , çok rahat izlenen hoş bir edebi uyarlama ile karşı karşıya olduğumuzu belirtmek istiyoruz …
Keyifli seyirler ,
