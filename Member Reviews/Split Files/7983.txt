KAR , SOHBET VE KAN .
"
- Kimse kolay olacağını söylemedi .
" Manyak bir film . Gerçek anlamda manyak bir film . İlk sahnesinden son sahnesine kadar hakiki bir Tarantino filmi . Yukarıda söylediğim üç unsur en ön planda olan unsurlar . Eğer tek mekanda geçen filmler ilginizi çekiyorsa bu film onlardan birisidir . Eğer sohbet ağırlıklı ve bol replikli filmleri seviyorsanız aradığınız film . Eğer kan ve silah unsurlarını arıyorsanız işte tam üstüne bastınız . Eğer bu kış aylarında içinizi biraz ürpermek ve soğuğu hissetmek , o karların içinde fırtınada kaybolmak istiyorsanız film burada arkadaşım . Eğer bir TARANTİNO hayranı isen git bir bilet al ve şu filmi sinemada izle . Benim için ayrı bir heyecan oldu , çünkü bir Tarantino filmini ilk defa sinemada izleme şansı buldum . Ve iyi ki gitmişim dedim . 2015'in başından beri beklediğim , yılın en çok izlemek istediğim filmini hele şükür izledim . Ve başım göğe erdi . Bu film bu yıl izlediğim en iyi bir veya ikinci film diyebilirim . Tarantino filmleri arasında ise ortalama bir yapım . Adamın standardı o kadar yüksek ki böyle bir film için onun ortalama filmi diyorum . Mesela bir Django , bir Reservoir Dogs veya Pulp Fiction değil ama kesinlikle izlenmesi gereken bir film . Tarantino yaşayan en iyi 2 veya 3 yönetmenden birisidir . Ve daha kaç film çekeceğini bilmiyoruz . Bu yüzden hiçbirini kaçırmamak lazım . Filmde tam anlamıyla bir oyunculuk resitali var . Oyunculuğu ortalama diye nitelendirebileceğim yok neredeyse hepsi üst kalitede . Özellikle başı çekenler Samuel L. Jackson , Kurt Russell , Jennifer Jason Leigh , Tim Roth ve Walton Goggins . Bunun dışında da çok iyiler ama bunlar benim en çok beğendiklerim . Samuel Jackson ve Tim Roth aksanlarıyla resmen şov yapıyorlar . Düelloya girmişler resmen . Diğer bir taraftan filmin çok büyük bir kısmında tek olan kadın oyuncu Altın Kürede En İyi Yardımcı Kadın Oyuncu adaylığı bulunan Jennifer Jason Leigh . Umarım kazanır o ödülü . Film aynı zamanda En İyi Senaryo dalında da Golden Globe ( Altın Küre ) ta aday . Gerçekten çok orjinal bir senaryosu var . Tamamıyla kendine has bir yapısı var . Ayrıca müzikler ve o görsel şölende filmin artıları . Süre olarak biraz değil , çok uzun tutulmuş . Süreden kısılabilir miydi acaba ? Ses ve görüntü mükemmel kullanılmış . Geçişler oldukça iyi . Söylenecek pek bir söz yok . İzleyin , izletin . Yaş sınırına dikkat yalnız . Bir iki gün sonra Altın Küre var . Bu filmden en iyi senaryoyu alıp gelmesini umuyorum . Ve böylece bir Tarantino hikayesinin daha sonuna geliyoruz . Bir daha ki Tarantino hikayesinde buluşmak üzere . İyi seyirler . 8.3 / 10
