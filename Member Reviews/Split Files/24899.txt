Planetarium , Natalie Portman ve Johnny Depp'in kızı Lily - Rose Depp'in canlandırdığı Laura ve Kate Barlow adındaki iki kız kardeşe odaklanıyor .
Bu iki kız kardeşin birlikte hayaletlerle iletişim kurabilmek gibi bir özel yeteneği vardır .
Oldukça ünlü birisi bu kız kardeşleri keşfedip yaptıkları şeyin etkisini görünce , onları bir oyuncu yapmak ister , özellikle de Laura'yı .
Bundan sonra da iyice ünlenen Laura , sayısız işlerde rol alır .
Bu esnada da hastalanan Kate'e göz kulak olmaya çalışır .
Tıpkı bu Mayıs ayında vizyona giren Their Finest filmi gibi , Planetarium da bu yılki ! f festivalinde ilgimi çeken fakat izleme fırsatı bulamadığım filmlerden biriydi ( ayrıca bu iki filmin konularının birden fazla benzerliği olması da ilginç bir tesadüf ) .
Fakat Their Finest , hikayesinin amacının ne olduğunu bilen , Planetarium ise bununla bildiğin çorba yapan bir iş .
Ama filmin aşırı düşük IMDb puanı sizi yanıltmasın , Planetarium tam olarak rezalet bir film değil .
Mesela Lily - Rose Depp ve Natalie Portman'ın birlikte olan kimyası çok iyiydi .
Depp , filmde çok fazla görünmese de kayda değer bir performans sergilemiş .
Ama Portman , filmi resmen alıp götürmüş .
Planetarium'un tamamen kötü olmamasının en büyük nedeni , kesinlikle Portman'ın güçlü performansından geliyor .
Bunun dışında dekorlar filmin çekildiği zaman dönemini çok iyi yansıtmış ve ayrıca Their Finest'de olduğu gibi eskiden film çekmek için verilen emeği görmek ilgi çekiciydi .
Eğer Planetarium'a giderken sırf bunları görmek istiyorsanız , film bittikten sonra büyük ihtimalle salondan mutlu ayrılacaksınız .
Benim bu filmle ilgili en büyük sorunum hikayenin kendisinden kaynaklanıyor aslında .
Çünkü film öyle alakasız bir şekilde ilerliyor ki !
Gerilim dolu bir hayalet hikayesi izleyeceğiz derken hikaye birdenbire film çekme olayına kayıyor .
Bu süre içerisinde de Kate'i resmen hikayeden çıkarıp bütün filmi Laura üzerine kuruyor .
Peki film Laura'nın ihtişam ve şöhretten dolayı işleri abartıp onun yaşadığı yükseliş ve düşüşüne mi değiniyor ?
Hayır , film öylesine ilerliyor sadece .
Laura'nın bir sevgilisi oluyor , ara sıra 1-2 film çekiyor , bir de kız kardeşine bakıyor .
Ve bunların hiçbiri düzgün bir amaç uğuruna yapılmamış .
Bir de işin en can sıkıcı yanı ne , biliyor musunuz ?
Portman ve Depp'in güçlü performanslarına rağmen ana karakterleri bir an bile umursamıyorsunuz .
Yani film boyunca ilgi çekici olmayan , umursamadığınız insanları izliyorsunuz .
Eğer bu film sırf Personal Shopper gibi özgün bir hayalet hikayesi veya Their Finest gibi sadece film çekme hikayesi yapmak isteseydi , ortaya çok daha akılda kalıcı bir iş çıkardı .
Çünkü bu haliyle Planetarium , karman çorman bir film olmaktan öteye gidemiyor .
Planetarium , iyi oyunculuklara , başarılı bir yönetmenliğe ve etkileyici dekorlara sahip ama hikaye tam olarak içerdiği konulardan hangisini anlatacağını bilemediği için , sonuç olarak elde tutulur bir konu da kalmıyor ortada .
Kötü bir filmden ziyade , büyük bir vakit kaybı .
FİLMİN İYİ YANLARI : + Natalie Portman ve Lily - Rose Depp . + Etkileyici dekorlar ve bazı ilginç sahneler . + Başarılı yönetmenlik .
FİLMİN KÖTÜ YANLARI :
- Dağınık senaryo yüzünden filmin çorbaya dönmesi .
- Ana karakterleri umursamamanız .
- Sıkıcı ve gereksiz sahneler .
TOPLAM PUAN : 4.9 / 10
