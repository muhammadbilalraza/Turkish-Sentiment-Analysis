Köy enstitülerini hatırlatmak kaygılı bir ilk film .
Sanırım Beyazperde eleştirmenlerinden Melis hanımın film için yaptığı eleştirinin bu girişi filmin amacını kısa ve net bir şekilde anlatmış .
Birçok kişi ' ' biz zaten köy enstitülerini biliyorduk , bu film bize yeni birşey sunmamış ki ' ' diyebilir filmden sonra .
Bu film aslında o insanlar için değil köy enstitüleri hakkında hiçbir fikri olmayan binlerce insan için yapılmış bir film .
Cumhuriyet tarihinin bu en önemli projesi başarıya ulaşsaydı otobüslerinde Kafka , Dostoyevski okunan , tiyatroların , sinemaların dolup taştığı bir ülke olacaktık belki bugün .
Ama olmadı .
Bir rüya çok erken bitti .
Yıllardır arkadaşlar arasında ne zaman bu konu açılsa ' ' Bir Rüya İçin Ağıt ' ' derim .
Herkes acı bir tebessümle gülümser .
Galiba o meşhur filmin adı bu projenin akıbetini en iyi anlatan tanım olurmuş .
Perdede izlediklerimize gelince film beklentilerimin oldukça üzerinde çıktı .
Sıkılacağımı düşünüyordum işin doğrusu .
Yönetmen ilk filmine göre oldukça başarılı bir iş çıkartmış .
Bazı oyuncu performansları yeteri kadar iyi olmasa bile filmin çok önemli bir konuyu anlatması bunların üzerine sünger çekmenizi kolaylaştırıyor .
Erkan Can ise yine usta bir aktör olarak parlıyor .
Ne demiştik ?
Bir Rüya İçin Ağıt .
İzlenilmeli .
