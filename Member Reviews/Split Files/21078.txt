spoiler : 
“İkinci olduk !
İkinci Olduk ! ” diye çılgıncasına seviniyordu takımı .
Karşı takımın oyuncuları ile sarmaş dolaş çığlık atıyorlardı .
Son saniyede kaçan basket ile kaybetmelerinin şokunu henüz yaşayamadan bu ilginç manzarayı seyrediyordu ünlü basketbol koçu . “Kaybettik” diyordu bu ilginç oyuncu kadrosuna .
Onlar ise koçlarına moral veriyordu : 
“İkinci olmak birinci olmaktan daha kötü .
Birincilikte tek başına oluyorsun ama ikincilikte çift kişi oluyorsun .
Seni seviyorum koç . ”
Nasıl gelmişti bu noktaya ?
Açık sözlü davranan , tuhaf davranışları olsa da yürekleri sevgi dolu olan bu otistik ve mongol oyunculara nasıl koç olmuştu ?
Her şey sinirlerine hakim olamadığı için basketbol maçı sırasında takım baş koçuna saldırmasıyla başladı .
Evliliği de iyi gitmiyordu .
Hakim ona bu değişik takımın başına geçme cezası vermişti .
Nereden geliyordu bu öfke ?
Hayata da pek güvenmiyor gibi bir hali vardı .
Hep başarılı olmak istiyor , hep çabalıyordu .
Boyu kısa olmasına rağmen kendisini çok zorlayacak bir dal olan basketbolu seçmişti .
Sanki onu henüz çocukken terk eden babasına kendini ispat etmeye çalışıyordu .
Karısının yanında da bir erkek gibi değil , sanki bir çocuk rolündeydi . 
Biri hariç basketbol hakkında hiç bir şey bilmeyen yeni öğrencilerine çok şey öğretecekti , ancak karşılığında büyük bir hediye onu bekliyordu .
Hayata bakış açısı tamamen değişecekti .
Korku ve takıntıları ile mücadele eden bazı oyunculara destek olurken , kendi korkularını yenecekti .
Asansöre binememek ve baba olamamak gibi .
Neredeyse hiç baba görmemişti .
Nasıl yapılacağına dair hiç bir fikri yoktu .
İlk defa bu oyuncuların babası gibiydi sanki .
Onları daha yakından tanıyor ve destek oluyordu .
Karısı da ona .
Artık sorumluluğunu alma vakti gelmişti . 
Tüm bu olayların ardından hissettiklerini kelimelere dökemiyordu .
Hesapsız , ön - yargısız , nefretsiz , yaşadıklarını olduğu gibi aktaran bu insanlar anormal bulunuyordu .
Belli ki rekabete dayalı , duyguların ve gerçeklerin ifade edilmediği , karşılaştıran , dedikodu ile beslenen zihniyet kaybediyordu .
Hem de nesilden nesile aktarılan acılar , korkular sonuçları kaygılı , özgüveni olmayan insanlara ve ilişkilere sebep oluyordu .
Evrim yavaş yavaş zihni değiştirecek miydi ? 
Marco : Benim işin normal oyuncuları yetiştirmek .
Bu çocuklar ne oyuncu ne de normaller . 
Julio : Kim normal , Marco ?
Sen ve ben normal miyiz ?
