Bir Hollywood klişesi haline gelmiş Dünya’nın sonu geyiğinden başarılı bir romantik komedi filmi çıkarmışlar .
Gerçi filmde bir klişe daha var .
Steve Carell’ın önce kaybeden ve filmin sonunda kazanan karakterleri oynaması .
Crazy Stupid Love , Dan in Real Life , The 40 Year Old Virgin bu filmlerin örneklerinden .
Ama Sezar’ın hakkı Sezar’a gerçekten bu kaybeden karakterler Steve Carell’ın üzerine cuk oturuyor .
Ve romantik komedi filmlerinde hem komedi tarafını hemde romantizm tarafını eş değer oyunculuk performanslarıyla üstelendiği rollerin altından kalkıyor .
Filmde Steve Carell’a , İngiliz aktirist Keira Knightley eşlik ediyor .
Başrol oyuncuları gerçekten iyi bir ikili oluşturmuşlar .
Yönetmen koltuğunda Lorena Scafaria bulunuyor .
Genç bayan yönetmenin ilk filmi ayrıca senaryoda da yine Lorena Scafaria imzası var .
Aslında filmin konusu alışılageldik olduğu için ilk dakikasından , dolandırılmadan hikayenin içine alıyor sizi .
Dünyanın sonu geyiğine bambaşka bir açıdan bakmış yönetmen ve büyük bir olayın , keşmekeşin içerisinde küçük tatlı bir aşk hikayesi yaratmış .
Böyle gök taşının gezegenimize çarpacağı filmlerde kahramanlarımız , kendilerini ya da dünyayı kurtarmak için yaşadıkları yerden , dünyayı kurtaracakları yerlere giderken türlü türlü yol maceralarına atılırlar .
Bu filmde de ana hatlarıyla kahramanlarımız için böyle bir rota çizilirken ironik olaylarla bu filmler ufaktan dalgaya alınıyor .
Filmin sonunda da kurtuluş beklentisi olan izleyicilere ve benzer hikayeli filmlere güzel bir gönderme yapılıyor .
Bazen kısa bir zaman dilimi bile yaşamımızın en unutulmaz anlarını kapsıyor ve bu sürecin hayatımızın neresinde karşımıza çıkacağı belli olmuyor .
Tıpkı bu filmde olduğu gibi 21 günlük bir yaşama süresi olan kahramanlarımız gerçek aşkı yaşamlarının sonunda buluyorlar ya da bulduklarını zannediyorlar .
