Spielberg'in yapımcılığında çekilen ve Abrams'ın yönettiği bir filmden beklediklerimin karşılığını buldum .
O amatör ruh , o 70'ler havası ve yaşam biçimi , belki daha önce pek çok izlediğimiz " uzaylı " muhabbeti ile birleşiyor ve ortaya çok çekici bir harman çıkartıyor .
Mesela ben zaten filmin uzaylı muhabbeti kısmından çok diğer özellikleri nedeniyle dikkate değer olduğunu düşünüyorum .
Yapımcı ve yönetmenimiz de öyle bana kalırsa .
Onlar bir grup sinema sevdalısı çocuğun bir yaz tatilinde başlarından geçen olayları anlatmışlar temel olarak .
Olağanüstü olaylar bunlar tabii ki .
Aralarındaki diyaloglar , yaşananlar , çekimler , her şey çok iyi .
Çocuk oyuncular kusursuz bir ekip oluşturmuşlar .
Yetişkin gibiler adeta .
Aslında zaten bu kesinlikle bir çocuk filmi değil .
Çocukların yer aldığı bir yetişkin filmi .
Son kısımlarda tercihler biraz daha radikal ve özenli yapılsaymış bana kalırsa bir klasik olabilecek potansiyele sahip .
Her zaman olumlu düşüncülerle hatırlayacağım eğlenceli ve sürükleyici bir film olmuş .
Spielberg ve Abrams 70'lere ve sinemaya saygı duruşunda bulunuyor .
Finalden sonra giren " The Case " isimli kısa film ( çocukların film boyunca çekmeye çalıştıkları film yani ) muhteşem olmuş .
İzleyin bu filmi derim .
