- Ne , kanser mi ?
Kusacağım şimdi neye benziyor ?
- Bak şişlik gibi bir şey .
- Peki yüzde kaç ihtimal veriyorlar ?
- Bilmiyorum , internette yüzde 50 gibi bir şey yazıyordu
- Fuf .
O kadar da kötü değilmiş , düşündüğümden çok daha iyi , iyileşeceksin dostum .
Evet hayatında duyabileceğin en kötü haberlerin hemen başında geliyor olsa gerek , ' Kanser ' .
Üstelik tek bir sigara veya bir kadeh bir şey içmemişken .
Her şey norma giderken işte o tek kelimeyle bir anda ölüme hiç bu kadar yakın olmamışsındır ve o tek kelimeyi öğrendiğin andan itibaren artık hiçbir şey eskisi gibi olmaz .
Ne sen eski sensindir ne de planların senin kontrolündedir .
Yapacağın her şeyden önce bu ' kanser ' gelir ve her şeyin tam ortasına oturmuştur .
Ufak detaylar büyür , her şey kabus gibi olmaya başlar ama o acımasız hastalığı yenebilecek tek şey , sevgidir ve onu içinde hissedersen hiçbir şey seni yenemez .
Her ne olursa olsun , nefes alıyorsan umut var demektir .
Gerçekten tam anlamıyla bir ' bittersweet ' film olmuş .
Hem gülümsettiği hem duygulandırdığı pek çok sahneye sahipti .
Bazen bu duyguların birbirine karıştığı sahnelerde vardı .
Ama filmin her anında o içtenliği hissettim .
Joseph Gordon Lewitt çok iyi bir performansla karışımızda .
Şu ana kadar izlediğim filmleri içinde en iyisi olduğunu söyleyebilirim .
Bence bu rolde her şeyiyle olması gerektiği gibiydi , ne eksik ne fazla .
Bryce Dallas Howard'ı da böyle bir rolde görmek değişik oldu .
Ben biraz daha filmin içinde olur diye düşünmüştüm .
Ama filmin planları çok daha değişikmiş .
Seth Rogen ise bu adamı bu filme koymak iyi mi kötü mü bilemedim : ) gerçekten ciddiyetin ve dramanın üst düzeyde olduğu bir - ki sahnede onun oluşu yüzümde bir gülümsemeye sebep oldu : ) konu Seth Rogen olunca insanın aklına ilk gelen şey gülmek oluyor : ) . Şaka bir yana o da ' kankasının ' hep yanındaydı . Olması gerektiği gibi harika bir arkadaş örneği sundu . Anna Kendrick ise daha çok filmin ' Ya Sonra ? ' ' kısmında kalmış . İzleyince bunu göreceksiniz ama onun performansını da beğendim . Evet her ne olursa olsun , sevginin , arkadaşlığın , aşkın insan hayatında ne kadar değerli bir yere sahip olduğunu bir kez daha gösteren bir film . Ve aynı zamanda aldığımız nefesin ne kadar değerli olduğunu da . Hayatta çalışmaktan , işten güçten çok daha önemli , bizi biz yapan şeyler var gerçekten . Herkes sabah kalktığında ya da gece yatarken bir kez bile bunu düşünse , hayatın gidişatında neler değişirdi bir düşünün ? Kesinlikle izlenmeli . Komedi ve dramın her saniyesinde adeta öpüştüğü bir film . Puanım : [ 8.5 / 10 ] ' İyi seyirler ' .
