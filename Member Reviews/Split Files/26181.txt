“The Party” , yönetmen koltuğunda oturan Sally Potter’ın senaryosunu da yazarak çektiği en son filmi …
Dünya prömiyerini büyük ödül Altın Ayı’ya aday olduğu ( o yıl bu ödülü kazanan film “Teströl és lélekröl” – 2017 oldu ) 67. Berlin Uluslararası Film Festivalinde yapan filmin , 6.6 / 10 ( 10.115 oy ) ve 3.4 / 5 ( 1.739 oy ) olan IMDB ve Rotten Tomatoes izleyici puan ortalamalarıyla 7 / 10 ( 131 yorum ) ve 73 / 100 ( 31 yorum ) olan Rotten Tomatoes ve Metacritic yorum ortalamaları , arşivlenmeyi değilse de en azından izlenilmeyi hak ettiğini gösteriyor …
Siyah – beyaz olarak çekilen filmin oyuncu kadrosunda , Timothy Spall , Kristin Scott Thomas , Patricia Clarkson , Bruno Ganz , Cherry Jones , Emily Mortimer ve Cillian Murphy gibi işinin ehli yedi önemli isim var …
Aynen kameranın arkasında , “Idi i smotri / Come and See” ( 1985 ) nin de kameramanı olan Aleksei Rodionov’un , casting direktör olarak da aynı işi “Brazil” ( 1985 ) , “Titus” ( 19 ) , “The Imaginarium of Doctor Parnassus” ( 2009 ) , “The Zero Theorem” ( 2013 ) ve “A Street Cat Named Bob” ( 2016 ) gibi filmlerde de yapmış olan Irene Lamb’ın olduğu gibi …
Tabii bu arada , Lars von Trier’nin de editörlerinden olan Anders Refn’i de unutmamak lazım …
Zira o da , filmin teknik ekibinde yer alan önemli isimlerden biri … “The Party” e ilişkin yapılan yorumlar arasında ; “Brexit tarafından bölünmüş bir Birleşik Krallık Portresi” ile “Aşk ve siyasetin çok net gözlemlenmiş bir çalışması” gibi farklı ton ve içerikte olanlarının yanı sıra filmin , başrollerinde Elizabeth Taylor ve Richard Burton çiftinin oynadıkları , yine siyah – beyaz olarak çekilen “Who's Afraid of Virginia Woolf ? ” ( 1966 ) u anımsattığını söyleyenler de mevcut .
Evet , şu ana kadar söylediklerimizin hepsi film hakkında yazılıp çizilenlerden ve mevcut istatistiki verilerden derleyerek aktardığımız bilgilerdi …
Şimdi sıra kendi özgün yorum ve puanımızda …
Tabii bunun için de filme biraz daha yakından bakmamız gerekecek …
İşe her zamanki gibi yine oyunculardan başlayacak olursak …
Özellikle profesyonel oyunculuk dersi alanlar veya almayı düşünenler ile İngilizcesini ilerletmeye çalışanların bu yedi kişinin sıra dışı performansını kesinlikle kaçırmamaları gerektiğini söylemek isteriz …
Böyle olunca da kapalı tek mekânda geçen 71 dakikalık süre boyunca son derece rafine bir iş çıkmış ortaya …
Öyle ki , filmin siyah – beyaz olduğunu dahi fark edemiyorsunuz …
Neredeyse bir illüzyon ile oyuncular , bu ayrıntıya gözlerinizi kapatıyorlar …
Filmde kişisel olarak hoşumuza giden hususlardan bir diğeri de , arada bir Bill'in ( Timothy Spall ) suratında patlayan şok yumruklara rağmen kaliteli müzik eşliğinde içilen kırmızı şarap ve ( şişe mantarının kapı camını kırdığı sahne dâhil ) şampanyaydı …
Büyük bütçeli ve gösterişli Hollywood Prodüksiyonu tutkunlarının daha ilk 5 dakika içinde pes edip bırakacaklarından adımız gibi emin olduğumuz , sürpriz gelişmelerle dolu bu kara komedi için lafı çok daha fazla uzatmak istemiyoruz …
Şahsen biz , büyük bir ilgi ve keyifle izledik …
Umarız sizler de sever ve aynı keyifle izlersiniz , Son bir not : Tüm hakları bize ait olan bu yorumun orijinali ; bir başka mecrada tarafımızca , 27 Temmuz 2018 günü saat 00.31’de yazılarak paylaşılmıştır .
