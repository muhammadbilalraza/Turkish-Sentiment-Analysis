' ' Bu kadar aksiyon Ten Ten'i yorar ' ' .
Filmi bu kadar net ve güzel açıklamış Radikal gazetesinin sinema eleştirmenleri .
Gazeteyi okumadan benim aklımdan geçen şeylerde aşağı yukarı bu yöndeydi .
10-15 yaş civarında Ten Ten çizgi romanlarını çokca okumuş ve Tv'de yayımlanan çizgi filmlerini defalarca izlemiş birisi olarak sinemada karşılaştığım şey beni fazlasıyla şaşırttı .
Çizgi romanlarında ve çizgi dizisinde Ten Ten bir dedektifti , olaylara usulca , ayrıntılarına dikkat ederek yaklaşıyor , en küçük ayrıntıyı bile titizlikle araştırıyordu .
Çizgi romandaki ve çizgi dizideki Ten Ten üslubu Hitchcock filmleri ve Agatha Christie öykülerine yakın tondaydı bir anlamda .
Filmde ise bu üslubun yerinde yeller esiyordu .
O araştıran , ince eleyip sık dokuyan kahraman gitmiş , yerine oradan oraya koşturan , adeta Transformers filmlerindeki Shia LaBeouf ' un oynadığı karakterin çakması bir kahraman gelmişti .
Bu da benim gibi eski Ten Ten severler için bir ızdırap demekti .
Ortalık aksiyon filminden geçilmez iken Hollywood bir çizgi romanın daha ruhunu mahvedip , filmi boş aksiyon filmlerinden birisi haline getirip bırakmış .
Bu gidişle herhalde Kubrick filmleri de ' ' çok yavaş ya bunlar ' ' denilip ' ' bol aksiyon , son sürat ' ' tarzında yeniden çekilecek .
Herhalde ' ' Otomatik Portakal ' ' daki Alex'i elinde silah , altında son sürat bir otomobille oradan oraya koştururken izlemek zorunda kalacağız yakın zamanda : ) Son olarak eski Ten Ten'lerden habersiz olup , macera ve aksiyon dolu , animasyon kalitesi de iyi bir film izlemek isteyenler filmi rahatlıkla izleyebilirler . Benim gibi ' ' old school ' ' lara önereceğim bir film değil ama .
