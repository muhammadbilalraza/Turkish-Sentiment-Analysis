“Gisaengchung / Parasite” , senaryosunu da kendi hikâyesinden , Jin Won Han ile birlikte uyarlayarak yazan Bong Joon Ho’nun yönetmen koltuğunda oturduğu bir drama …
Prömiyeri , 21 Mayıs 2019’da büyük ödül “Altın Palmiye”yi kazanan ilk Güney Kore filmi olarak Cannes Film Festivalinde yapılan ve 30 Mayıs 2019 tarihinde Güney Kore’de vizyona giren filmin , 8.6 / 10 ( 510.932 oy ) ve 4.5 / 5 ( 7.274 oy ) olan IMDB ve Rotten Tomatoes izleyici puanı ortalamalarıyla 9.4 / 10 ( 452 yorum ) ve 96 / 100 ( 52 yorum ) olan Rotten Tomatoes ve " Mutlaka İzlenmeli " etiketine de sahip olan Metacritic yorum ortalamaları , fazlasıyla iyi bir görüntü sergiliyor …
Ama biz yine de 4 Academy , 1 Golden Globe ve 2 BAFTA ödüllü bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , 11,4 milyon dolarlık bir bütçeyle çekilen ve 264,4 milyon dolarlık ciddi bir hasılat rakamına da ulaşmış olan filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin Nevzat Evrim Önal’ın , soLhaberportalı’ndaki 16 Şubat 2020 tarihli “Parazit’in sorunu ne ? ” başlıklı blog yazısında da belirttiği gibi tüm estetik becerisinin yanında “kötü” değil fakat “yanlış” bir film olduğunu söyleyerek başlayabiliriz …
Zira Önal’a göre , “Parazit yanlış bir film çünkü içinde yaşadığımız sistemin adaletsizliğini göstermek için yola çıkıyor ancak sonuçta onun gerçek kaynağını kamufle eden bir yere varıyor .
Bu hedeften sapma , filmin iki ana tezi arasındaki çelişkiden kaynaklanıyor” …
Tam da bu noktada , artık biz devreye girelim ve Önal’ın oldukça isabetli bir biçimde işaret ettiği kadar Bong Joon Ho’nun da neredeyse gözümüze soktuğu bu “tezler” ile “çelişkileri” açıklamaya koyulalım istiyoruz …
1. “Yoksul , yoksulun kurdudur … ”“Gerçekten de öyle midir , değil midir ? ” tartışmasına girmeden bu çerçevede filme yerleştirilen karakterler ve bu karakterlerin aralarında yaşanan olayları , elbette spoiler vermeden yeniden bir hatırlayalım …
Anne , baba ve ( Kevin ile Jessica takma isimli ) iki kardeşten oluşan dört kişilik Kim ailesi , boğuştuğu yoksulluk ve sefalet sarmalından kurtulmak için yöntem olarak , kendileriyle aynı toplumsal sınıfta yer alan insanları devre dışı bırakmayı tercih etmektedirler …
Ki , bunun için rüşvetten , yalan ve iftiraya kadar her aracı kullanmayı da mubah saymaktadırlar …
Nihayetinde amaç , ailecek rahatlayıp düze çıkmaktır …
2. “Zenginler , yaşamları konforlu olduğu için kurnazlığa pek ihtiyaç duymaz ve bu yüzden de daha naif olurlar . ”İlk tez de kullandığımız , “Gerçekten de öyle midir , değil midir ? ” sorusunun , bu teze dair olan yanıtını da aslında gerçek hayatlarımızdan hepimiz biliyoruz …
Ama bunun farkında olmadığımızı düşünen Bong Joon Ho , zengin Park ailesinin ebeveynlerini , ( insana hiç de inandırıcı gelmeyen ) “süzme salaklarmış” gibi takdim etmiş …
Öyle ki , Kim ailesinin tüm fertleri , onları rahatlıkla parmaklarında oynatabilmektedir …
Hem de ortalıkta dönmekte olan tüm pis numaraların kokusunu almaya başlayan evin küçük oğlu Park Da - song’a rağmen …
Çelişkilere gelince …
Her nedense , Park ailesinin yanı sıra Kuzey Kore olarak da bilinen bitişiklerindeki Kore Demokratik Halk Cumhuriyeti ( KDHC ) ve liderleri Kim Jong ile de kafa bulmayı ihmal etmeyen “zeki” ve “uyanık” Kim ailesinin birbirinden cevval fertleri , yaşadıkları sorunların temel kaynağının , kapitalist sömürü düzeninin bizzat kendisi olduğunu bir türlü fark edemiyorlar …
Hatta o kadar ki , bardaktan boşanırcasına yağan bir yağmurda kendi yaşadıkları semtlerdeki bütün evleri bellerine kadar yağmur suyu ve lağım bastığı için ahali geceyi topluca spor salonunda geçirirken , Park ailesinin oğlu aynı yağmurda , Amerika’dan getirtilen bir çadırın içinde evlerinin bahçesindeki çimlerin üzerinde rahatlıkla sabahlayabilmektedir …
İsterseniz yorumumuza son noktayı yine Nevzat Evrim Önal’dan yapacağımız küçük bir alıntı ile koyalım : “İşçi sınıfı , tek tek bireyleri ne kadar alçalırsa alçalsın , asla ‘Parazit’ olamaz , çünkü bütün insanlığı onun emeği doyurur , giydirir , barındırır .
Burjuvazinin parazitliği ise bilimsel olarak ispatlıdır . ”Keyifli seyirler ,
