MÜKEMMEL VE KUSURSUZ KURGUSUYLA ÇOK FARKLI BİR BİLİMKURGU 10 / 10Minimal Bilim - Kurgu filmlerinin önemli isimlerinden biri olmaya aday , yönetmen Duncan Jones’un ikinci filmidir Kaynak Kod .
Film , toplamda birkaç mekan ve üç - dört oyuncuyla geçer lakin mekan ve oyuncu sayılarının kısıtlı olması filmin gerilimine ve heyecanına hiçbir şekilde engel değildir .
Keza Duncan Jones’in ilk filmi Moon ( 2009 ) ’u ele aldığımızda mekan sayısı da oyuncu sayısı da artmış bulunmakta .
Burada esas noktalardan birisi de heyecanı – aksiyonu bol kaliteli bir Hollywood filmi için onlarca farklı mekanlara ve düzinelerce farklı oyunculara ihtiyaç duyulmadığı gerçeğidir .
Gelelim filme ; Başrolümüz Captain Colter Stevens ( Jake Gyllenhaal ) Afganistan’da askerlik yaparken helikopteri düşmüş , belden aşağısı kesilmek zorunda kalınmış , ağır yaralı haldeyken sadece beyin fonksiyonlarının çalışabileceği özel bir ‘küvez’ içinde ve bilinci açık ama ne olduğundan habersiz bir şekilde ‘yaşayan’ bir vatanseverdir .
Egoist Doktor Rutledge ( Jeffrey Wright ) karmaşık algoritmalardan ve parabolik denklemlerden oluşturduğu , Source Code adını verdiği makine ile uygun deneklerin bilinçlerini zaman içinde 8 dakikalığına geçmişe gönderebilmektedir .
Dr .
Rutledge’nin emri altındaki yüksek rütbeli asker Colleen Goodwin ( Vera Farmiga ) ise projeyi yürütmekte ve denek Colter Stevens ile olan iletişimi sürdürmektedir .
Yüzbaşı Colter Stevens , kendisini bir trenin içinde bulur ve karşısında onun daha önce hiç görmediği ama kendisini tanıdığı belli olan güzelim Christina Warren ( Michelle Monaghan ) oturmaktadır .
Christina , başrolümüz Colter Stevens’a Sean diye hitap ederek , havadan sudan konuşurken ; Colter Stevens olanları anlamlandıramaz , kendisinin asker olduğunu ve en son Afganistan’da bir helikoptere bindiğini söyler .
Hepsinin üstüne bir de aynada başkasının ( Sean’ın ) suratını görünce kafası iyice karışır .
Tam ortalığı velveleye verecekken tren ani bir şekilde patlar .
Yüzbaşı Colter Stevens oda büyüklüğünde bir kapsülün içinde uyanır .
Karşısında bir ekran vardır ve ekranda Colleen Goodwin onunla konuşur ve bir dizi teste tabi tutar .
Goodwin ona trendeki bombayı bulmasını emreder ve sorulan sorulara tatmin edici cevaplar vermeden onu tekrardan geçmişe gönderir .
C. Stevens ilk sahnede uyandığı yerden tekrar uyanır , karşısındaki kadın Christina aynı konulardan bahseder , yanından geçen kadın tekrar ayağına kola döker hemen ardından geçen seferki gibi görevli gelir ve biletleri sorar .
Yaşanan bütün olaylar birebir aynıdır .
Colter Stevens bunun eğitim amaçlı bir simülasyon olduğuna karar verir ve bombayı bulur .
Bombayı etkisiz hale getiremeyince , tren yeniden havaya uçar ve C. Stevens yeniden kapsülün içinde uyanır .
Bu sefer kahramanımız , Goodwin ve Dr .
Rutledge’den tatmin edici cevaplar ister .
Lakin bu sefer de ona bombayı oraya yerleştirip telefon yoluyla patlatan kişiyi bulması görevi verilir .
Yüzbaşı Colter Stevens birçok kere daha aynı geçmişe 8 dakikalığına döner ve bombacıyı bulmaya çalışır .
Bu esnada fark eder ki geçmişte her zaman aynı olaylar yaşansa da kendisi bu olayların gidişatını değiştirebilmektedir .
Birçok başarısız denemenin ardından sonunda bombacıyı bulur .
Bu esnada her seferinde parça parça aldığı cevaplar bize şu hikayeyi anlatır : bu sabah Chikago’da bir tren patlatılmıştır ve bunu yapan kişi öğleden sonra daha büyük bir patlama yapacağını haber verir .
Source Code adlı makine Savunma Bakanlığından onayını yeni almıştır ve denenmek için beklemektedir .
Yüzbaşı Colter Stevens ölmek üzeredir ancak zihinsel olarak Source Code adlı makineye tam uyum sağlamaktadır ve ilgili birim Yüzbaşı Colter Stevens’ın resmi ölüm haberini yayınlar ancak onu geçmişe gönderip görev vermek adına 2 ay boyu bitkisel hayatta tutar .
Gün bugündür Yüzbaşı Colter Stevens aynı ana tekrar tekrar giderek görevini tamamlamaya çalışır .
Bu sırada tek derdi babasıyla konuşmaktır lakin bu mümkün değildir çünkü babası onun ölüm haberini almıştır bile .
Yüzbaşı Colter Stevens , Dr .
Rutledge’den bir söz alır ; görevi tamamladıktan sonra hayati ünitelerinin fişi çekilecektir ve sonunda ona ölüm huzuru verilecektir .
Bu arada Yüzbaşı Colter Stevens’ı biz sürekli konuşurken görürüz lakin bitkisel hayatta olduğu için düşünmek dışında hiçbir şey yapamaz .
Onun konuşmaları C. Goodwin’in bilgisayarına yazı metni olarak gelir .
Colter Stevens’ın geçmişe gönderildiği bedenin sahibi olan Sean’ın seçilme sebebi ise ; bedenen birbirlerine benzemeleri ve patlayan bombanın Sean’ın oturduğu yere yakın olmasıdır .
Yani beden Sean’ın bedenidir lakin bilinç Yüzbaşı Colter Stevens’ın bilincidir .
Tabii ki Yüzbaşı Colter Stevens Sean’ın arkadaşı güzelim Christina Warren’a da aşık olmaya başlar .
Hatta nasıl olsa 8 dakika sonra her şey baştan alınacak deyip Christina’yı sebepsizce öper .
Burada görürüz ki Christina’da aslında Sean’a karşı boş değilmiş .
Benim kafama takılan soru ise : tamam Yüzbaşı Colter Stevens’ın bilinci , Sean’ın bedenine yerleşerek geçmişe döndü ama peki ya Sean’ın bilincine ne oldu ?
Gelelim esas kritik noktaya .
Yüzbaşı Colter Stevens her geçmişe gidişinde bunun ayrı bir dünya olduğunu açık bir şekilde ifade etmese de her yolculuğun bir paralel evren olduğunu hatta bazı paralel evrenlerde birkaç kişinin hayatını kurtardığını iddia eder .
Ama Dr .
Rutledge buna şiddetle karşı çıkar ; açıklayamayacağı parabolik denklemlerden oluşan bu aletin , bir paralel evren yaratmayacağını sadece 8 dakikalığına geçmişte bir sanal tur attıracağını söyler .
Yüzbaşı Colter Stevens’ın kurtardığını iddia ettiği kişilerin isimleri kontrol edilir lakin bu isimler ölenler listesindedirler .
Yüzbaşı Colter Stevens’ın bu savını kanıtlamak için tek bir yola ihtiyacı vardır , bilincinin gönderildiği geçmişte ölmemek .
Son gidişinde bombacıyı teşhis eder ama bu sefer bombacı tarafından vurulur ve yeniden ölür .
Zihninin içini tasvir eden küp - odada uyandığında bombacının kim olduğunu söyler ve Amerika’nın kahraman asker ve polisleri bir kez daha seçilmiş kişi ( choosen one ) sayesinde , bombacıyı yakalayarak günü kurtarır .
Yüzbaşı Colter Stevens’ın son bir isteği vardır ; onu geçmişe bir kereliğine daha göndermeleri ve sonrasında onu hayatta tutan aletlerin fişlerinin çekilerek ölüme terkedilmesi .
Kapitalist Doktor Rutledge bunu saçma bulur ve kabul etmez lakin vatansever bir askerin hissettiklerini anlayan duygusal C. Goodwin , Yüzbaşı Colter Stevens’ı gizlice bir kez daha geçmişe gönderir .
Artık haylice tecrübelenmiş olan Stevens bütün işlerini temizce halleder ve 8 dakikanın dolmasını bekler .
8 dakika dolduğunda tekrar gözlerini küpün içinde açarsa Dr .
Rutledge haklıdır paralel evren diye bir şey yoktur ama 8 dakika sonunda yaşamaya devam ederse Stevens kendine bir paralel evren bulmuştur ve orada yaşamaya devam edecektir .
Savunma Bakanlığı tarafından bütün tebrikleri alan acımasız Doktor Rutledge ise Yüzbaşı Colter Stevens’ın hafızasının sıfırlanmasının ve gelecek görevler için hazır tutulmasının emrini verir .
Lakin masmavi gözleriyle onurlu asker Goodwin bunu kabul etmez ve gizlice Yüzbaşı Colter Stevens’ın fişini çekmeye gider .
Burada ilk defa Yüzbaşı Colter Stevens’ı ‘küvez’in içinde ve belden aşağısı kesik bir şekilde görürüz .
Fırsat bu fırsat diyen Stevens gittiği geçmişte son bir dakika kala güzelim Christina’nın dudaklarına yapışır .
8 dakika dolar , mavi gözlü duygusal ama onurlu asker Goodwin , Yüzbaşı Colter Stevens’ın fişini çeker .
Amma ve lakin Yüzbaşı Colter Stevens bilincinin gönderildiği geçmişte yaşamaya devam eder .
Bir de bakar ki kızla hala öpüşüyor .
Tamam der Doktor Rutledge halt etmiş , işte bu paralel evren ve ben burada bu güzelim hatunla huzurlu bir yaşam kuracağım .
He tamam Sean denen adamın vücudundayım , o garibin bilincine ne oldu kim bilir ama banane bundan der. Her ihtimale karşı yaşadığı paralel evrendeki Goodwin’e de mesaj atar : “Hey , Goodwin bugün aslında bir bomba patladı siz beni geçmişe gönderdiniz ama yaptığınız makinenin nelere kadir olduğundan haberiniz yok , bu makine paralel evren yaratıyor ben de farklı bir paralel evrenden geldim .
Şu hemen yanında bir küvezin içinde yatan , görev için beklettiğiniz asker var ya , işte o benim .
Hadi sağlıcakla . ” der. Goodwin şok .
Yüzbaşı Colter Stevens’ı oyanayan Jake Gyllenhaal’a zaten hayranım , beni bu filmde de hayal kırıklığına uğratmadı .
Yönetmen Duncan Jones’in ise gelecek filmlerini sabırsızlıkla bekliyorum .
Aynı günün tekrarı konusu 1993 yapımı Groundhog Day filmiyle ön plana çıktı ve çok beğenildi .
Konunun çıkışı ise Nietzsche’nin aynı kötü günü tekrar tekrar yaşayan bir adamın hikayesinden geliyor .
2014 yapımı Edge of Tomorrow filmi de yine bu şekilde işlenmiş güzel bir filmdir , tavsiye ederim .
Bu tarz filmler aynı sahneyi çok çok farklı açıdan çekmek zorunda kaldıkları ve her birini bize izletmek zorunda kaldıkları için farklı bir kurgu yapısına ve izlerken merak uyandıran bir içeriğe sahip oluyorlar .
Değinmek istediğim bir nokta da Dr .
Rutledge konusu .
Klasik bir kötü adam , tam bir kapitalist .
Süper teknolojik bir alet icat ediyor sonrasında o aleti kullanabilmek için bir felaket olmasını bekliyor .
İddiası felaketlerin yol açtığı zararları kontrol altına almak ve terörist eylemleri önleyebilmek ama görünen amacı gücünü ispatlamak ; kadere yön verme söylemiyle gücünü ispatlamak .
Dr .
Rutledge , icadını kullanabileceği bir felaket olmasaydı , belki de kendisi sahte bir felaket oluşturup , icadını kullanma fırsatını kendi kendine sunacaktı .
Benim paranoyak tavsiyem ; her bilim adamına güvenmeyin , her felaketin gerçekliğine inanmayın .
Paralel evren konusuna gelecek olursak ; gerçekte bu sadece bir teoridir , hiçbir kanıtı yoktur ama bazı astrofizikçiler paralel evrenlerin var olduğuna inandıklarını söylerler .
Eğer paralel evrenler var olsaydı , sonsuz sayıda ihtimalin olduğu kadar paralel evren olabilirdi .
Mesela bir paralel evren bizimkisiyle birebir aynı ancak bizimkinden bir sinek daha fazla ya da az olabilirdi .
Ya da füzyon enerjilerinin kullanıldığı bambaşka bir yönde ilerlemiş bir paralel evren de olabilirdi .
Belki de vardır kim bilir .
