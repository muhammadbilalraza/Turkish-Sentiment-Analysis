Ned , ailesine bağlı olan sevecen ve korumacı bir babadır .
Her tatilde Stanford'ta okuyan kızını ziyaret eden bu aile bu sefer de yollarını üniversiteye çevirmiştir .
Ancak Ned ve ailesi kızı Stephanie ile buluştuğunda Ned'in en büyük kabusu gerçekleşir .
Stephanie'nin Laird adında bir erkek arkadaşı vardır ve aynı zamanda da çok zengindir .
Ned kızını bu adamdan kıskanarak farkında olmadan iyi kalpli Laird ile rekabete girer .
Ancak Laird'in kızına evlenme teklif etmeyi düşünmesi de Ned'in panik seviyesini arttırmaktadır . Why Him'i karşılaştırabileceğim en iyi örnek , geçtiğimiz yaz ayında vizyona girmiş olan Mike And Dave Need Wedding Dates .
Her iki filmin türü , yaş sınırı ve stüdyosunun aynı olmasının yanı sıra , bu iki film de düşündüğümden çok daha eğlenceliydi .
Öncelikle oyunculuklara bayıldım .
Laird'ı canlandıran James Franco , yine çok komik bir performans sergilemiş .
Zaten Franco , This Is The End filmlerindeki performanslarıyla böyle karakterlere alışmış doğrusu .
Ayrıca Bryan Cranston da böyle bir filme çok yakışmış .
Breaking Bad'den sonra Cranston'ın komedi türüne yönelmesi çok iyi olmuş .
Zoey Deutch ve Megan Mullally de çok komiklerdi ayrıca .
Ama Keegan - Michael Key , resmen döktürmüş .
Key'in absürt karakteri ve tiplemeleri sadece beni değil aynı zamanda salonu da gülmekten yerlere yatırdı .
Ayrıca , Why Him'in dikkat çekilmesi gereken ama kimsenin bahsetmediği başka bir yanı da var : Süresi .
Filmin aşağı yukarı 2 saatlik bir süresi var ve genellikle 2 saat süren komedi filmleri bir süreden sonra baymaya başlar .
Ama bu filmi izlerken hiç sıkılmadım , yapılan şakalar ve sahneler sürekli yeni ve enerjikti .
Böyle bir filmin kötü yanlarının da olduğunu tahmin edebilirsiniz zaten .
Birkaç mantık hatası , senaryodaki ufak boşluklar ve tahmin edilebilir yerler vb. gibi sorunlar bu filmde mevcut .
Ama eğer kafanızı yormayacağınız ve 2 saatinizi eğlenceli bir şekilde harcamak istiyorsanız , Why Him sizin için oldukça iyi bir seçenek .
İyi seyirler .
FİLMİN İYİ YANLARI : + James Franco , Bryan Cranston ve Keegan - Michael Key . + Sürekli enerjik tutulan tempo , komik şakalar . + Komedi türünden oldukça yaratıcı olan sahneler . + Cameo sahneleri .
FİLMİN KÖTÜ YANLARI :
- Tahmin edilebilir sahneler .
- Bazı şakaların gereğinden fazla bel altı olması .
TOPLAM PUAN : 7.1 / 10
