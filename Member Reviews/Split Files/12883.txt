Luc Besson , oldukça ilginç bir filmografiye sahip olan bir yönetmen .
90'lı yılların başında Derinlik Sarhoşluğu ve Nikita ile adını duyuran Besson , daha sonra Leon : Sevginin Gücü ve Beşinci Element ile iki harika filme imza attı .
Fakat ondan sonra kariyeri biraz düşüşe geçti .
Arthur Üçlemesi , Belalı Tanık ve Lucy gibi son çektiği filmler de bunun kanıtı .
Gerçi bu filmler kelimenin tam anlamıyla kötü olmasa da , ortalamanın biraz altındaydı sadece .
Ama buna rağmen Besson'un yeni filmi Valerian için çok heyecanlıydım .
Çünkü Valerian , Fransa'da oldukça popüler bir çizgi roman ve Besson da harika bir bilim kurgu filmi yapabileceğini önceden göstermişti .
Öncelikle konu şöyle : " Uzayda yolculuk yapan Valerian ve Laureline adındaki iki ajan , çalıştıkları istihbarat için çeşitli görevlere gidiyordur . Yeni görevleri için Bin Gezegen İmparatorluğu'na gelen Valerian ve Laureline , bir tehlikenin olduğunu sezerler ve böylece gezegeni kurtarmak için elinden gelen her şeyi yaparlar . "
Bu filme girmeden önce tam olarak ne düşüneceğimi bilmiyordum çünkü yazılarını okuduğum eleştirmenlerin neredeyse hepsi ya bu filme bayılmış , ya da çok yetersiz olduğunu düşünmüş .
Bu yüzden bu filmin nasıl sonuçlanacağını bilmiyordum .
Ve salondan çıkmama rağmen hala tam olarak ne düşüneceğimi bilmiyorum Valerian'la ilgili .
Bu filmde kesinlikle inanılmaz şeyler vardı fakat ne bileyim , hikayenin kendisi hakkında eksik bir şeyler var .
Önce iyi taraflardan başlayalım .
Herkesin dediği gibi ben de bahsetmeden geçemeyeceğim , bu filmdeki görsel efektler inanılmazdı .
Ama bundan daha inanılmaz olan şey ise , arka planda bulunan hayal gücüydü .
Bu evrenin tasarımından bütün uzaylıların görünüşüne kadar Valerian ile ilgili her şey tam anlamıyla bir görsel şölendi .
Film bu açıdan beni hiç hayal kırıklığına uğratmadı .
Bu konuda Luc Besson'un yönetmenliğini çok beğendim ( senaryosuna ise birazdan değineceğim ) .
Çünkü Beşinci Element'de gördüğünüz etkileyici atmosferin aynısını , hatta daha fazlasını burada görebilme şansı buluyorsunuz .
Besson , nasıl bir bilim kurgu filmi yöneteceğini çok iyi biliyor .
Bunun dışında filmde bir sürü akılda kalıcı sahneler de vardı .
Mesela filmin giriş sahnesini çok iyi buldum ( film zaten David Bowie ile benim için 1-0 önden başladı ) .
Bunun dışında Valerian'ın özel kıyafetiyle duvarları delerek koşması , Rihanna'nın dans sahnesi ve final sahnesi oldukça eğlenceliydi .
Oyunculuklardan şaşırtıcı derecede Cara Delevingne fena değildi doğrusu .
Delevingne'in dinamik oyunculuğu , filmin temposunu biraz hızlandırmayı başarmış .
Onun rolünü bir başkası oynayabilir miydi ?
Elbette .
Ama ona verilen materyal ile elinden geleni yapmayı başarmış Delevingne ve onu filmde izlemekten çok keyif aldığımı söyleyebilirim .
Ayrıca Ethan Hawke ile John Goodman'ın ufak sahneleri de çok iyiydi , bu filmde onları görmek çok hoştu .
Bir de Rihanna'nın bu filmde biraz daha fazla rolünün olmasına sevindim .
Pekala .
Görsellikler ve havalı sahnelerin dışında Valerian gerçekte nasıldı ?
Seyirciye vermek istediği epik uzay macera havasını vermeyi başarıyor mu yoksa süresi boyunca sizi uyutuyor mu ?
Benim için ikisi de doğru cevap .
Valerian , gözlerinizi bir türlü üzerinden alamayacağınız bir dağınıklık adeta .
Bu filmi izlerken gerçekten eğlendiğim bölümler oldu ama bunun dışında esnemeye başladığım bölümler de vardı .
Bunun da en büyük nedeni senaryodan kaynaklanıyor .
Her ne kadar Besson harika bir yönetmen olsa da , onun bu filmdeki senaryosunu pek beğendiğim söylenemez .
Valerian , her filmde olduğu gibi hikayesi 3 bölümden oluşuyor .
Normalde bu bölümlerden ilkinde 20-30 dakika içerisinde bu dünyayı tanıdıktan sonra ana karakterlere odaklanıyoruz ve bir görevi nasıl tamamladıklarını görüyoruz .
Fakat Valerian'ın bu ilk bölümü bitirmesi neredeyse 50 dakikayı buluyor .
Bu sahnenin eğlenceli olmasına rağmen çok uzun sürdüğü için " şu sahne ne zaman bitirecek yahu " diyesim geldi .
Michael Bay'in filmlerinde arka arkaya patlama efekti kullanıp patlamayı sıkıcı hale getirmesi gibi bir durumdu adeta .
Buranın bu kadar uzun olmasının nedeni sahnenin gereksiz olması yüzünden değil , bu önemli sahnelerin gereğinden fazla uzun olmasından kaynaklanıyor .
Ve Valerian'ın en büyük sorunu daha buradan baş gösteriyor .
Şu an geriye baktığımda filmin içerisinde bulunan bir gereksiz sahne aklıma gelmese de neredeyse filmdeki bütün sahnelerin süresi aşırı uzundu .
Bu yüzden rahatlıkla filmden 340 dakika çıkartılabilirdi .
Bu sayede Valerian'ın 137 dakikalık aşırı uzun süresi , normal bir büyük bütçeli yaz filminde olduğu gibi yaklaşık 90-100 dakikaya indirilerek daha dinamik bir iş ortaya çıkabilirdi .
Açıkçası , Valerian'ın süresinin neden bu kadar uzun olma sebebini anlıyorum .
Çünkü filmde çok fazla uzaylılar ve yeni evrenler var , geniş bir hayal gücü de cabası .
Ama film bunlara odaklanmak yerine sürekli Valerian ve Laureline arasındaki kimyaya odaklanıyor ve bütün bu havalı şeyler ikinci planda kalıyor .
Şahsen eğer bütün film Valerian ve Laureline'in çeşitli gezegenlere bir görevi tamamlamak için gitmesi hakkında olsaydı ortada büyük bir sorun olmazdı .
Fakat bu filmin neredeyse tamamı Bin Gezegenler İmparatorluğu'nda geçiyor .
Evet , burada yaşanabilecek olasılıkların sayısı sınırsız fakat film sürekli seyirciye yeni karakterler tanıtıp bir yandan da hikayeyi bir arada tutmaya çalışıyor .
Ne yalan söyleyeyim , çıkan sonuç da biraz çorbaya dönüyor .
Bunun dışında performanslarını hiç de fena bulmadığım bir oyuncu olan Dane DeHaan'ı bu filme hiç yakıştıramadım .
Onun karakterinin " dünyayı kurtaracak aşırı havalı kişi " olmasını hiç inandırıcı bulmuyorum doğrusu .
Bunun dışında filmden bazı yan karakterler rahatça çıkarılabilirdi .
Uzun lafın kısası Valerian , ne kötü , ne de harika diyebileceğim bir film .
Ben daha çok ortasında bir yerdeyim .
Filmin ortaya koyduğu fikirler ve görsel efektler inanılmazdı , eğer bu yaz daha önceden hiç görmediğiniz bir şeyler izlemek istiyorsanız bu filmi sırf bu yüzden size tavsiye edebilirim .
Bunun dışında filmde çok eğlenceli sahneler de vardı .
Besson'un ise yönetmenliği başarılıydı ama senaryosu çok zayıftı .
Eğer bu filmin uzun süresine ve karışık konusuna pek aldanmazsanız , Valerian'ı izlerken harika vakit geçireceksiniz .
Film kesinlikle kötü olmasa da ortaya çok daha iyi bir sonuç çıkabilirdi .
FİLMİN İYİ YANLARI : + Cara Delevingne , Rihanna ve Ethan Hawke . + Harika görsel efektler . + İnanılmaz bir hayal gücü . + Luc Besson'un yönetmenliği .
FİLMİN KÖTÜ YANLARI :
- Luc Besson'un senaryosu .
- Gereksiz karakterler , aşırı uzayan sahneler .
- Süresinin gereğinden fazla uzun olması .
TOPLAM PUAN : 6.8 / 10
