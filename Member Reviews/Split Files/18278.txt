Tolga Çevik hayatımıza Vizontele serisindeki “naber lan işe yaramaz” karakteriyle girdi .
Daha sonra yine bir Yılmaz Erdoğan filmi “Organize İşler”le kendini sevdirdi ve TV Tiyatrosu “Arkadaşım Hoşgeldin” serüvenüyle ailemizin komediyeni oldu .
Sanırım Arkadaşım tiplemesi de üzerine yapışıp kaldı .
Her filminde de sanki bu sevilen karakteri izliyormuşuz gibi ortak bir kanıya kapılıyoruz .
Bunda Tolga Çevik’in birbirine yakın oyunculuk performansları mı etkili oluyor , bilmiyoruz ama genelde ekranda şapşal , sakar ve bir o kadar da zeki , laf çakan ortalama bir karakteri izliyoruz hep . “Sen Kimsin ? , Patron Mutlu Son İstiyor ve şimdi de Sen Benim HerŞeyimsin” bu filmleri ardarda izlediğiniz de başroldeki , başka isimlerde , hep aynı karakter diye hayıflanabilirsiniz .
Tolga Çevik’in iyi bir oyuncu olduğuna hiç kimsenin bir şüphesi yok ama filmlerinde artık başka haleti ruhiyeler de başka renklerde görmek istiyoruz .
( İyi bir oyuncu olduğuna en güzel örnek “Patron Mutlu Son İstiyor” filmindeki patron karakteri . ) Bu filmde Cengiz Bozkurt ve Tuncay Beyazıt dışındaki oyunculuklar sınıfta kalmış .
Melis Birkan’ın donuk anne rolü , filmin tırmanmasına ket vuran en büyük unsurlardan .
Filmin en ilginç ayrıntılarından biri ise Tolga Çevik’in kendi çocukları Tuna Çevik ve çocukluğunu oynayan Tan Çevik’le kamera karşısına geçmesi olmuş .
Kızı Tuna Çevik ile baş rolleri paylaşıyorlar .
Uyarlama senaryoları son dönemde Özcan Deniz’den sıkça görürdük ama bu kez Tolga Örnek 2013 yapımı Meksika filmi “Instructions Not Included” filminden “Sen Benim HerŞeyimsin”i Türk Sineması’na kazandırmış .
Fragman , mancılık ve peruk bile uyarlamasıyla aynı diyebilirim .
Filmin hikayesi ilginç ters köşelerle dolu o yüzden filmin sonunda apışıp kalabilirsiniz .
Bu da filmin en güzel yanı .
Onun dışında vasat bir komedi - dram filmi izleyeceksiniz .
