Hızlı ve Öfkeli serisi , bütün sorunlarına rağmen hoşuma giden ve zaman zaman eğlendiğim bir seridir .
Ve serinin sekizinci filminin çekileceğini duyduğum zaman pek de heyecanlı değildim ama çıkan sonucu izlemeyi merakla bekliyordum .
Evet farkındayım , Hızlı ve Öfkeli 8 bu !
Serinin sekizinci filmine gelmiş bulunmaktayız .
Başka anlatılacak bir konu kaldı mı ki ?
Görünüşe göre kalmış ve bu filmin bitişine bakacak olursak , Hızlı ve Öfkeli'yi uzun bir süre daha göreceğiz gibi gözüküyor .
Önce filmin konusundan başlayalım .
" Dom ve ailesi mutlu bir şekilde yaşayıp polis Hobbs'la işbirliği yaparak hayatlarını sürdürüyordur . Ama Cipher adında gizemli bir kadın Dom'u kendi dünyasına çekince Dom , ailesine sırtını döner ve Cipher'la dünyada bir kaos ortamı yaratmaya başlar . Dom'un ailesi , Dom'u durdurup bunun arkasında yatan nedeni bulmaya çalışır . "
Bir Hızlı ve Öfkeli filmine girerken beklentiniz başından bellidir zaten .
Fizik kurallarına aykırı , saçma sapan şeyler olur ama film bunun farkında olduğundan siz de izlerken zevk alırsınız .
Film , bunu sekizinci defa gerçekleştirmeyi başarıyor .
Hızlı ve Öfkeli 8'in aksiyon sahneleri , hayatımda gördüğüm en absürt ve mantıksız sahnelerden birisi .
Buna rağmen her saniyesine bayıldım .
Ayrıca oyunculuklar da fena değildi .
Vin Diesel , filme biraz dramatik bir ton getirmeyi başarmış , Charlize Theron da bu serinin en iyi kötü adamı olmuş .
Bu arada , Dwayne Johnson ile Jason Statham'ın kimyaları da çok başarılıydı .
İkilinin paslaşmaları , filmin en iyi anlarına imza attı .
Bunun yanı sıra , Hızlı ve Öfkeli 8'in finalinin Paul Walker adına güzel bir sonla bitmesi de çok hoştu .
Sorunlarıma gelirsek , - bütün mantık hataları ve fizik kurallarının yıkılmasını saymazsak - filmin ciddi tonu bazı sahnelerde gereğinden fazla uzuyor ve dinamik tempoyu biraz düşürüyor .
Ayrıca filmin ilk yarısında hızlı geçişten dolayı hikayeye tam olarak odaklanamıyorsunuz .
Film de bu yüzden seyirciye gereğinden fazla açıklama sahnesi veriyor .
Ama bunların dışında Hızlı ve Öfkeli 8 , aksiyon sevenler için tam kafa dağıtmalık bir film .
Aksiyon sahneleri eğlenceli , temposu yerinde ve aynı zamanda da komik .
Özellikle de serinin hayranlarının kaçırmaması gerek .
İyi seyirler .
FİLMİN İYİ YANLARI : + Saçma aksiyon sahneleri . + Filme atılmış olan dramatik ağırlık . + Statham ve Johnson'ın birlikte olduğu sahneler .
FİLMİN KÖTÜ YANLARI :
- Filmin ilk yarısında hikayeye tam olarak odaklanamamanız .
- Açıklama sahnelerinin gereğinden fazla uzun sürmesi .
TOPLAM PUAN : 7.5 / 10
