Sabotage filmini izleyenler bunu neden izlediğini bilir .
Arnold Schwarzenegger , Sam Worthington , Terence Howard , Olivia Williams , Mirreile Enos , Josh Holloway gibi ünlü isimlerin başrolde olması ve normal ile red band fragmanlardan anlaşılacağına göre aksiyon dozunun yüksek oluşu .
Peki ya konu ?
Sabotage , David Ayer’in End Of Watch filminden sonra yönettiği ikinci film .
End Of Watch genele göre başarılıydı , ( aslında o film iyi değildi , yine 1.5 vermiştim ) böylece 35 milyon gibi bir bütçe ile Sabotage ortaya çıktı .
Sabotage filminde uyuşturucu ile mücadele eden 1. sınıf bir DEA ekibi yer alıyor .
İlk operasyonda 10 milyonu ele geçirirler fakat paranın yok olduğunu fark ederler .
Gerisi cinayetler ve sadece 3-5 dakika süren kanlı aksiyon .
Kanlı aksiyon demişken , bu film bence yaş sınırına rağmen ( + 15 ) bu yılın en kanlı 10 filmi içine kolaylıkla girer .
Belki de Testere serisinden ( yaş sınırı + 18’di ) daha da kanlı olabilir .
İşkence sahneleri , adamların kafasının kopması , eritilmesi , parçalanması , tavana çivilenmesi , headshot olan bir sürü vuruşlar ve yumruklu dövüş .
Ki tüm bu sahneleri ve diğer şeyleri de toplarsak sadece 10-15 dakikaya tekamül etmesi ne kadar komik değil mi ?
Aslında konu son derece klişe , son zamanlardaki Hollywood filmlerinin konu bulmakta aciz olduğunu yavaş yavaş anlıyoruz .
Bu kaçıncı artık ?
Yok bana paramı vermediler ben de bunlara kalkıştım , karın ve oğlun elimizde eğer paranı getirmezsen ölecekler gibi bir sürü klişe laflar mevcut .
Hatta ve hatta filmin kendisi bir klişeden ibaret olduğu için sadece aksiyonu bekliyoruz .
O sahnelerin de tatmin etmesi tartışılacak bir konu .
Oyunculuklar ise çok yapmacıktı , özellikle de bu filmin en kötü oyuncuları Olivia Williams ve Mirreile Enos’du .
Hadi diğerleri bildiğini yapıyor , kaslı , artist bir biçimde duruyorlar , adamları vuruyorlar ve havalı sözler söylüyor diyelim .
Tamam da bu ikisine ne oluyor ?
Olivia’yı bu filmde ilk defa izledim ve karakterini canlandırışı gerçekten berbattı .
O hikayeye girdiği zaman tempo düşüyor .
Senaryo ile neredeyse alakasız laflar ile idare etmeye çalışmış .
Mirreile’yi ise ben World War Z ile tanıdım .
Oyunculuğu gayet başarılı ve birazcık da tempoluydu .
Bu filmde ise yine bir temposu var fakat bu sefer oyunculuk seviyesi daha minimum düzeyde .
Kendisi de bu filmde iyice solgunlaşmış , çok bariz .
Hiç olmazsa o fena değil de , ben aslında onu değil , karakterini saçma buldum .
Tüm karakterler de öyle .
Sonuç olarak yönetmen David Ayer’den başarısız bir iş daha ortaya çıkmış .
E , senaryo kalitesiz olunca , oyunculuğun da kalitesiz olduğunu bu filmde fark edebiliyoruz .
Eğer Testere tarzı filmleri seviyorsanız sadece aksiyon sahnelerine bakın , geçin .
Arnold’ın hatırına izlemek isterseniz hava hoş .
Fakat beklentiniz hiç olmasın , film tam bir hayal kırıklığı .
1.5 / 5
