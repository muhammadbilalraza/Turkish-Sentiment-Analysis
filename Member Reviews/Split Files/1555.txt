Senaryosu , Zach Baylin tarafından yazılan “King Richard” , Reinaldo Marcus Green'in yönetmen koltuğunda oturduğu biyografik bir drama olarak geliyor karşımıza .
Gelin isterseniz , 50 milyon dolarlık bir bütçe ile çekilmiş olan filmimize biraz daha yakından bakalım .
Kendisinin de büyüdüğü yer olan Louisiana , Cedar Grove'da Ku Klux Klan'tan kaçmaktan tenis oynamaya fırsat bulamayan Richard Williams ( Will Smith ) ; şimdi Compton , Kaliforniya'da , birer profesyonel tenisçi olarak yetiştirmek istediği kızları Venus ( Saniyya Sidney ) ve Serena ( Demi Singleton ) için 78 sayfalık bir plan hazırlamış olup mevsim koşullarına da aldırmadan gündüzleri , sokak arasındaki kortlarda onları çalıştırırken kendisi de geceleri , özel güvenlik görevlisi olarak çalışarak para kazanmaktadır .
Bu işi resmen bir takıntı haline getirmiş olan Richard'ın kızları için uyguladığı çalışma temposu öylesine ağırdır ki ; çocukları koruma iç güdüsü ile hareket eden karşı komşuları Bayan Strickland'in ( Erika Ringor ) , şikayet de bulunarak , polisin eşlik ettiği bir sosyal güvenlik çalışanını ( Erin Cummings ) evlerine yönlendirmesine dahi neden olur .
Unutmadan aynı evde , kendileriyle beraber , Venus ile Serena'nın anneleri Oracene " Brandy Price Williams'ın ( Aunjanue Ellis ) ilk evliliğinden olan Tunde ( Mikayla Lashae Bartholomew ) , Isha ( Daniele Lawson ) ve Lyndrea Price ( Layla Crawford ) isimli üç üvey kız kardeşleri de yaşamaktadır . Neyse . Bu küçük bilgi notunu takiben aslında , Venus ile Serena'nın profesyonel bir tenis eğitmenine ihtiyaç duyduklarını da , aynen babaları Richard gibi bizler de çok açık olarak hissediyoruz . Bu konuda , ünlü tenisçi , eğitmen ve TV yayıncısı Victor "
Vic " Kenneth Braden Jr . ' dan ( Kevin Dunn ) yardım istese de , geçtik ailenin maddi olanaksızlıklarını , sırf bir evde iki Mozart'ın bir arada bulunamayacağını düşünen Braden'da , Richard'ın çabalarını umutsuz bir vaka olarak görerek , tek başına bırakır . "
Pes etmek " nedir bilmeyen Richard bir gün kızlarını , John McEnroe ( Christopher Wallinger ) ile Pete Sampras'ın ( Chase Del Rey ) çalıştıkları Paul Cohen'ın ( Tony Goldwyn ) özel kortuna götürerek aynı Cohen'i , en azından Venus'ın antrenörü olmaya ikna eder . Serena'yı ise , annesi Oracene çalıştıracaktır . Ardından Venus'ın mahalli turnuvalardaki , şampiyonluk ve kupaları gelmeye başlar . Ancak kızlarının şımarmasını istemeyen Richard onlara , Kül Kedisi örneği üzerinden , rakipleri ve tüm insanlar karşısında tevazuu öğütler . Çok geçmez , Serena'da aynı turnuvalarda boy göstermeye başlar . Aynı esnada Richard , Cohen'ın kendisini tanıştırdığı George Macarthur ( Dylan McDermott ) ile Laird Stabler'ın ( Andy Bean ) menajerlik ve sponsorluk tekliflerini reddeder . Yetmez , Cohen'ın antrenörlük görevini de sonlandırır . Zira kızların yeni eğitmen - menajeri Rick Macci ( Jon Bernthal ) olacak ve aile , Tunde hariç hep birlikte Florida'ya göçecektir . Ve bizler de böylelikle ilk olarak , 14 yaşındaki Venus Williams'ın neler yapacağını göreceğiz . Dakika 77. . Geride sizleri ; 1980 - 1981 doğumlu Williams kardeşlerin 1994 - 1995 yıllarındaki profesyonel oluş hikayelerinin anlatıldığı ve finalinde , yazılar akmaya başladığı andan itibaren Williams ailesinin arşiv görüntülerinin de bulunuyor olduğu , 67 dakikalık bir bölüm daha bekliyor olacak . "
Böylesine metazori ( gerçekte disiplinli ) ' Kral / King ' bir baba , her ' şanslı ' çocuğun başına olsun " diyerek Will Smith ve özellikle de Venus Williams'ı canlandıran Saniyya Sidney'in performanslarının damgalarını vurduğu , ailecek izlenebilecek olan bu filmi , tüm genç ebeveyn sinemasever dostlarımıza hararetle öneriyoruz . Keyifli seyirler ,
