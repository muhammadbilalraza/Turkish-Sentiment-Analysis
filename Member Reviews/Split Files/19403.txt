Seriden artık yeni bir şeyler bekliyordum .
Evet , son yıllarda " izlenebilir " seviyedeki korku - gerilim türü örneklerinden biriydi ilk iki filmiyle , ancak bu üçüncü halkada neredeyse tamamen aynı şeyler oluyor .
Yalnızca karakterler değişmiş .
Herhangi bir filmi izlerken " Copy - Paste " yapıldığı hissine kapılmak kesinlikle oldukça rahatsız edici ve seyirciyi filmden soğutan bir durumdur .
Burada da başka filmler değil ama özellikle serinin ilk iki filmden pek çok " Copy - Paste " görüyoruz .
Zayıf oyunculuklar , zayıf senaryo , gereksiz espriler de cabası .
Milyonlarca dakika boş vaktiniz yoksa izlemenize gerek yok , benim için vakit kaybı oldu .
Korku - gerilim türü bir yandan yaratıcı zihinler için evet geniş bir alan ancak bir yandan da sınırları belli ve bu sınırlar içinde yalnızca ufak değişiklikler ile anlatımlar yapan yönetmenler ile dolu .
" Insidious : Chapter 3 " son dönemde izlediklerim içinde bu sınırların içine en çaresizce hapsolmuş , yıllardır yapılanı bir kez daha önümüze koyan , beklemediğim ölçüde vasat bir filmdi .
