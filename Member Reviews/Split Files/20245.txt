Marvel evreninin en başarılı filmlerinden birisi olan Galaksinin Koruyucuları'nın devam filmi için çok heyecanlıydım .
Ama filme karşı gösterilen karışık tepkiden sonra beklentilerimi biraz düşürmeye karar verdim .
Ve ortaya çıkan sonuç oldukça ilginçti .
Filmin fragmanı konuya pek değinmediği için ben de konuyu yazarken çok az detay vereceğim : " Yine galaksiyi kurtarmaya çalışan Galaksinin Koruyucuları'nın yolu , Peter'ın babası Ego ile kesişir . Ve film , geriye kalan sürede Ego'nun amacına odaklanıp aslında ortada daha büyük şeylerin olduğunu anlatıyor . "
Peki genel anlamda film nasıldı ?
Sonuç mükemmel değildi maalesef fakat filmi izlerken kesinlikle çok eğlendiğimi söyleyebilirim .
Yönetmen James Gunn'ın bu filme yaklaşımını çok cesurca buldum öncelikle .
The Empire Strikes Back filmindeki gibi bu film hem bulunduğu evreni daha fazla keşfedip ana karakterleri hakkında daha fazla bilgi sunuyor .
Bu sayede de karakterlerle daha fazla bağdaşabiliyorsunuz .
Galaksinin Koruyucuları 2 filmini karşılaştırabileceğim en iyi örnek Rogue One aslında .
Çünkü her iki filmin de ilk yarısı oldukça durağan ve biraz karışık ilerliyor fakat ikinci yarıda aksiyon açısından büyük bir patlama yaşıyor .
Bu yüzden de salondan mutlu bir şekilde ayrılıyorsunuz .
Normalde bir devam filmi çıktığı zaman seyirci , ilk filmde olanın daha fazlasını ister .
Daha fazla aksiyon , daha fazla patlama , daha fazla macera .
Ama dediğim gibi Galaksinin Koruyucuları 2 , her ne kadar bunları içerse de daha çok karakterlerine odaklanıyor ve seyirciyle duygusal bir bağ kurmayı başarıyor .
Bu yüzden de filmin finali , size vermek istediği duygusal etkiyi vermeyi başarıyor .
Mesela Star - Lord'un babası olmadan geçirdiği hayatın acı yanlarını görüyoruz .
Ayrıca Yondu'nun Rocket ile zayıf yanlarının benzeyişi , Nebula'ya Thanos tarafından uğradığı istismarı öğreniyoruz .
Ve yine dediğim gibi , bu sahnelerin geçişleri biraz ağır hissettirse de , final sahnesi her şeye değiyor .
Ama Galaksinin Koruyucuları 2 sadece dramatik bir film değil , aynı zamanda çok komik bir film de .
İlk filmin espri anlayışına çok bayılmıştım ama bu filmdeki şakalar bence daha komik ve etkiliydi .
Karakterlere değinelim biraz da .
Bebek Groot'a bayıldım .
Bu karakter , senaryoya pek katkıda bulunmasa da komedi bakımından filmin kesinlikle en iyi yanlarından birisiydi .
Daha açılış sahnesinden gönlümü fethetmeyi başardı .
Ayrıca , Groot'lu ekstra sahneye bayıldım .
Bunun dışında Drax de çok komikti .
Çünkü Drax , filmdeki diğer karakterler gibi duygusal bir ağırlığa sahip değil .
Yani , yine öyle 1-2 sahne var ama genel itibariyle Drax , filmin komik karakteri olarak duruyor .
Ve işe yarıyor doğrusu .
Ayrıca yeni karakterlerden Mantis çok başarılıydı , Sylvester Stallone'u kısa da olsa bir Marvel filminde görmek iyiydi .
Bu arada , Kurt Russell'ın Ego'sundan da karizma akıyordu resmen .
Son olarak , şaşırtıcı derecede Yondu'yu çok iyi buldum .
İlk Galaksinin Koruyucuları filminde Yondu benim için " eh işte " gibiydi ama bu filmde bulunduğu her sahneyi çalmayı başarmış .
Filmin müzikleri şahaneydi , görsel efektler neredeyse kusursuzdu .
Bu arada , filmin görselliklerine bayıldım .
Her şey çok netti ve renk paleti çok başarılıydı .
Bunun nedeni , Galaksinin Koruyucuları 2'nin Marvel'ın ilk RED 8K kamerasıyla çekilen filmi olması .
Sırf bu açıdan bile film canlı bir hava kazanmış .
Kötü taraflara gelecek olursak ; dediğim gibi , filmin ilk yarısı biraz ağır ilerliyor ve bütün açıklama sahneleri biraz zorlama hissettiriyor .
Son olarak da , genel itibariyle senaryo biraz boş gibiydi .
Çünkü filmin ilk yarısı sırf karakterlere odaklanmakla geçtiği için pek bir şey olmuyor , ikinci yarı ise büyük bir aksiyon sahnesinden ibaret .
Bu yüzden senaryo daha dolu olabilirdi bence .
Kısacası Galaksinin Koruyucuları 2 , bu yaz mevsimine başlamak için harika bir tercih .
İlki kadar başarılı olmasa da eğlenceli karakterleri , harika müzikleri , komik esprileri ve muhteşem görsellikleri var .
Marvel'ın en başarılı işi olmasa da kesinlikle en farklı işi .
Sinemada göz atmanızı kesinlikle öneririm .
İyi seyirler .
FİLMİN İYİ YANLARI : + Daha derin karakterler . + Bebek Groot , Yondu ve Drax'in filme kattığı enerji . + RED 8K kamerası ile çekilmiş olması . + Müthiş müzikler . + Son 40 dakika .
FİLMİN KÖTÜ YANLARI :
- İlk yarının gereğinden fazla ağır ilerlemesi .
- Senaryo adına pek fazla şeyin olmaması .
TOPLAM PUAN : 7.8 / 10
