Senaryosu , Irvine Welsh’in “Trainspotting” ( 1993 ) ve “Porno” ( 2002 ) isimli romanlarındaki karakterler esas alınmak suretiyle John Hodge tarafından yazılan “T2 Trainspotting” , Danny Boyle’un yönetmen koltuğunda oturduğu şahane bir “dark comedy / kara mizah” örneği …
20 yıl önce çocukluktan beri tanıdığı “üç kadim dostunu” 8,0 £ soyarak sırra kadem basan ve kapağı Amsterdam’a atan Mark " Rent Boy "
Renton ( Ewan McGregor ) , baba ocağının da bulunduğu Edinburgh’a ( İskoçya ) yeniden geri dönmüştür …
Kazık attığı arkadaşlarının kendisini nasıl karşılayacaklarını kestiremeyen Mark ilk ziyaretini , intihar girişiminde bulunan eroin bağımlısı Daniel " Spud "
Murphy’e ( Ewen Bremner ) yapar ve onu son anda “ipten alır” …
Bu arada dört eski ortaktan en azılısı olan ve bizzat organize ettiği bir girişim sonrasında kendini dışarıdaki sivil bir hastanenin yoğun bakım servisine taşıtan Francis " Franco "
Begbie ( Robert Carlyle ) , hapishaneden kaçmayı başarmıştır …
Ki , kendilerine yapılan yanlışı bir türlü içine sindiremeyen ve intikam ateşi ile yanıp tutuşan bu Franco , Mark’a fena halde “gıcık” olmaktadır …
Dörtlünün diğer elemanı ise , ( seriye yeni katılan ) Bulgar Veronika Kovach’ı ( Anjela Nedyalkova ) kendine hatun yaptığını zanneden Simon " Sick Boy " Williamson’dur ( Jonny Lee Miller ) …
Mark’ın , Simon ile 4.0 £ unu da iade ettiği karşılaşması , öyle pek kibarca olmaz ve aralarında oldukça sert sayılabilecek bir “hır gür” çıkar …
Ancak ortama “sauna” işletmeciliği hayalleri kuran Veronika’nın da dâhil olmasıyla nihayetinde uzlaşır ve ufak ufak da olsa eski günlerdeki işlerine yeniden dönmeye başlarlar …
İşte komiliklerden ilki de bu ikilinin 1690 yılındaki savaşın kutlandığı bir mekânda gerçekleştirdikleri oldukça acayip bir soygun esnasında yaşanır …
Ayrıntılarını vermeyeceğimiz bu bölümü kesinlikle atlamamalısınız …
Elbette , Manchester United taraftarı olduğunu apaçık belli eden Boyle’un , futbol tarihinin en yetenekli oyuncularında George Best’e yaptığı saygı duruşunu da …
Bütün bunlar yaşanırken , hani öyle fazlaca umutları bulunmasa da Mark , Simon ve Veronika üçlüsü büyük bir sunum hilesiyle Avrupa Birliğince sadece “iş geliştirme” projelerine verilen 100,0 £ luk destek fonlarına da başvururlar …
Filmin bundan sonrasında , kendini komik öyküler yazma işine veren Spud’un başı çektiği daha pek çok ilgi çekici olay ile flashback geçişleri de var …
Fakat bize göre , bir üçüncü devam filmine daha olanak yaratabileceğini düşündüğümüz , Mark , Simon , Spud üçlüsü ve Franco arasındaki , “yeni bir intikam” daha gerektirecek biçimde sonuçlanan kavganın yanı sıra AB tarafından onaylanan “100,0 £ luk fonun akıbeti” , finale doğru filme damgasını vurmaktadır …
Keyifli seyirler ,
