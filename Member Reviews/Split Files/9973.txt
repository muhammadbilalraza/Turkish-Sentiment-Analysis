Uzak gelecekte devasa şirketlerin yönetimleri ele geçireceği akla yatkın .
Küreselleşmiş bir kapitalizm mutasyona uğrayarak , çarpık evrimini tamamladığında artık yapacak bir şey kalmadığı zaman , - ki aslında yapacak bir şey kalmadığı anlar , kapitalizm öncesi dönemde bolca mevcuttu - şimdiki anı bütünüyle çözümleyip , geçmişe bakıp nereden geldiğimizi , geleceğe bakıp nereye gittiğimizi çözmeye girişebilir .
Filmde de durum bu .
Mutlak doğrumuz olmadığı için - nereden geldik , nereye gidiyoruz bilmiyoruz - yoldan çıkıp şımarmaya , kendimizden geçmeye çoktan hazırız ve istekliyiz .
Başkan , komutan , ikinci kaptan , hırslı bilim adamı , hayatta kalma içgüdüsünü sonuna kadar sürdüren kahramanımız vs. hep bu kaynaktan besleniyor .
Israrla ortak bilinçaltının en dibinde akan lağım sularına bırakılmış , eriyip hayat sıvısına karışarak bize tuhaf bir sarhoşluk ve hayatta kalma coşkusu vermesi beklenen evcilleşememiş sapkınlığımız olağanüstü durumlarda ve artık sona geldiğimizde gün yüzüne çıkıyor .
Çünkü artık her şey mübah ve öleceksek , ömür boyu içine her türlü kötülüğü tıktığımız pandoralarımızın kutularını açabiliriz .
Filmde de gördüğümüz gibi her kurtuluş başka bir yok oluş sürecine açılıyor .
Coşkulu ve mutlu anlar da bile iliklerimize kadar hissediyoruz ki kötü şeyler olacak .
Film bize bu hissi yaşattığı ölçüde kan kaybediyor .
Her türlü bilmemenin verdiği kaygı bu . gelecek bizi her durumda kaygılandırmaya devam ediyor .
Cennette bile olsak durum bu .
Başımıza neler geleceğini kestiremiyoruz .
Bu da hayata heyecan katan bir durum .
Bu yüzden heyecanı sevmeyen insanlar bilgiye daha aç .
Her bilim - kurgu , bize gösterdiği gelecek ile simüle olmamızı ve durumu onaylamamızı bekliyor .
Teknolojinin desteği ile sinemanın geldiği son nokta , filmdeki zamanın son teknolojisine sıçrayarak bir çarpan etkisi yapıyor .
Bu geçici bir sarhoşluk aslında .
Önemli olan dışarı çıktığınızda hissettikleriniz .
2 dakika önce gördüğünüz uzay gemisinden sonra , dışarıda gördüğünüz içi yolcu dolu Magirus minibüs sizi şoka sokmuyorsa çoktan bu çarpık duruma alışmışsınız ve uyuşturulmuşsunuz demektir .
Acınası bir hayatta kalma içgüdüsünü zinde tutmak için , feda edilen düşünceler , alışkanlıklar .
Başka bir şey / şeyler var .
Buna ulaşmak için uğraşmaya , yıpranmaya değer .
Büyük patron , kendini diri tutan merakından beslediği ölümsüzlüğe yaklaştığında , belki biz de onunla aynı kaderi paylaşacağımızı bilmeden aynı merakla olacakları seyretmeye devam edeceğiz .
