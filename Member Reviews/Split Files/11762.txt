Hayatımda gördüğüm en iyi filmlerden birisi olan hatta hayatımda gördüğüm en etkileyici film diyebileceğim " Whiplash " in yönetmeni Damien Chazelle'in yeni işi La La Land için elbette heyecanlıydım .
Ortaya atılan fikir ve oyuncu kadrosu değil , sadece yönetmenin adını duymak bile beni bu filme karşı büyük bir beklentiye soktu .
Ve bir sürü ödüller alınca da La La Land'i izlemek için iyice sabırsızlanmaya başladım .
Ve La La Land , beklentilerimi fazlasıyla karşıladı .
La La Land , günümüz Los Angeles'da yaşayan 2 kişi hakkında .
Aktris olma hayalleri peşinde koşup bir türlü başarılı olamayan Mia ve caz müziğine aşık olduğu halde patronu tarafından " Jingle Bells " çalmaya zorlanmış ve hayalini tam olarak gerçekleştirememiş olan Sebastian'a ve bu ikilinin birbirini nasıl keşfettiği , birbirlerine aşık olmalarını ve hayallerinin peşinden gitmeye çalışmalarını anlatıyor diyebilirim kısaca .
La La Land , tek kelimeyle büyülü bir film .
Ağız sulandıran dekorları , makyajları , kostümleri ve kamera lensiyle sanki 1940'lı yıllarda vizyona girmiş bir film izliyor gibi hissediyorsunuz , hikayenin günümüzde geçmesine rağmen .
Bu konuda yönetmen Chazelle , imkansızı başarmış diyebilirim .
Hem etkileyici bir senaryoya hem de teknik bakımdan güzel bir iş çıkarmış .
Chazelle'in 30'lu yaşlarda olmasına rağmen daha ikinci uzun metrajlı işinde böyle bir sonuç çıkarması gerçekten etkileyici .
Oyunculuklar müthişti .
Ryan Gosling , bu filmde hem güçlü , derin ve de her zamanki gibi karizmatik bir performans sergilemiş .
Karakterinin caza olan aşkını çok iyi ortaya koymuş özellikle .
Ve Emma Stone'la olan kimyası da her zamanki gibi çok iyiydi .
Ama Emma Stone , bu filmde resmen döktürmüş ve kuşkusuz kariyerinin en iyi performansını sergilemiş .
Filmi sırf bu ikili için bile izleyebilirsiniz aslında .
Filmin en riskli noktasından konuşalım .
Bildiğiniz gibi , La La Land bir müzikal filmi ve ben genelde müzikal filmlerden pek haz etmem .
Genelde filmin ortasında herkesin şarkı söylemeye başlaması bana biraz garip gelir doğrusu .
Ama bu film denge noktasını çok güzel bulmuş .
Bu filmde şarkıların söyleniş tarzı , duruma ve karaktere uyumlu olduğundan izlerken hiç rahatsız olmuyorsunuz .
Bu sahneler hiç aşırıya kaçmıyor , hatta aksine çok doğal hissettiriyor ve filmi izlerken " ben de bu durumda olsaydım , ben de şarkı söylerdim " gibi düşünebiliyorsunuz .
Müzik demişken , yönetmen Damien Chazelle'in Whiplash'de olduğu gibi bu filmde de müziğe olan aşkını açıkça görebiliyorsunuz .
Filmde söylenen şarkılar ve özellikle de cazın ele alınış tarzı gerçekten de başarılıydı .
Hatta yalnızca müzik de değil , yapılan danslar ve Chazelle'in bu sahneleri neredeyse tek çekimde çekmiş olması , sonucu daha da etkileyici yapıyor ( filmdeki dans sahnelerinden Mia ve Sebastian'ın Los Angeles'ın gün batımının önünde yaptıkları topuk dansı favorimdi ayrıca ) .
Ayrıca şunu da açıklığa kavuşturmalıyım ki Chazelle'in bu işi , Whiplash kadar iyi değil .
La La Land'den rahatça 5-10 dakika kesilebilirdi mesela .
Ve aslında La La Land'in tamamı bilindik müzikal havasında ilerliyor .
Müthiş oyunculuklar , dekorlar ve mükemmel yönetmenlik dışında bu filmi özel yapan bir şey yok .
Ta ki finale kadar .
Filmin finali o kadar şaşırtıcı ve böyle bilindik bir türe göre o kadar farklı ki , filmin kendisi daha da etkileyici oluyor .
Sanki bütün film , o final sahnesi için çekilmiş gibi hissettiriyor .
Özellikle bu yüzden de La La Land , bu yıl izlediğim en iyi filmlerden birisi .
Muhteşem oyunculukları , dekorları , tarzı , şarkıları ve yönetmenliğiyle La La Land'i kesinlikle izlemenizi tavsiye ederim .
Bilindik bir aşk filmi olarak sakın es geçmeyin , bu filmde daha fazlasını bulacağınıza eminim .
İyi seyirler .
FİLMİN İYİ YANLARI : + Ryan Gosling ve Emma Stone'un müthiş performansları . + Kostümler , dekorlar ve kamera lensiyle bu film sani 1940'lı yıllarda vizyona girmiş izlenimi uyandırması . + Aşk temasını çok masum ve etkileyici bir şekilde ele alması . + Etkileyici dans sahneleri ve başarılı müzikler . + Damien Chazelle'in müthiş yönetmenliği ve senaryosu . + Hayali olan insanlara hayallerini başarması için verilen güzel mesajlar .
FİLMİN KÖTÜ YANLARI :
- Film biraz uzun hissettiriyor ve bir süre boyunca hikayenin tam olarak nereye gittiğini bilemiyorsunuz .
TOPLAM PUAN : 10 / 10
