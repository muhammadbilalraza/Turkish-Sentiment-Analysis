Uzun zamandır bekliyordum Whiplash filmini .
Özellikle de film hakkında bütün yorumlar olumlu ve 6 dalda olan Oscar adaylıkları ile izlemek iyice şart oldu .
Ben de bu vesile ile filmi izlemeye karar verdim .
Ama hakkını vermek için sinemaya gittim büyük bir heyecan ile .
( Bu arada filmin seansı Başka Sinema’ya denk geldi ve filmde ara verilmediği için sizin de öyle yapmanızı şiddetle tavsiye ediyorum ) Bir ara acaba beklentilerimi karşılamaz mı diye düşünmedim değil açıkçası ama hiç gereği yokmuş .
Böyle bir film yok arkadaş !
Ne havada , ne karada var böyle bir şey .
Film boyunca nefesimi tutarak izledim ve ara verilmemesine rağmen hiç sıkılmadım .
Büyük bir heyecan ve tutku ile izlettirdi film .
Yani filmdeki duyguyu ve ritmi seyirciye yaşattırmayı başardı .
Filmin etkisinden de bir süreliğine kurtulacağımı zannetmiyorum .
Filmde belli bir gerilim tonu var ve finale kadar da ilerliyor bu .
Ayrıca dram ve müzik öğeleri de filmde bolca var .
Dram oldukça iyi işlenmiş , filmdeki müzikler de oldukça güzel olduğu için film bir yandan da size caz müzik ziyafeti yaşatıyor .
Bir taşla iki kuş misali .
Ayrıca ara sıra bazı esprilere gülebiliyorsunuz da .
Bu arada filmdeki heyecan sonlara doğru öyle bir artıyor ki ben bile ayağım ile ritim tuttum , ellerim terledi .
Film o kadar başarılıydı .
Aslında bu yazıyı yazarken bile başka ne yazacağımı bilemiyorum .
Her şey kusursuzdu cidden .
Belki de sinemanın etkisinden de böyle ama harbiden film çok başarılıydı .
Oyunculuklar zaten takdire şayan .
Miles Teller , önceki komedi filmleri performanslarından sıyrılıp çok başarılı ve gerçekçi bir oyunculuk sergiliyor .
Ayrıca filmde gerçekten de davul çaldığını zannettim ama sahte olduğunu öğrendim .
Ama Teller’ın böylesine epik bir sahte davul performansı - ve mükemmel şarkıların karışımının yardımı ile de - kesinlikle takdir edilesi .
Aslında Teller , Oscar’da “En İyi Erkek Oyuncu” kategorisinde aday olmalıydı diye düşünüyorum .
Bunun dışında hele ki J. K. Simmons çok başarılı bir oyunculuk sergilemiş ki “En İyi Yardımcı Erkek Oyuncu” Oscar’ı kesinlikle ona ait , hiç şüphem yok .
Diğer oyunculuklar ise biraz arka planda kalmış - çünkü film Simmons ve Teller’ın etrafında dönüyor - ama onlar da ortalamanın üstünde olan iyi bir performans sergilediğini söyleyebilirim .
Bu arada film hakkında fazla spoiler veremeyeceğimden filmin konusu ve yaşananlar hakkında fazla da bir şey açıklamıyorum , gidip kendiniz görün bence .
Pişman olacağınızı da hiç zannetmiyorum .
Peki illaki film hakkında kötü bir şey var mıydı diye sorarsanız şunu söyleyebilirim : Damien Chazelle’nin filmdeki koşu anlarda oynayan kamerası .
Ama olacak o kadar .
Nasıl olsa Chazelle 30’lu yaşlarında .
Üstelik bu filmi onun yazdığını da düşünürsek , gerçekten de büyük bir başarı yakalamış Chazelle . Whiplash , mutlaka izlemeniz gereken bir yapıt .
Benim gerçekten hoşuma gitti ve sizin de hoşunuza gideceğine eminim .
Yalnız böyle güzel bir filmi evde izlemenizi fazla tavsiye etmiyorum .
Gerçekten de filmi yaşamak için sinemada izlemenizi daha çok tavsiye ediyorum .
( Özellikle de Başka Sinema ise ) Ben bile sinemadaki perde fazla büyük olmamasına rağmen kendimi öyle bir kaptırmışım ki filme , sinemada olduğumu unutmuşum . Whiplash kesinlikle 2015’in en iyi ve en sağlam filmlerinden birisi .
Üstelik filmin finali o kadar çarpıcı ve etkileyiciydi ki , internette olduğu için en az 5 kere izlemişimdir .
Kesinlike izlemenizi tavsiye ediyorum !
Herkese iyi seyirler .
Not : Oscar ödüllerinde “En İyi Film” ödülü büyük ihtimalle Boyhood’a gidecek ( çünkü Boyhood bütün Amerika’ya hitap ediyor ) ama benim gönlümden Whiplash geçiyor .
Bunu zamanla göreceğiz .
Bu arada not demişken filmdeki Andrew’un bateri setinin üstünde İstanbul yazması hoş bir ayrıntı olmuş .
Yönetmenin bateriye tepeden çektiği sahnelerde bunu görebilirsiniz .
