Sinemaya ağlamaya ya da gülmeye giden bir toplum olan Anadolu halkı , filmin gerisinde yatan derinliklere malesef yeterli bilinç ile yaklaşamamaktadır .
Türk sinemasının Recep İvedik ve Ayla gibi iki zıt kutupta olan filmleri söylediğimizi haklı çıkarmaktadır .
Her ikisi de rekor kırmış ve kırmaktadır .
Ayla filmi sahneleri ve duygusallığı ile seyircinin filmden kopmasının her an her saniye önüne geçmiştir .
Aslında film bir savaşı anlatırken ve savaşın nihayetinde yetim , kimsesiz çocuklar bıraktığını görürken bunu ön plana çıkarmayı seçmemiştir .
Ayla üzerinden Güney Kore'nin haklılığı ve Kuzey Kore'nin yani komünistlerin haksızlığı ifade edilmiştir .
Filmin derinlerinde yatan siyasi bilinç altı bunu göstermektedir .
Kore halkının birbirini katletmesini körükleyen ABD emperyalizmi , yoksul Türk askerini de her zamanki gibi cepheye sürmektedir .
Bu savaş sonrasında Türkiye'nin NATO'ya alındığını da dip not olarak aktaralım .
Film oyuncuları GALA gecesinde her ne kadar savaş karşıtlığından söz etse de malesef filmde Ayla'ya üzülmekten ve ağlamaktan başka bir öneri getirmemektedir .
Güney Kore'de Ayla gibi yetim kalan çocuklara üzülürken , Kuzey Kore'deki çocuklar aklımızın ucuna dahi gelmedi .
Çünkü onlar ' ' komünistti ' ' .
Film malesef 1950 siyasetini ve ABD emperyalizmini hiç eleştirmeden aksine o dönemin kararlarını doğru bularak ilerliyor .
Türk askeri bilmediği topraklarda ölüyor ve kahraman ilan ediliyor .
Asıl eleştiri hem Güney hem Kuzey hem de Türk askerinin ABD emperyalizmi tarafından nasıl kullanıldığını , nasıl milyonlarca çocuğun yetim bırakıldığını anlatmak olmalıydı .
Sadece Güney'in değil , Kuzey'in de Ayla'larına ağlamalıydık .
