' ' Av Mevsimi ' ' nin en büyük sorunu çok şey vaat edip , bunları gerçekleştirememesi .
O kadar çok şey ima ediyor ama bunları yan hikayelerle destekleyemiyor ki .
Bu senaryonun yetersizliğinin bir sonucu tabii .
Bunun dışında kurgu özensiz , süresi gereğinden fazla uzun , tempo sıkıntı verecek kadar yavaş olunca yavan bir polisiye çıkıyor ortaya .
Oyunculuklarda Cem Yılmaz ve Şener Şen'in rollerine bir türlü inandırmayı başaramadığı filmin en iyisi Çetin Tekindor kesinlikle .
Okan Yalabık da ekip arkadaşlarına uyum sağlayıp ( biraz da rolünün geri planda kalmasıyla ) sönük kalıyor .
Filmlerimizin Hollywood yapımlarından etkilenmesinden rahatsız olmuyorum ama , bunu yaparken yer yer vasatı bile yakalayamayıp , inandırıcı olamıyorsanız komik oluyorsunuz bu filmdeki gibi .
Yavuz Turgul bu filminde sıkıcı geçen bir maçta takımının vasat bir oyuncusu adeta .
Maçın son anlarında takımını galip getirmek için bir penaltı şansı doğuyor ama topu gösterdiği köşeye vurup atışı kaçırıyor .
Takımı da galibiyeti .
