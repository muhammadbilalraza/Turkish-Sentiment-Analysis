Türk Sinemasında az film sayısına rağmen adını Çağan Irmak , Ömer Faruk Sokak , Yılmaz Erdoğan gibi usta yönetmenlerin arasına yazdıran Mahsun Kırmızıgül'ün yeni filmi olan ' Vezir Parmağı'ndan beklentimin yüksek olduğunu daha önce dile getirmiştim .
Kırmızıgül ilk filmi Beyaz Melek ile dram yönünde önemli bir yapıma imza atmış , Güneşi Gördüm filmi ile Türk sinemasına farklı bir bakış açısı kazandırmış , New York'ta Beş Minare filmi ile dram ve aksiyonu iyi bir şekilde perçinlemekle birlikte çıtayı oldukça yükseltmiş , Mucize filmi ile zirve denilebilecek bir yapıma imza atmış dram ağırlığı olan filmde komediyi çok iyi bir biçimde serpiştirmiştir .
Filmlerinde Gişe başarısının yanında sanatsal anlamda da güzel mesajlar veren Kırmızıgül özellikle Mucize filminde kullandığı betimlemeler ile sinemaseverlerin gözlerinin pasını silmiştir .
Her filmde üstüne koyması münasebetiyle Mucize filminden sonra kendisinden çok iyi bir yapım bekliyor , ve filmin kadrosunu gördükten sonra Vezir Parmağı'ndan büyük beklenti içerisindeydim .
Ancak geçmiş filmlerinde genelde drama ağırlıklı bir tür izleyen Kırmızıgül bu filmde komediyi filmin ana türü olarak seçmiş ve komedinin dozu müstehcen içeriğin yoğun olduğu bir doz olmuştur .
Bu nedenden ötürü bende bir hayal kırıklığı yaşatmıştır .
Genel olarak filme baktığımızda oyunculuklar ve betimlemeler oldukça iyi olmakla birlikte farklı ve marjinal bir konu işlenmiş bu konunun etrafında kullanılan müstehcen içerikler fazlalığı filmin olumlu yönlerini en azından benim için gölgede bırakmıştır .
Edebiyatta bu tarz müstehcen içerikler sıklıkla kullanılsa da Türkiye'nin en çok gişe yapan yönetmenlerinden birinin bu tarz içerikleri fazla kullanması benim fikrimce doğru değildir , etik değildir .
Her filmde üstüne bir şeyler koyan Mahsun Kırmızıgül'ün bu filmde Mucize'nin altında kaldığını çok net bir biçimde ifade etmemle birlikte yine de bazı kısımları yok sayıp ve Türk Sinemasının şuandaki durumunu göz önüne alırsak Vezir Parmağı'nın izlemeye değer bir film olduğunu düşünüyorum .
- NBÖ
