" Uzak bir gelecekte başarılı bir pilot olan Çavuş Kane Sommerville , işteki izin gününde kızıyla vakit geçiriyordur . Kane , işine geri döndükten sonra kızını annesinin yanına yollar fakat kısa bir süre içerisinde çalıştığı Exor şirketinin bulundukları gezegeni 1 gün içerisinde patlatacağını çünkü yaratık nüfusunun giderek arttığını söyler . Zamanla yarışan Kane , kızını bulmak için yola çıkar ve bu sırada da Gyp ve eski hemşire Sy gibi kişilerle karşılaşır . Bu sırada da etraflarındaki canavarlardan kurtulmaya çalışırlar . "
Bu filme girerken pek bir beklentim yoktu , sinemada Çılgın Banka Soygunu filmini izledikten sonra boş vaktim olduğu için bu filme de bir bilet almak istedim .
Filmin yönetmeni Shane Abess'in bu filmi çok ama çok düşük bir bütçe ile çektiğini ve bu filme çok emek koyduğunu biliyordum , bu yüzden nasıl bir sonuç ortaya çıkacağını biraz merak ediyordum ayrıca .
Bilim Kurgu Bölüm 1 hakkında söyleyebileceğim en iyi şey de bu .
Ufak bütçesine rağmen filme verilen emeği ve detayları rahatça görebiliyorsunuz .
Ayrıca görsel efektler hiç de fena değildi .
Yaratıkların görünüşü , patlamalar , uçaklar vb. şeyler ile oldukça yaratıcı bir distopik gelecek atmosferi çizilmiş .
Filmin en çok takdir edebileceğim yönü buydu .
Çünkü bunun dışında kalan her şey ya ortalamaydı ya da ortalamanın altındaydı .
Mesela filmdeki bütün oyunculuklar ortalamaydı .
Daniel MacPherson , Kellen Lutz , Isabel Lucas , Luke Ford ve hatta Rachel Griffiths gibi oyuncuların denediğini görebiliyorsunuz .
Her ne kadar bu sayede karakterleri biraz samimi ve farklı olsa da , asıl onlar için yazılan senaryo çok kötüydü .
Bu da beni senaryoya getiriyor .
Bu filmin senaryosu o kadar karışık ki , bir süreden sonra ne izlediğimi unuttum .
Filmdeki ana karakterlere teker teker odaklanmaktan gereksiz yere verilen flashbacklere kadar bu filmde her türlü " seyirciyi oyalama tekniği " mevcut .
Üstelik filmin adında " Bölüm 1 " yazdığı yetmiyormuş gibi , bu 90 dakikalık film de kendi içinde 7 bölüme ayrılmış ( 6 veya 8 de olabilir , çok hatırladığımı söyleyemem ) .
Film izlerken sürekli " Bölüm 1 " , " Bölüm 2 " gibi koca başlıklar 5-10 dakikada bir çıkıyor .
Zaten film kendi başına karmakarışık olduğu yetmiyormuş gibi , bunlar filmi iyice karmaşıklaştırıyor .
Senaryo demişken , ana karakterlerin kişilikleri de çok zayıftı .
Filmdeki bütün karakterler olabilecek en özgün ünvanlara ve görünüşlere sahipken , kişilikleri ise olabilecek en sıradan ve klişe şekildeydi .
Mesela filmdeki ana karakter , kızını kurtarmak isteyen , galaksiler arası yolculuk yapan bir pilot .
Bunun kulağa havalı gelmesi lazım ama film bunu sıradan bir hale getirmeyi başarmış .
Hatta sadece kişilikleri de değil , onların konuştuğu diyaloglar da çok zayıftı .
Filmdeki karakterler ve konuştukları kelimeler kulağa o kadar ilginç gelmiyordu ki , bir süreden sonra oturduğum koltukta uzandım ve sinemanın tavanına öyle boş boş baktım .
Hiç olmazsa filmden çok daha ilginçti .
Ama bu filmden nefret etmişim gibi anlaşılmasını istemiyorum , çünkü etmedim .
Ufak bütçe ile yaratılan bu evreni ve harcanan emeği çok takdir ettim .
Ayrıca filmdeki aksiyon sahneleri de oldukça sürükleyiciydi .
Hatta oyunculuklar da o kadar kötü değildi .
Eğer bilim kurgu filmlerini seviyor ve böyle ufak işleri takdir ediyorsanız , bence bu filmi izlerken iyi vakit geçireceksiniz .
Sadece filmi izlerken hikayeyi çok sıradan buldum ve karakterlere hiç ilgi duymadım .
Filmde ana karakterlerden birisi ölünce birden fazla defa " Ay çok yazık oldu , ölen kimdi bu arada ? " derken kendimi buldum .
Ve senaryo da böyle yaratıcı bir evren için fazla klişeydi .
Üstelik filmin kendi içerisinde bölümlere ayrılıp aşırı fazla derecede flashback sahneleri göstermesi .
Yaratıcı bir film olabilme potansiyeline sahip bu iş , bunlar yüzünden çok zayıf bir işe düşmüş .
Son olarak filmin finalinin hiç de mantıklı olmadığını söylemeliyim .
Kısacası film kötü değildi , sadece her yönüyle yetersizdi .
Bence iyi bir senaryo ile ortaya çok daha ilgi çekici bir iş çıkabilirdi .
Not : Ayrıca filmin adına da değinmek istiyorum çünkü " Bilim Kurgu Bölüm 1 " , hayatımda gördüğüm en kötü film isimlerinden birisi .
Çünkü filmin 2. bölümü hakkında şu an hiçbir haber yok ve adında direk Bilim Kurgu yazması çok saçma .
Mesela birisi bir film yapsa ve adına da " Romantik / Gerilim / Macera Bölüm 23 " dese bayağı bir garip olurdu .
FİLMİN İYİ YANLARI : + Ufak bütçesine rağmen başarılı efektler , yaratılan dünya . + Oyunculukların hiç de fena olmaması . + Ortalamanın üzerinde aksiyon sahneleri .
FİLMİN KÖTÜ YANLARI :
- Olabilecek en klişe senaryo .
- Karakterleri ve içinde bulundukları durumu hiç umursamamanız .
- Filmin kendi içerisinde bölümlere ayrılması ve çok fazla gereksiz sahne bulundurması .
- Çok saçma bir final .
TOPLAM PUAN : 4.2 / 10
