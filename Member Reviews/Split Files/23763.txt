“Transit” ; senaryosunu da Anna Seghers’in 1942 tarihli aynı isimli romanından günümüze uyarlayarak yazan Christian Petzold’un yönetmen koltuğunda oturduğu oldukça sıra dışı bir drama …
Prömiyeri , 17 Şubat 2018’de aday olduğu büyük ödül Altın Ayı için yarıştığı 68. Berlin Uluslararası Film Festivalinde yapılan filmin , 6.9 / 10 ( 1.341 oy ) olan IMDB izleyici puanı ortalaması ile 7.7 / 10 ( 45 yorum ) ve 77 / 100 ( 9 yorum ) olan Rotten Tomatoes ve Metacritic yorum ortalamaları , oylamaya katılan sayıları yüksek olmadığı için film hakkında doğru bilgi vermekten oldukça uzak …
Bu nedenle bizde , her zamanki gibi önceliği yine oyuncu kadrosuna vermek suretiyle filmi bizzat kendimiz mercek altına alarak incelemeye ardından da puanlamaya çalışacağız …
Ancak , yorumun sonuna bırakmadan daha en başından , Alman sinemasının önemli isimlerinden Christian Petzold’un , " Love in Times of Oppressive Systems " olarak tanımladığı üçlemesinin son halkası olan “Transit”de de karşımıza , entelektüel birikiminin de sağladığı avantaj ile yine son derece zekice kurgulanmış bir filmle çıktığını söylemeliyiz …
Bilindiği gibi bu üçlemenin ilk iki filmi , yorumlarını da yine bu mecrada paylaştığımız “Barbara” ( 2012 ) ve “Phoenix” ( 2014 ) dir …
Elbette bu zekice kurguda , filmin senaryosunun temel alınarak yazıldığı Anna Seghers’in romanının da payı yok değil …
Fakat kabul edersiniz ki , Anna Seghers , Nostradamus gibi bir kâhin olmadığına göre George A. Romero’nun 1978 yılında , kapitalist alışveriş çılgınlığını tiye almak amacıyla , zombilerin AVM’lere koşuşturduğu şu meşhur “Dawn of the Dead” filmini çekeceğini , romanını yazdığı 1942 yılında tahmin edemezdi …
Ya da 1942’nin sıcak savaş ortamında , Ekim devriminin önemli isimlerinden Troçki ve karısının , Troçki’nin Amerika’daki komünist mecralarda yayınlanan yazıları ve bu yazılarla yarattığı heyecan nedeniyle ABD’ye hiçbir zaman vize alamamış olmasıyla da ilgilenemezdi …
İşte bütün bu ince detaylar ( ile mültecilerin dramı ) ve daha fazlası , Petzold tarafından yapılan çok özel ve çok nitelikli saygı duruşları ile göndermelerdi bu filmde …
Kısaca filmin oyuncu kadrosuna da şöyle bir göz atacak olursak , deneyimli aktör Franz Rogowski ve “Frantz” ( 2016 ) daki performansı ile ciddi bir şekilde radarımıza takılmış olan zarif oyuncu Paula Beer’in , bu filmde de etkileyici bir performans sergilediklerini söyleyebiliriz …
Teknik ekip konusuna gelince …
Christian Petzold’un bu filmde de yola , üçlemenin ilk iki filminde de görev yapmış olan görüntü yönetmeni Hans Fromm , editör Bettina Böhler , prodüksiyon tasarımcısı Kade Gruber , prodüksiyon yönetmeni Dorissa Berninger ve besteci Stefan Will gibi kadim dostlardan oluşan bir kadroyla devam ettiğini görüyoruz …
Ki zaten hal böyle olunca da ortaya , yine su kadar berrak ve su kadar rafine bir iş çıkmış …
Sonuç olarak , üçlemenin ilk iki filmi “Barbara” ( 2012 ) ve “Phoenix” ( 2014 ) gibi arşivimize de dâhil ettiğimiz müthiş bir finale de sahip olan bu çok özel film için puanımız 4 önerimiz ise , olumsuz yorumları dikkate almadan “mutlaka izlenmeli” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 22 Kasım 2018 günü saat 01.08’de yazılarak paylaşılmıştır .
