Alejandro González Iñárritu , geçen seneki Oscar başarısını bu yıl da The Revenant ile sürdüreceğe benziyor .
Yönetmen parayı bulunca büyük bütçeli bir işe imza atarken , aynı zamanda bu bir Iñárritu filmi dedirten çok güzel bir eserle beyazperde de arzı endam ediyor .
Üstelik yönetmen DiCaprio ve Tom Hardy gibi iki iyi oyuncuyu , alışılagelmişin dışında karakterlere büründürerek , oyuncu performanslarını bu filmde yıldızlaştırmış .
Martin Scorsese'nin vazgeçilmez başrol oyuncusu DiCaprio , Oscar lanetini Iñárritu sayesinde bu sene kıracağa benziyor .
DiCaprio , Brad Pitt'in yaşadığı " babyface aktör , iyi oyuncu değildir " ekolünün devam niteliği taşıyan aktörlerinden olması , tıpkı Pitt gibi akademi tarafından , hak ettiğini elde edememiş oyunculardan olma özelliği taşıyor .
Ama Leonardo DiCaprio , The Revenant sayesinde , hem doğayla baş etmesi , hem de oyunculuk açısından , çıtayı Allahu Ekber Dağlar'ına taşımasıyla gönlümüzde taht kurdu .
Tom Hardy'yi ise filmin ilk bir saati bittikten sonra ancak tanıyabildim .
Hem görünümü , hem de filmin kötü adamı kılığına tam bürünmesiyle DiCaprio'yu çok iyi asiste etmiş .
Iñárritu'nun filmleri izleyiciye biraz sanatsal gelir , hikaye ağır işler .
Bu filmde de işler ağır ilerliyor , ama öyle muhteşem manzaralar ve sahneler varki bir an belgesel mi izliyorum lan ben diyosun , sonra DiCaprio çıkıyor ve Oscar'lık bir film izlediğinizi hatırlıyorsunuz .
Filmin başındaki çatışma sahnesi ise gerçekten muhteşem .
Savaşın içindeyiz resmen , bir karakterden bir karaktere tek bir kamera ile yol alıyoruz , geçişler ve devamlılığı mükemmel .
Yönetmen için çekerken gerçekten zor , ama izleyici için muhteşem kareler ortaya çıkarmışlar .
Spoiler : Filmde üç muhteşem , vurucu sahne varki , The Revenant ismini duyduğumuzda hatıralarımızdan bulup , çıkaracağız .
Ayı ile DiCaprio'nun sahnesi çok gerçekçi olmuş .
Atla dörtnala giderken yaşanılanlar ve devamı da gerçekten hem şaşırtıcı hem de çok etkileyici sahneler .
Gerek zor doğa şartlarının bize yaşatması , gerekse Hugh Glass karakterinin içinde bulunduğu durum , intikam hırsı için bizi de filmin içine alıyor .
The Revenant , Oscar'ın en iyi film , en iyi erkek oyuncu ve en iyi görüntü yönetmeni ödüllerini toplayacağını düşünüyorum .
