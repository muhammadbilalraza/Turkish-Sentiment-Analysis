Romantik bilim kurgu aşuresi .
Hem bilim kurgu severlerin hem de aksiyon tutkunlarının beklediği bir filmdi Oblivion .
Yalnız aksiyon tutkunlarının beklentilerini pek karşılayacağını düşünmüyorum .
Bunun yanında kaliteli bir bilim - kurgu izlemek için ümitlenenlerin de hayal kırıklığı yaşayacağı , sıkıcı ve romantik bir macera filmi .
Eline son model silahları alıp milleti havaya uçurmayı en çok seven oyunculardan biri olan Tom Cruise , film içinde aksiyon sahnelerinin gelmesi için sabırsızlandığından hiç iyi bir oyunculuk çıkaramıyor .
Daha önceden adını Tron Efsanesi filmi ile duyduğumuz Joseph Kosinski , yine eş değer kalitede ama biraz daha klişe bir işe imza atıyor .
Gerçekçi bir bilim kurgu olarak başlayan film , ara sıra kafa patlatan , dramatik bir aşk hikayesine yöneliyor .
Eğer romantizm ağırlıklı bir film yapılacaksa niye baş rol Tom Cruise'a veriliyor , anlamak zor .
Yüzünden salaklık akan , kasıntı pozlar veren bir oyuncuyu 2 saat boyunca alık alık kameralara bakarken ve " Ne zaman birilerini / robotları öldürüp uçup kaçacağım ? " diye içinden geçirirken izlemek bayağı acıklı oluyor .
Zavallı adamcağızı aksiyon filmi diye kandırmışlar , hafif maceralı bir bilim kurgu - dram filminde oynatmışlar .
Aslında suç Cruise'da değil Kosinski'de .
Baştan sona , ortalığın havaya uçtuğu ve adamların - tek ya da milyonlarca - kurşun ile öldüğü aksiyon filmlerinin başrolü böyle bir filmde oynatılırsa , ortaya dayanılmaz sıkıntılar yaşatan bir film çıkar .
Zaten filmde aksiyon sahnesi geldiğinde , Tom Cruise'u adeta bir çocuğa en çok seveceği hediye alındığındaki gibi sevinçten havalara uçarken görüyoruz .
Eğer dertleri romantik ve dramatik bir film yapmak ise niye dünya kadar para harcıyorlar ?
Herhalde seyirciye " bakın birbirini çok seven iki çift dünyayı kurtarmak için nasıl fedakarlıklar yapıyorlar " gibi saçma sapan bir mesaj veriyorlar .
Ayrıca filmde öyle bir konu ele alınmış ki , Dünya'ya yapılan böyle bir istilanın yaklaşık 60 yıl sonra olması bilimsel olarak çok çok düşük bir ihtimal .
Bu bakımdan da biraz daha iyi bir araştırma yapılsaydı daha gerçekçi olurdu .
Filmde kullanılan her şey " 2001 : Bir Uzay Macerası " ndan " Wall - e " ye kadar şimdiye kadar yapılmış en iyi bilim kurgulardan araklama .
Amerikalılar paralarını bu tarz filmlere yatırmaya niye bu kadar meraklı ?
Çok daha yaratıcı ve kaliteli bilim kurgu yapabilecekken neden bunları yapıyorlar ?
Filmi biraz aşağıladıktan ve dalgamı geçtikten sonra güzel kısımlarına da elbette değineceğim .
Bilim kurgu klasiklerinden araklama sahneler , bir kaç makyaj ile iyi bir şekilde sunuluyor .
Ayrıca tabii ki tamamen romantik bir film değil çok iyi yapılmış aksiyon sahneleri de var .
Bu kadar çok para harcanan bir filmde özel efektlerin ne kadar iyi olduğunu söylemesem de tahmin edersiniz herhalde .
Ama filmin bu tırtıklama havası bariz bir şekilde belli olduğu için biraz rahatsız edici bir durum oluşuyor .
Filmin gaza getiren , hoş müziği bile bende hırsızlamaymış gibi bir hissi yarattı .
Süper kahraman filmlerinin müziğini andıran bir soundtrack'i var filmin .
Sonuçta filmi evde izleyerek ne kadar doğru bir karar verdiğimi görmüş oldum .
Bu film evden çıkıp sinemaya kadar gitmeye ve üstüne bilet parası vermeye değecek bir film değilmiş .
Belki IMAX'de güzel olabilirdi ama şart da değil .
Filmin sonu da kendisi gibi vasat .
Kosinski kendine göre sürpriz bir son hazırlamış .
Ama artık alıştık böyle sonlara ; filmin kahramanları küçük fedakarlıklarla dünyayı ( Amerika'yı ) kurtarıyor .
Fakat Kosinski böyle bir vasat son hazırladığını anlayınca filmi biraz daha uzatarak daha iyi bir sonla bitirmiş - yine de pek olmamış .
Morgan Freeman'de bedeni yaşlanmış ama havası 80'lerden kalmış , komik görünen ciddi bir tipleme ile karşımızda .
Ama buna rağmen kalitesini gösteriyor ve Tom Cruise'dan çok daha iyi bir oyunculuk sergiliyor .
Film ailecek izlenecek olur ise belki daha fazla beğeni kazanabilir .
Fakat illa ailecek bir bilim kurgu izleyecekseniz ve " Star Wars , Alien , Blade Runner , 2001 " gibi klasiklerden sıkıldıysanız daha yakın zamanda yapılmış , yine bu filmin ilham aldığı " Moon , Wall - e , Prometheus " gibi filmlere yönelin .
Sonuçta güzel yapılmış özel efektlerle baş ağrıtan , bilim kurgu havası katılmış , yüksek bütçeli bir aşk hikayesini , Cruise'un tüm alık pozlarına rağmen izlemek istiyorsanız izleyin .
7,3 / 10
