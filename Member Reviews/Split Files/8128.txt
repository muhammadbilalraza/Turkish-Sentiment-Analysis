Uzun zamandır beklediğim bir filmdi Gravity ve fragmanlarından olsun , yönetmeninden olsun , aldığı yorumlar ile puanlarından olsun hayli beklentim vardı ve gittim sineamda IMAX 3D şeklinde izledim , peki beklentilerimi karşıladı mı ?
Maalesef tam olarak karşılamadı .
Filmin bu kadar abartılmasının nedenini anlamış değilim yani tamam gerçekten başarılı ve iyi bir film fakat bir başyapıt demek çılgınlık olur .
Sırf görüntüleri için başyapıt demek ise tamamen saçmalık olur çünkü filmin olay örgüsü ve senaryosu gerçekten sıradan fakat burda yönetmen ve görüntü yönetmeninin başarısı sayesinde film birkaç kademe atlayarak başarılı bir film olarak değerlendirilebilir .
Şöyle ki şunu da söylemeliyim filmde yaratılan atmosfer fazlasıyla gerçekçi yani görüntüler ve gerçeklik hissi tamamen seyirciye başarılı bir şekilde aktarılmış .
Ben filmi izlemeden önce filmin Sandra Bullock'un karakterinin uzay boşluğunda kaybolmasını anlatıyor zannetmiştim fakat öyle değil , sürekli Dünya'nın çevresinde kurtulma mücadelesi açılış sekansı gerçekten başarılı ayrıca çekimler de iyi zaman zaman sanki uzaydaymışsın hissi veriyor fakat Alfonso Cuaron'un Children Of Men filmindeki çekimleri bence daha etkileyiciydi ayrıca şunu da söylemeliyim ki bence Children Of Men daha iyi , Gravity baştan sona bir an bile sıkmıyor hatta izleyeni koltuğa çiviliyor bu yönden başarılı , bence eğer bu film Alfonso Cuaron filmi olmasaydı bu kadar başarılı görülmezdi ve başarılı da olamazdı soundtrackleri de bence yeterince kullanılamamış .
Filmin 3D teknolojisine gelirsek çarpışma ve patlama sahneleri haricinde çok albenisi yok fakat çarpışma ve patlama sahnelerinde 3D gerçekten başarılı .
Son olarak Gravity sinemada izlenmeli , neden mi ?
Çünkü izleyene uzaydaymış hissi veriyor ve genel olarak başarılı ve sinemada izlenmesi gereken bir film , fakat siz siz olun benim gibi beklentilerinizi fazla tutmayın .
7.5 / 10
