“Climax” , Arjantin asıllı Fransız sinemacı Gaspar Noé’nin hem yazıp hem de yönettiği ve Denis Bedlow ile birlikte editörlüğünü de üstlendiği müzikal bir drama …
Prömiyeri , 13 Mayıs 2018’de Cannes Film Festivalinin “Quinzaine des Réalisateurs / Directors ' Fortnight” bölümünde yapılan ve 19 Eylül 2018 tarihinde Fransa’da vizyona giren filmin , 7.0 / 10 ( 57.042 oy ) ve 3.5 / 5 ( 5.00 üzeri oy ) olan IMDB ve Rotten Tomatoes izleyici puanı ortalamalarıyla 6.9 / 10 ( 182 yorum ) ve 67 / 100 ( 37 yorum ) olan Rotten Tomatoes ve Metacritic yorum ortalamaları , orta karar bir filmle karşı karşıya olduğumuzu söylüyor gibi …
Yine de isterseniz , her zamanki gibi önceliği oyuncu kadrosuna vermek suretiyle 3 milyon dolarlık bir bütçeyle çekilen ve sadece 2 milyon dolarlık bir gişe yapabilen bu filmi birde biz inceleyerek yorumlayalım ve ardından da puanlamaya çalışalım …
Ancak , artık neredeyse yorumlarımızda geleneksel bir özellik haline geldiği üzere ayrıntılı incelemeye geçmeden filme ilişkin ilk tespit ve naçizane ilk önerimizi de paylaşalım : Eğer , “2018 yılının en iyi müzikal filmlerinden biri hangisiydi ? ” şeklindeki bir soruyu “Müslüm” dü şeklinde yanıtlayanlardan iseniz yahut da bir müzikali “Bohemian Rhapsody” ( 2018 ) filminin Live Aid konser bölümünden ibaret zannedenlerden seniz , bu film kesinlikle size göre değil …
Zira emin olun , filmin soundtrackinde yer alan Patrick Hernandez , Gary Numan , Dopplereffekt , Soft Cell , Daft Punk ve diğerlerinin müzikleri çok kısa bir süre içinde hararet yaparak su kaynatmanıza yol açacaktır …
O yüzden daha sonra , “Bu da neydi böyle ya ? ” şeklinde şaşkınlık ifade eden yorumlar yapmamanız için bu filmden uzak durmanızda ciddi yarar var …
Bu küçük uyarıdan sonra şimdi gelelim filmin kendisine …
Ve işe , filmde anlatılanları doğru okuyabilmek için her şeyden önce Gaspar Noé’nin filmografisine ve özelliklede “Seul contre tous / I Stand Alone” ( 1998 ) , “Irréversible” ( 2002 ) , “Enter the Void” ( 2009 ) , “Love” ( 2015 ) , “Climax” ( 2018 ) ve “Lux Æterna / Lux Aeterna” dan ( 2019 ) oluşan uzun metrajlı sinema filmi külliyatının tamamına aşina olmak gerektiğini söyleyerek başlayalım …
Neden mi ?
Çünkü Gaspar Noé’nin sinemasının “aşırılık” ve “aykırılık” üzerine inşa edilmiş olduğunu başka türlü anlamak asla mümkün değildir …
Bilmeyenler için inanması zordur …
Ama gerçekten de onun sinemasında her şey aşırıdır …
Örneğin “Irréversible” ( 2002 ) filmindeki o meşhur yeraltı geçidindeki tecavüz sahnesi , herkesin kaldırabileceği türden bir sahne değildir …
Ama Gaspar Noé bunları yapmaktan ve bu yaptıklarını da yine kendisi gibi farklı bir sinemacı olan ( ve kamerayı her an öldürücü son darbeyi vurmaya hazır bir saldırı silahı gibi kullanan ) görüntü yönetmeni Benoît Debie ile birlikte insanların gözüne sokmaktan hiç ama hiç çekinmez …
Bütün bu aşırılık ve aykırılıklarda onun esin kaynağı , 2012 Eylül’ünde Sight & Sound isimli sinema dergisine verdiği bir mülakatta ifade ettiği gibi Stanley Kubrick’tir …
Kırktan fazla kez izlediğini söylediği “2001 : A Space Odyssey” ( 1968 ) için , tereddüt etmeden “Bu film olmadan asla yönetmen olmazdım” diyebilmiştir …
Şimdi tekrar filmimize dönecek olursak …
İşte “Climax” de , diğer beş film gibi benzer aşırılık ve aykırılıkların farklı tonlarda devam ettiği sıra dışı Noé filmlerinin en taze olanlarındandır …
Sanıyoruz bunca anlatılandan sonra , danstan müziğe , LSD’den sekse , ışıklardan gürültüye , kandan ölümlere ve Benoît Debie’nin baş döndüren kamerasına kadar Noé’yi tanımayanlarca filmde abartılı gibi görünen her şey yerli yerine oturdu artık …
Öyleyse …
Sonuç olarak , diğer Gaspar Noé filmleri gibi yine arşivimize de dâhil ettiğimiz bu film için puan olarak 4 veriyor ve “mutlaka izlenmeli” şeklindeki bir öneriyle de noktalıyoruz yorumumuzu …
Keyifli seyirler ,
