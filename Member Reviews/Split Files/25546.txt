David Cronenberg'i oldum olası çok sevemedim .
Bir türlü kendime yakın bulamadım filmlerini .
Gereğinden fazla soğuk ve mesafeliydi hep izleyicisine .
Buna rağmen belirli bir kalitenin üstündeydi filmleri hep .
Belki benim seyir zevkime uymuyordu ama kesinlikle filmlerini kötü olarak niteleyemezdim .
Ta ki bu filme kadar .
Cronenberg öncelikle Pattinson'ı bu filmin başrolüne koymakla çok büyük bir hata yapmış .
Filmin hitap ettiği ( en azından etmeyi düşündüğü diyelim ) kesimler ' ' entel ' ' ve ' ' entelektüel ' ' ler .
Onlar zaten en baştan , daha filmi izlemeden Pattinson ismi yüzünden filme burun kıvırdı .
Pattinsonsever genç kız tayfası ise fragmanda oyuncuyu görüp romantik bir film beklentisine girmişti .
Onlarda , filmi izleyip filmin bekledikleri gibi olmadıklarını gördüklerinde filmi yerin dibine vurdular .
Sözün özü bu film kimseyi memnun edemedi .
Kapitalizm eleştirileri bugün müzik kliplerinde bile bolca yapılmakta .
Bunun için sinemayı kullanmak günümüzde yeteri kadar ilgi görmüyor anlaşılan .
İçerik açısından ise seyir zevki düşük , kurgu başarısız , diyaloglar da sürrealizmin dibine vurunca film bu kadar defoyu kaldıramayıp çökmüş ne yazık ki .
