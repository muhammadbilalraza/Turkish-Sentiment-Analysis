Senaryosunu , Ehud Lavski ile beraber yazan İsrailli sinemacı Navot Papushado'nun yönetmen koltuğunda oturduğu " Gunpowder Milkshake " ; gözle görülür klasik bir söylem ile içinden dişi " John Wick " karakterlerin fırladığı , " neo - noir " ve kısmen de " neo - western " tarzda kurgulanmış , bir aksiyon gerilim olarak geliyor karşımıza .
Oldukça " feminen / kadınsı " bir yapı taşırken ; bünyesinde , korku ve gerilim filmlerindeki bazı unsurları " ti " ye alan sağlam " komedi " unsurlar da barındıran bu film , her ne kadar hikayelerindeki temel dürtüler birebir örtüşmese de , " Ocean's 8 "
( 2018 ) ve efsanevi " Kill Bill "
( 2003 - 2004 ) film serisine ilişkin bazı çağrışımlar da taşımıyor değil .
Gelin isterseniz , 30 milyon dolarlık bir bütçe ve Quentin Tarantino - Robert Rodriguez yapımlarında dökülen kanı aratmayacak tarzdaki bir " kırmızılık " ile çekilmiş olan bu Netflix filmine biraz daha yakından bakalım .
Filmin merkezinde , kendilerini " Şirket " olarak tanımlayan bir yapı bulunmakta olup baş karakterimiz Sam'de ( Freya Allan ) onların pisliklerini temizleyen bir tetikçi olarak görev yapmaktadır .
Aldığı talimat üzerine , hallettiği bir " temizlik işinden " evine dönen Sam , " Çarli'nin Melekleri / Charlie's Angels "
TV dizisindeki John Bosley karakterini akıllara düşüren Şirket'in İnsan Kaynakları Şefi Nathan'dan ( Paul Giamatti ) aldığı acil telefon çağrısı sonrasında buluşma yerine doğru yola çıkar .
Ki , Sam'in gittiği bu mekan aslında ; on beş yıl öncesinde kendisi gibi bir " kadın tetikçi " olan annesi Scarlet'ın da ( Lena Headey ) , diğer tüm hem cinsi tetikçiler gibi : O günden bugüne hiç değişmeyen garson Rose'un ( Joanna Bobin ) , önce kapıda silah kontrolü ardından da yiyecek - içecek servisi yaptığı , Nathan ile Şirket görüşmelerini yürüttüğü , kimsenin yanında içeriye " ateşli silah " sokamadığı bir butik restoran kafedir .
İşte aynı kafede ; on beş yıl öncesindeki bir anne - kız buluşmasında Scarlet kızına , her ne kadar genç Sam ( Freya Allan ) itiraz etse de , kendisini Nathan'a emanet ederek bir süreliğine ortalıktan uzaklaşacağını söylemektedir .
Zira Scarlet'ın son işinde bir şeyler ters gitmiş ve kızı ile baş başa oturduğu kafeye kendisini öldürmeye gelenleri , daha uyanık davranarak bizzat kendisi ortadan kaldırmıştır .
Günümüzde ise orada , Nathan'ın Sam'i , Şirket'ten para çalan muhasebeci David ( Samuel Anderson ) ile çaldığı paraları bulma ve kullanmakta olduğu silahları yenileri ile değiştirme görevini vereceği , bir toplantı da gerçekleşir .
Bu arada Sam , yukarıda kısaca belirttiğimiz , aldığı talimatı uygulayarak yaptığı baskın " temizlik işinde " , önemli suç örgütü liderlerinden , tesadüfen ( yalnış zaman ve yalnış yer de ) orada bulunan , Jim McAlester'ın ( Ralph Ineson ) oğlunu da öldürmüştür .
Lütfen bu küçük ama önemli ayrıntıyı aklınızın bir köşesinde tutun .
Derken Sam elindeki , üzerinde " Kedi Yavrularını Seviyorum / I Love Kittens " yazılı bir çantanın içindeki büyük kitapları daha küçükleri ile değiştirmek üzere Madeleine ( Carla Gugino ) , Anna May ( Angela Bassett ) ve Florence'ın ( Michelle Yeoh ) çalıştıkları kütüphaneye gider .
Ve annesinin de eski dostları olan bu insanlarca Sam'e , oyularak Jane Austin , Charlotte Bronte , Virginia Wolf ve Agatha Christie kitaplarının içine yerleştirilmiş , yeni silahlar teslim edilir .
O silahlar ile ilk icraatı da , Şirket'ten para çalma nedenini anlayıp dinlemeden , David'i karnından vurmak olur .
Vurmak olur olmasına da .
Ağır yaralayarak bir hemşire ( Mai Duong Kieu ) ile Dr .
Ricky'nin ( Michael Smiley ) hizmet verdiği Şirket hastanesine götürdüğü David'in kendisinden son isteği , mafyanın elinde rehin tutulan dokuz yaşındaki kızı Emily'i ( Chloe Coleman ) kurtarması olur .
Aynen on iki yaşındayken kendisinin , Nathan'ın himayesi altına alınmış olması gibi .
Halbuki David o parayı Şirket'ten , kızını kurtarmak için çalmıştır .
Bu durum da küçük Emily'i kendi vesayet altına alındığı çocukluk günleri ile özdeşleştiren Sam ; para çantasını kaptığı gibi , Şirket politikalarına tamamen aykırı bir biçimde , Dracula ( Joshua Grothe ) , Frankenstein ( Hannes Pastor ) , Mumya ( Billy Buff ) ve Kurt Adam ( Lee Huang ) maskeli dört gangster ile " para
- Emily " takasını yapacağı Gutterball bowling salonuna doğru yola koyulur . Telefonda Sam'i , parayı doğrudan Şirket'e getirmesi gerektiği yönündeki fikre ikna edemeyen Nathan ; bunun üzerine , Şirket çalışanlarından Karga ( Jack Bandeira ) , Şok Edici ( David Burnell IV ) ve Yankee'yi ( Ivan Kaye ) , aynı salona giderek o parayı Sam'in elinden almak ile görevlendirir . Yalnız kesinlikle silah kullanılmayacak ve Sam'de zarar görmeyecektir . Ancak asistanının ( Anita Olatunji ) Nathan'a verdiği bilgiye göre Jim McAlester , oğlunun Sam tarafından öldürüldüğünü öğrenmiştir . Dakika 28. . Ve . Farkındaysanız , ortalık iyice karıştı an itibarıyla . Ama " spoiler " vererek filmi henüz izlememiş olanların ağızlarının tadını kaçırmamak adına , ana karakterlerin tanıtımı ile olayların akışına dair olan anlatımımıza , biz burada son veriyoruz . Geride sizleri , başarılı görsel efektlerini RISE Visual Effects Studios'un , yakın dövüş sahnelerindeki dublör koreografilerini de Laurent Demianoff'in koordine ettiği , bütün bu olayların tam bir netlik kazanacağı , aralarında son derece nostaljik melodilerin de bulunduğu harika bir soundtrack'e de sahip olan koskocaman bir 86 dakikalık bölüm daha bekliyor olacak . Keyifli seyirler ,
