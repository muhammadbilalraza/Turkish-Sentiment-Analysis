Geçen yılki Cannes'de seyirciyi ve jüriyi ikiye ayırmış ama festivalden " En İyi Yönetmen " ödülüyle ayrılmayı başarmış olan Personal Shopper , oldukça özgün bir konsepte sahip .
" Kısa bir süre önce erkek kardeşini kaybetmiş ve yas sürecinde olan Maureen'in işi , ünlü kişilerin kıyafet ve aksesuar alışverişini yapmaktır . Bu şekilde geçinen Maureen'in cep telefonuna bir gün isimsiz birsinden bir mesaj gelir . Ve sonra tekrar ve tekrar gelmeye başlar . Neyin olduğunu anlamaya çalışan Maureen , mesajları atan bu kişinin ölen kardeşinin hayaleti olabileceğini düşünür ve olaylar gelişir . "
Personal Shopper , herkesin kolayca nefret edebileceği bir film .
Çünkü filmdeki bazı sahneleri sıkıcı ve finalini de anlamsız bulabilirsiniz .
Hatta film bittikten sonra aklınızda bir sürü soru kalacağına da eminim .
Şahsen filmin kendisi kusursuz olmasa da ben , Personal Shopper'ı bu açıdan görmedim .
Evet , film mükemmel olmasa da Personal Shopper , şu an vizyonda olan en orijinal filmlerden birisi .
Bu yüzden bu filmi izlemeden önce " bilindik bir hayalet hikayesi " filmi beklemeyin .
Çünkü daha önce Personal Shopper'a benzeyen bir filmin çekildiğini hiç zannetmiyorum .
Bu filmin senaristi ve yönetmeni olan Oliver Assayas , Kristen Stewart'la birlikte çevirdiği son filmi Clouds of Sils Maria'dan sonra bu filmiyle kendisini iyice ortaya koymuş .
Assayas'ın uzun ve sade çekimleri , seyirciyi direk filme çekmeyi başarmış .
Ayrıca senaryo da çok başarılıydı .
Personal Shopper'ın senaryosu o kadar özgündü ki , bir sonraki sahnede neyin olacağını bir türlü tahmin edemiyorsunuz .
Ve film , sırf bu yönüyle bile başından sonuna kadar soluksuz izlettirdi .
Fakat Kristen Stewart'dan bahsetmem lazım .
Eskiden oyunculuğunu pek de iyi bulmadığım Stewart , son zamanlarda rol aldığı ufak filmlerde oyunculuğunu iyice kanıtlamayı başardı .
Ve Personal Shopper'da Stewart , kariyerinin en iyi performansını sergilemiş .
Özellikle de karakterinin endişeli ve içine kapanık yanını çok iyi ortaya koymuş .
Son zamanlarda hiç bu kadar gerçekçi bir performans izlediğimi hatırlamıyorum .
Dediğim gibi , Personal Shopper mükemmel bir film değil .
Senaryoda cevaplanmamış olan sorular var , " hayalet " konusuyla ilgili bazı şeyler böyle sade bir film için biraz mantıksız kaçmış ve bazı sahneleri de biraz gereksiz hissettirmiş .
Yine de , her ne kadar bu tarz filmlerin büyük bir hayranı olmasam da Personal Shopper'ı çok takdir ettim .
Gerek sıra dışı senaryosu , gerek Kristen Stewart'ın inanılmaz oyunculuğu olsun Personal Shopper , üzerinde uzun bir süre boyunca düşüneceğim bir konu verdi .
Eğer alışılmışın dışında olan ve düşündürten filmleri seviyorsanız , bu hafta Personal Shopper'a bir şans vermenizi kesinlikle tavsiye ederim .
Sevin veya sevmeyin , kesinlikle göz atmanız gereken bir iş .
İyi seyirler .
FİLMİN İYİ YANLARI : + Oliver Assayas'ın senaryosu ve yönetmenliği . + Kristen Stewart'ın kariyerinin en iyi performansı . + Seyirciye sürekli üzerinde düşünecek bir şey vermesi . + Tahmin edilemez bir yönde ilerlemesi .
FİLMİN KÖTÜ YANLARI :
- Bazı mantıksız ve uzatılmış sahneler .
- Cevaplanmamış olan bazı sorular .
TOPLAM PUAN : 7 / 10
