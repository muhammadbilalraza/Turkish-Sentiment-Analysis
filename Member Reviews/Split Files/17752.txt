İçimdeki Ses , Galip Derviş dizisi ile tanıdığımız Engin Günaydın’ın yazdığı ve başrolünde oynadığı bir romantik - komedi filmi .
Ama öyle her zamanki bilindik romantik - komedilerden değil .
Evet , hikayenin başında bir kız ile bir erkeğin komik aşk hikayesi var ve bu hikaye de anne ve ünlü oyuncular gibi komik etkenler ile desteklenmiş .
Böylece de ortalamanın üstünde , fazla abartılmayacak , akılda fazla kalıcı olmayan ama bir o kadar da eğlenceli vakit geçirten bir iş olmuş .
Film öyle ahım şahım bir şey değil , eğlenme amaçlı dediğim gibi .
Ama Pazar sineması için ideal bir seçim .
Filmin konusu şöyle : Selim ( Engin Günaydın ) , 40 yaşındadır ve dizi senaryosu yazmaktadır ve çelimsiz bir vücudu olduğu için hiçbir kızın ona bakacağını düşünmez .
Ta ki Ayşıl ( Leyla Lydia Tuğutlu ) adında güzel ve genç bir kız ona aşık olana dek !
Selim ve Ayşıl birbirine aşık olurlar ve olaylar gelişir .
Aslında Ayşıl’ın Selim’e aşık oluşunda hem Selim hem de biz şaşırarak izliyoruz .
Zaten film de bizi bu aşka inandırmaya çalışıyor .
Bu arada şunu diyebilirim , eğer film sadece bundan ibaret olsaydı ortaya çok da iyi bir çalışma çıkmamış olurdu .
İşte burada devreye Selim’in annesi ve arkadaşları , Çok Güzel Hareketler Bunlar’dan Ersin Korkut ile Hamdi Karaman devreye giriyor ve filmi büyük ölçüde kurtarıyorlar .
Böylece ortaya eğlenceli bir seyirlik çıkmış oluyor .
Yani , film basit ama eğlenceli .
Fazla abartılacak bir şeyi yok hatta sonu hafif aceleye gelmiş hissi verebiliyor ama vakit geçirmek için ideal yani .
Son zamanlarda izlenebilir Türk filmlerinden birisi .
Herkese iyi seyirler .
