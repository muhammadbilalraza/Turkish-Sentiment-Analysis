Moonrise Kingdom , gerçekten büyük emek ve yetenek isteyen , oldukça dikkatle çekilmiş bir film .
Yönetmen Wes Anderson , filmin hikayesini seyirciye mükemmel bir bakış açısı ile aktarmış .
Hatta bütün filmdeki yerler neredeyse ünlü ressamların manzara resimlerinden çıkmış gibi .
Bunların dışında filmin konusu çocukların gözünden , masalsı bir Romeo ve Juliet hikayesine benzemiş .
Film hem romantik , hem gerektiği yerde dramlı ve çok matrak .
Seyirciyi sıkmadan , keyifli saatler geçiren bir film .
Ayrıca filmdeki oyuncu performanslarına gelirsek ilk önce ünlü oyuncular ( Bruce Willis , Bill Murray ve Edward Norton ) göze batıyor ve bu oyuncuların her birinin performansı ayrı güzel .
Edward Norton , İzci Kampı'nın lideri Master Ward rolünde ve karakteri oldukça samimi ve içten .
Bill Murray , Sam'e aşık olan Suzy'nin babası Bay Bishop rolünde ve karakteri gerektiği zaman ciddi , bazen de çocuklarını koruyan bir baba rolünde .
Bruce Willis ise ( filmin en iyi performanslarından birini sergiledi ) olayın gerçekleştiği adanın polis şefi Kaptan Sharp rolünde .
O da karakterine ve olaya oldukça hakim , olaydan olaya atılan , bazen ciddi , bazen koruyan kollayan bir karakter yapısına sahip .
Yönetmen Wes Anderson , çok başarılı bir film ortaya çıkartmış . Wes Anderson , kendine ait bir dünya yaratarak seyirciyi kendine çekip güzel manzaralar ve oyunculuklar ile kendi alanında bir usta olma yolunda ilerliyor .
Filmi çocuk filmi olarak görmeyin çünkü bir yandan da yetişkinlere hitap ediyor .
Sonuçta Romeo ve Juliet tarzı filmleri sevenleri , Wes Anderson'ın filmlerini sevenleri ve komedi ile dramın iç içe olduğu filmleri sevenleri fazlasıyla tatmin edecektir bu film .
4 / 5
