Senaryosu Ben Ripley tarafından yazılan “Source Code” yönetmen koltuğunda BAFTA ödüllü Duncan Jones'un oturduğu bilim - kurgu lezzetindeki bir aksiyon drama .
Trende uyuyakalmış olduğunu " zannetmekte " olan Yüzbaşı Colter Stevens ( Jake Gyllenhaal ) birdenbire uyanıverir .
Karşısında oturmakta olan Christina Warren ( Michelle Monaghan ) , verdiği tavsiye için minnetlerini sunmanın yanı sıra kendisine Sean diye de seslenmektedir .
Ki , Christina'ya kendisini tanımadığını söyleyen Colter , sözlerine ABD ordusu adına savaşmak üzere Afganistan'a giden bir helikopter pilotu olduğunu eklemeyi de ihmal etmez .
İçinde bulunduğu şaşkınlığı bir türlü üzerinden atamayan Colter , bir ara tren penceresinden dışarıya bakarken tanımadığı bir surat silueti ile karşılaşır .
Bunun üzerine tuvalete koşarak gittiğinde , aynada gördüğü kişi gerçekten de bambaşka birisidir .
Cebinden çıkardığı kimliğinde de , Öğretmen Sean Fentres ( Frédérick De Grandpré ) yazmaktadır .
Derken ani bir patlama .
Ve Colter , Kuşatılmış Kale adındaki bir yerde ikinci kez kendine gelir .
Karşısındaki ekranda ısrarla kendisinden trendeki bombacıyı bulmasını isteyen Yüzbaşı Colleen Goodwin ( Vera Farmiga ) bulunmaktadır .
Arkasında da koltuk değneği ile yürüyen terörizmi önleme amacıyla geliştirilen “Source Code” projesinin yöneticisi Dr .
Rutledge ( Jeffrey Wright ) .
Bunun üzerine Colter yeniden Chicago'ya gitmekte olan trene geri döner .
Aynı olaylar bir kez daha yaşanmaktadır ancak herkese şüphe ile yaklaşan Colter artık bir bomba düzeneği ile bombacının peşindedir .
Aslında bombayı bulur da .
Ama etkisiz hale getirmeyi beceremez .
Toplam sekiz dakikalığına yeniden trene gönderilecek olan Colter'dan bu sefer de bombacıyı tespit etmesi istenmektedir .
Bir ara yakaladığını zanneden fakat aslında başarısız olan Colter , soluğu tekrar Kuşatılmış Kale'de alır .
Henüz dakika 33. .
Trendeki bombacıyı bulmasının önemi ile yapılan işlemin tüm özelliklerini Dr .
Rutledge'den bizzat öğrenen Colter'ı geride , aksiyonun yanı sıra duygusallık da içeren çok daha zorlu dakikalar beklemektedir .
Şu ana kadar anlattıklarınızdan sonra fark ettiyseniz filmin hikayesi , en basitinden " Groundhog Day "
( 1993 ) ve " Edge of Tomorrow "
( 2014 ) dakine benzer biçimdeki sürekli tekrarlanan bir " zaman döngüsü " şeklinde kurgulanmış .
Onlardan tek farkı , filmi izlerken anlayabileceğiniz teknik nedenlerle Colter'ın aynı güne yalnızca sekiz dakikalığına dönebilmesi .
Yoksa her filmde üstüne koyarak kendini biraz daha geliştiren Gyllenhaal'da Bill Murray ve Tom Cruise kadar iyi iş çıkartmış .
32 milyon dolarlık bir bütçe ile çekilmiş olan filmin görsel efektlerinin de tatminkar seviyede olduklarını düşünüyoruz .
Yani sonuç olarak , dememiz o ki : Eğer fırsat bulup da bugüne kadar izlemediyseniz " Source Code " u , bari bu sefer ıskalamayın .
Zira eminiz beğeneceksiniz .
Keyifli seyirler ,
