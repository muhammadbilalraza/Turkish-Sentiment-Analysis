1841 yılında Amerika’nın kuzeyindeki New York'ta yaşayan müzisyen Solomon Northup ( Chiwetel Ejiofo ) , bir sirk işi için teklif alır .
İki adamla birlikte New York’tan Washington'a gider .
Oldukça başarılı geçen bir haftanın ardından kutlama yaptıkları gece Solomon içkiyi fazla kaçırır ve uyandığında kendini zincire vurulmuş bir şekilde bulur .
Kuzeyin güneye göre köleliğe bakış acısından hem de güneydeki çiftliklerdeki köle ihtiyacından dolayı Solomon beraberindekiler ile gemiyle güneye gönderilir .
Solomon önce kölelerin diğer çiftlik sahiplerinden daha iyi davranan ama borçları nedeniyle de sıkıntı içerisindeki Ford ( Benedict Cumberbatch ) tarafından satın alınır ve bir süre sonra zalim ve psikolojik olarak zayıf bir karaktere sahip Edwin Epps ( Michael Fassbender ) ’e toprak sahibi hem de eşi oldukça zalim insanlardır .
Köleleri mal olarak görmekte onlar üzerinde her türlü hakları olduklarına inanmaktadırlar .
12 Yıllık Esaret , kendi türünde birçok çevrimi olan kölelik filmleri içerisinde biyografi karışımı ile farklı bir noktada .
Bildiğimiz kölelik filmleri ya köleler için mücadele eden beyazlar ya da doğuştan itibaren köle olanlar üzerine kurulu .
Burada biz özgür olmasına rağmen , kandırılarak köle pazarında satılan bir adamın hayatını görüyoruz .
Ten renginden dolayı aşağılanan , işkenceye uğrayan ve kapı önündeki köpekmiş gibi muamele gören insanların dramı , bir kez daha 12 Yıllık Esaret ile gün yüzüne çıkıyor .
Filmde kuzey ile güney arasındaki farklılıklar yanında , Brad Pitt ile herkes aynı değil vurgusu gereksiz yere yapılıyor .
Filmde en beğenmediğim sahnelerin başında gelir bu gereksiz diyalog .
- Köleliğin ne adaleti vardır .
Ne de haklı tarafı .
Ben bu sahnede siyahi yönetmenin ödül kaygısı ile hareket ettiğini düşündüm .
Bu kadar kötülük , nefret , kokuşmuşluk ve uyuşmuşluğun içerisinde küçük bir parantez açarak bakın bütün beyazlar aynı değil yaklaşımı , filmin bütün havasına alıp götürmüş .
İki buçuk saate yakın sürelikte bir film içerisinde , karşı duruştan bir tek kişi bile işlenmemişken birden son sahneye yakın böyle bir şey yapılması , yönetmenin bir şekilde bazı şimşekleri üzerine çekmek istemediğini düşündürttü .
Oysaki filmin başlarındaki bir sahne aslında kölelik konusuna bakış için oldukça ibretliktir .
Sahne şöyle : Solomon özgür olduğu günlerde , eşiyle birlikte gittiği mağazaya , dışarıdan bir siyahi girer ve onun hemen arkasından da sahibi içeri girer .
Adam dükkân sahibinden özür diler ve kölesini dışarı çıkarır .
O noktada eşi ile alışveriş yapan Solomon bir anlık duraksamadan sonra alışverişine devam eder .
Solomon esir düşmeseydi belki de hayatı hep böyle geçecekti .
Kendi başına gelmeseydi belki yıllar sonra kölelik için mücadele eden biri asla olmayacaktı .
Özgür bir adamken her şeyi olan Solomon , ten renginden dolayı tuzağa düşürülmesi ile belki ilk kez kölelik gerçeği ile karşılaşıyor .
Pazarda satılıyor .
İlk sahibi ile köleliğin acı taraflarını , ikinci sahibi ve vahşetini yaşıyor .
2 Yıllık Esaret’te birçok filmden esintiler bulabilirsiniz .
Benim için can alıcı noktalardan birisi , kölesine karşı duyduğu hislerinden dolayı hem ondan nefret eden , hem de onsuz yapamayan arazi sahibinin , Schindler'in Listesi filmini bir yahudiye aşık olan Nazi subayını ve de Notre Dame'ın Kamburu filmindeki çingeneye aşık olan rahibi hatırlatmasıdır .
Uzunca bir film çekince , aralarda boşlukların olması oldukça doğal , bu boşluklar zaman zaman manzara ile kapatılmış .
Ben kölelik duygusunun yeterince iyi yansıtılamadığını düşünüyorum .
Açıkçası kölelikle ya da ırkçılıkla ilgili çekilen birçok filme göre biraz hafif kalmış .
Çok daha ağır şartların yaşandığı , çok daha vahşice olayların işlendiği bir yapım beklerdim .
Öte yandan kölelerin kendi içindeki duyguları yerine , Solomon ve bir kadın üzerine kurulu olması da yeterli gelmedi bana .
Filmin adı 12 Yıllık Esaret olunca sonunda bu adam kurtulacak diyorsunuz ve hayatı için hiç endişe duymuyorsunuz .
Aslında biz burada 12 yılıda hissetmiyoruz .
Bunca yıl eziyet gören bir adamın fiziksel olarak ta bir değişime uğramaması inandırıcılık olarak yeterli gelmiyor .
Gelelim oyunculuklara , Chiwetel Ejiofor bence bu role uygun bir isim olmamış , kendisinden köle hissini alamadım .
Filmin en başarılı ismi hiç şüphesiz kötü sahip Michael Fassbender’dir .
Film IMDB’den 8,7 puan almış ; ama bence 7,5-8,0 puan aralıklarında bir film .
