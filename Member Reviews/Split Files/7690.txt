Film hakkında gerçekten karışık duygular içerisindeyim .
Filmi uzun zamandır bekliyordum ve " filmekimi " sayesinde sinemada izleyebildim .
Film hakkında niye karışık duygular içerisindesin derseniz şunu söyleyebilirim ki filmi izlerken hatta film bittikten sonra küçük bir hayal kırıklığına uğradım çünkü filmi izlemeden önce gerçekten çok büyük beklentilerim vardı , film bittikten sonra evet güzel film dedim ama o büyük beklentilerimi tam tatmin etmiş miydi film tam eminim değildim , fakat salondan çıktıktan sonra filmin etkisini öyle üzerimde hissettim ki , hele filmde çalan bir şarkıyı ne zaman dinlesem içim sızlıyor adeta bunun sebebi de filmdeki mükemmel ötesi oyunculuklar .
Açıkçası Xavier Dolan'ın genel olarak filmlerine harika demesem de tarzını beğendiğim bir yönetmen özellikle yönetmenliği , filmlerindeki sinematografi ve müzik seçimlerini her zaman beğenmişimdir fakat Xavier Dolan'ın bence senaryo ve olay örgüsünü oturtmada hala birtakım sorunları var .
Filmin senaryosu harika değil , filmin senaryosu çok orjinal değil , filmin olay örgüsü bence aksaklıklar içeriyor ; fakat filmdeki harika oyunculuklar , filmdeki samimiyet , filmdeki karakterlerin birbirleriyle olan gerçekçi uyumları beğenmediğim detayları bana unutturuyor .
Bana kalırsa Xavier Dolan'ın Laurence Anyways filminin senaryosu bu filmin senaryosundan daha iyi fakat Mommy'nin etkileyiciliği belki de Xavier Dolan'ın hiçbir filminde yok bunun sebebi de dediğim gibi kelimelerin kifayetsiz kaldığı oyunculuk performansları .
Filmde Freud'tan biraz etkileşimler de hissettim anne - oğul ilişkisi üzerine . Xavier Dolan'ın en beğendiğim özelliklerinde biri olan müzik kullanımı bu filmde de başarılı diyebilirim , fakat diğer filmlerinin aksine ( Tom a la ferme hariç ) biraz bu filmde müzikler sahnelerle uyuşmamış gibi geldi bana .
Filmdeki 1 : 1 ekran formatının filmdeki olaylara göre genişleyip sonra yeniden 1 : 1 formatını dönmesi gerçekten orjinal ve etkileyici .
Filmin en beğendiğim yanı oyunculuklar demiştim ; Anne Dorval gerçekten mükemmel ötesi oynamış , Antoine - Olivier Pilon da keza müthiş oynamış zaten bu ikilinin uyumu filmde inanılmaz iyi ve gerçekçi , Suzanne Clement de her zamanki gibi çok başarılı fakat onun karakteri bence biraz etkisiz ve arka planda bırakılmış gibi geldi , bence Xavier Dolan oyuncularına minnettar olmalı , çünkü eğer oyunculuklar bu derece güçlü ve uyumlu olmasa bence bu film bu kadar etkileyici olmazdı , tekrardan söylemem gerektiğini hissediyorum Anne Dorval ve Antoine - Olivier Pilon müthiştiniz !
Filmin sinematografisini de başarılı buldum .
Filmin sonu ise benim için hayal kırıklığı oldu , filmin sonundaki Lana Del Rey şarkısı çok iyi oturmuş fakat film pat diye bitti ve sanki bir yere bağlanmamış hissi verdi bana .
Bir de her ne kadar filmlerde müzik kullanılmasını çok sevsem de filmde bazı sahneler gerçekten klip izliyormuş hissi verdi .
Son olarak ben filmi beğendim , Xavier Dolan'ın senaryo olarak belki en iyisi değil fakat etkileyicilik ve çarpıcılık bakımından şuana kadar en iyi filmi diyebilirim , oyunculuklar için puanımı biraz daha fazla veriyorum .
7.5 / 10
