" Oldukça fakir bir çocukluk geçiren ama büyüdüğünde aşık olduğu kadınla çok daha iyi bir hayat kurmayı düşleyen P. T. Barnum , 2 çocuklu ailesini zorlu hayat koşulları altında yetiştirmeye çalışıyordur . Ve bir gün eline geçen para ile aklında uzun zamandan beri olan bir fikri gerçekleştirir ; bir sirk açmak . Ve bu sirk kimileri tarafından sevilir , kimileri tarafından nefret edilir . Bundan sonra yaşanacak şeylerse Barnum için büyük bir risk olacaktır . " X - Men'in dışında bir şarkıcı olarak bilinen , saysız Broadway gösterisinde ve hatta Les Misérables filmindeki performansıyla Oscar'a aday olan Hugh Jackman , bu filmi 7 yıldan beri hayata geçirmeye çalışıyordu .
Ve bunun nedeni filmde rahatça görülüyor .
Hugh Jackman'dan başkasının bu filmde başrol oynayabileceğini göremiyorum doğrusu .
Jackman , bu filmin kalbi ve ruhu olmuş .
Bu filmi olduğundan çok daha iyi olmasını sağlayan ana sebepti diyebilirim .
Ama bunun dışında The Greatest Showman hakkında söylenebilecek başka iyi şeyler de var .
Mesela şarkılara bayıldım .
Normalde müzikallerin en büyük hayranı olmayan birisi olarak La La Land'e bayılmış olduğum için , bu filme de bir şans vermek istedim .
Zaten bu filmin şarkılarını hazırlayan kişiler , aynı zamanda La La Land'in de şarkılarını hazırlamıştı .
Genel anlamda bu filmin şarkılarına bayıldım .
Şarkılar hakkında en çok sevdiğim şeyse hikayeyi derinden etkilemeleriydi .
Bu filmdeki herkes Les Misérables'daki gibi sürekli şarkı söyleyerek konuşmuyor veya " madem seyirci para vermiş , hadi ortalık şenlensin " diye arkadan müzik başlamıyor .
Bu filmdeki şarkılar , sadece ana karakterler o anki düşüncelerini ve gelecekten bekledikleri şeyleri ifade ederken ortaya çıkıyor .
Bu da şarkıları olduğundan daha etkili bir hale getiriyor .
Ayrıca prodüksiyon dizaynı ve kostümler harikaydı .
Bunlar olmadan filmde yaratılan renkli ve hareketli atmosfer olmazmış .
Şahsen bu bakımdan The Greatest Showman'ın Oscar'a aday olmasını isterim .
Burada harcanan emek gerçekten etkileyiciydi .
Bunların dışında benim için filmin hem en iyi , hem de en kötü yanı ; hızlı ilerleyen temposuydu .
Hızlı tempo iyi bir şey çünkü bu sayede filmi izlerken bir an bile sıkılmıyorsunuz ve bu da The Greatest Showman'ı rahatlıkla tekrar ve tekrar izlenebilecek bir film haline getiriyor .
Ama aynı zamanda kötü bir şey çünkü bu yüzden hikaye ile karakterlerin taşıması gereken derinlik sürekli geçiştiriliyor .
Bu filmde süresi uzatılması , hatta eklenmesi gereken sahneler varken , film sürekli bunları kırparak sonuca alelacele varmaya çalışmış .
Bu da çok iyi olmamış çünkü eğer filmin içeriğine bakacak olursanız , bu filmin tamamı dev bir klişeden oluşuyor .
Her sahnenin nasıl ilerleyeceğini , hatta finalde ne olacağını çok önceden tahmin edebiliyorsunuz zaten .
Bu esnada eğlenceli karakterler ve renkli dünya bu filmi izlenebilir bir hale getirse de , duygusal gelişmeler ile karakterlerin yaptığı önemli seçimlerin hep kısa tutulmuş olması , bir yerden sonra hikayeye olan ilginizi azaltıyor .
" Bunları neden umursamalıyım ? " gibi bir düşünce sarıyor aklınızı .
Mesela Barnum'un sirkinin nasıl popüler bir hal aldığını , burada yer alan insanların kişiliklerinin ne olduğunu ve yaşadıkları sorunlarla nasıl yüzleştiklerini görmek isterdim .
Film , muhtemelen klişelerden kaçınmak istediği için bu konuya değinmeden direk mesaja odaklanmak istemiş .
Yine de buraya katılmış olan özel kişilerin kişilikleri , hatta yeteneklerini sirkte nasıl kullandığını bilmek çok iyi olurdu .
Çünkü koca film boyunca ne zaman film sirke odaklansa , yapılan 1 müzikal şarkıdan sonra sirk bitiyor .
Yine de eğer bunlara takılmazsanız , The Greatest Showman izlemesi gayet eğlenceli bir film .
Hikayesinin tahmin edilebilirliği ve senaryonun biraz fazla hızlı geçtiği yerleri görmezden gelemediğim için bu filmi herkes kadar sevmesem de , harika şarkılar , renkli atmosfer ve eğlenceli karakterler bu filmi ortalamanın üzerinde tuttu benim için .
İleride geriye bakıp " bir müzikal başyapıtı " diyebileceğim bir film olmasa da , " iyi ki gitmişim " dediğim bir film oldu .
Eğer vaktiniz varsa ve müzikallerden hoşlanıyorsanız , The Greatest Showman'ı izlerken çok iyi vakit geçireceksiniz .
İyi seyirler .
FİLMİN İYİ YANLARI : + Hikayeye uyumlu olan harika şarkılar . + Performanslar , izlemesi eğlenceli karakterler . + Renkli , göz kamaştırıcı bir atmosfer . + Hiç sıkıcı bir sahnesinin olmaması .
FİLMİN KÖTÜ YANLARI :
- Senaryoda gerekli olan önemli sahnelerin sürekli kısa tutulmuş olması .
- İçerik bakımından fazlasıyla tahmin edilebilir olması .
TOPLAM PUAN : 7.3 / 10
