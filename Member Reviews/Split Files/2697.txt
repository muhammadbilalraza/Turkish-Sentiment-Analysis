" Auggie Pullman , yüzündeki sağlık sorunları yüzünden bir çok ameliyata girmiş bir çocuktur . Bu yüzden Auggie'nin hiç normal bir hayatı olmamıştır . Ve filmimiz , Auggie'nin 5. sınıfa başlamak için ilk defa okula gittiği zamana ve çevresindekilerle arkadaş olmaya çalışmasını anlatıyor . "
Daha fragmanlarından Wonder'ın iyi bir film olacağını anlamıştım fakat önceden buna benzeyen bir sürü film çekildiği için , Wonder'ın nasıl sonuçlanacağını bilmiyordum .
Bu yüzden size şunu söyleyebilirim ki Wonder , bu yılın en iyi sürprizlerinden birisiydi .
Bu film hakkında beni en çok şaşırtan şey , hikayesinin ne kadar geniş olduğu ve bütün filmin sadece ana karakterle sınırlı kalmayışıydı .
Film süresince Auggie'nin yaşadığı olaylara tanık olduğumuz sırada , çevresinde yaşayan kişilerin bu olaylara kendi gözünden bakmasını ve kendi hayatlarını görüyoruz .
Auggie'nin annesi ile babası , kız kardeşi Via , okuldaki arkadaşı Jack Will gibi bir sürü kişiye yeterli ekran süresi tanıyan film , bu karakterlerle bağdaşmamızı ve bu durumun içerisine daha rahat girmenizi sağlıyor .
Her ne kadar finale doğru bu karakterlerin yolculukları biraz hızlı bağlanmış olsa da , bunlar Wonder'ı gerçekten de ferahlatıcı bir deneyim olmaktan alıkoymadı .
Daha önceden iyi bulduğum The Perks Of Being A Wallflower'ı yönetmiş olan Steven Chbosky , bu filmde harika bir iş çıkartmış . Wonder'ın kitabını okumamış birisi olarak , bu filmi izlerken kendimi adeta bir kitap okuyormuş gibi hissettim .
Bütün sahneler ve karakterler o kadar detaylı ve netti .
Ayrıca tahmin edebileceğiniz gibi , oyunculuklar harikaydı .
Room'dan beri gördüğüm her işiyle beni etkilemeyi başaran Jacob Tremblay , Wonder ile günümüzün en başarılı çocuk oyuncularından birisi olduğunu kanıtlıyor .
Owen Wilson ve Julia Roberts'ın performansları ise son derecede sade ve etkileyiciydi .
Ayrıca Via'yı canlandıran Izabela Vidovic ise harikaydı .
Bunların dışında Wonder hakkında tam olarak başka ne söyleyebileceğimi bilmiyorum .
Eğer animasyon filmlerini saymazsak Wonder , açık ara bu yıl vizyona giren en iyi çocuk filmiydi .
Hayat , ölüm , arkadaşlık ve insanları görünüşüne göre yargılamama üzerine olan mesajlar ise çok başarılı hazırlanmıştı .
Hatta sadece çocukların değil , gençlerin ve yetişkinlerin de kendilerinde bir şeyler bulacağı sahneler içeren , herkesin izlemesi gereken bir film olmuş kısaca .
Her ne kadar konusunun tahmin edilebilir olması gibi ufak şeyler Wonder'ı bir başyapıt yapmasa da , harika içeriği ve ferahlatıcı işlenişi ile kendi türünün en iyi filmlerinden birisi olmuş .
Ortaya çıkan sonuç ise bir hayli etkileyiciydi .
Mutlaka bir göz atmanızı tavsiye ederim .
İyi seyirler .
FİLMİN İYİ YANLARI : + Hikayenin bütün karakterlere eşit ekran süresi tanıması , konuyu daha genişletmesi . + Bütün performanslar . + Harika mesajlar . + Her türlü yaşa hitap eden içeriklerin bulunması .
FİLMİN KÖTÜ YANLARI :
- Bazı tahmin edilebilir sahneler .
- Yan karakterlerin hikayesinin sonlara doğru biraz hızlandırılmış oluşu .
TOPLAM PUAN : 8 / 10
