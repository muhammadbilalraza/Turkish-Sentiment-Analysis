2014′ün bir diğer filmi Divergent’ta kardeş rollerini üstlenen Shailene Woodley ve Ansel Elgort , her ne kadar Aynı Yıldızın Altında’nın uyarlandığı romanı okumamış olsam da karakterler için biçilmiş kaftan gibi gözüküyor . Woodley’nin geleceğin yıldızları arasında olacağı üç sene önceki Oscar adaylığı ile zaten müjdelenmişken Elgort’un filmdeki en güçlü performansı veriyor oluşu , henüz 20 yaşındaki genç aktörü daha kariyerinin başında aranan bir isim yapmaya yetecek gibi .
İkilinin canlandırdığı umutsuz aşıklar profili filmin ilk yarısında daha çok umudun , birlikte olmanın güzelliğinin , yeni maceralar üretip onların peşinde koşmanın sularında seyrederken ikinci yarıda daha durağan , ayrılık vaktinin yaklaştığını gümbür gümbür hissettiren bir portreye dönüşüyor .
Her ikisinin performansı da , bir sonraki adımları asla belli olmayan karakterlerinin seyirci ile bir olması için fazlasıyla yeterli .
Esasında seyircinin bu iki karakterle bütünleşiyor olmasının önemli sebeplerinden biri de onlara acıyor oluşu .
Aynı Yıldızın Altında , yakında ölecekleri günü bekleyen fakat buna rağmen bir şeylerden tat almaya çalışan gençlerin filmi olunca sözde sağlıklı seyirciler olarak biz , bu iki karaktere de acımaktan daha güçlü duygular besleyemiyoruz .
Sempati de kursak sebebi acıyor oluşumuz , onların bazı hareketlerinden nefret etsek de sebebi acıyor oluşumuz .
