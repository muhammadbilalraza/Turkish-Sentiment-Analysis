( . ) İlk uzun metrajında , kolaya kaçarak bir ' çok satan roman ' uyarlaması yapmayı tercih eden Wes Ball , aslında kendi türü içinde hiç de fena olmayan bir ilk filme imza atıyor .
James Dashner'ın romanından perdeye aktardığı Labirent : Ölümcül Kaçış , hemen hemen Açlık Oyunları'nın ilk filminin tadında ve birkaç ay önce izlediğimiz Uyumsuz'dan bir tık ileride olmayı başarıyor .
En önemlisi de , akrabalarının yanında ayrıca Sineklerin Tanrısı , Küp ve Lost gibi klasiklerden de esintiler bulunan hayli tanıdık hikayesini gizemini sonuna kadar koruyarak anlatıyor ve merakla izleniyor .
Belli başlı sorunları da ara sıra göze çarpıyor ama en nihayetinde devam filmleri için daha büyük umutlar besleyeceğiniz biraz klişe ama şık bir finalle sona eriyor .
