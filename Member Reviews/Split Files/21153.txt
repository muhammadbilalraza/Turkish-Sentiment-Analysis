Biyografik bir seyahat filmiydi .
Filmi çok beğendiğimi söyleyemem ama yine de kendini sevdiren bir yapısı da yok değildi .
Annesini kaybetmiş , kocasından ayrılmış , birçok erkekle bir araya gelmiş , eroin batağına saplanmış bir kadının hikayesini izliyoruz .
Cheryl , bunca yaşanan şeyden sonra kocaman bir çanta ile Pasifik Crest Yolu'na koyulur ve onun uzun ve tehlikeli macerası başlamış olur .
Bu yolculukta eskiden yaşamış olduğu kötü anılarını hatırlar .
Bu yaşadıklarından dolayı Tanrı'yı suçlar .
Yolculuğunda birtakım insanlarla karşılaşır , bazıları iyi bir ilişki kurarken bazılarından çabucak kurtulmayı ister .
Bazen çocukluğuna gidip babasının kötü muamelelerine kaldıklarını hatırlar , bazen de yakın geçmişe gidip kocasıyla , annesiyle yaşadıklarını hatırlar ama bunlardan pişman olmadığını dile getirir .
90 günlük bir yolculuktur bu .
Oyunculuk olarak Reese Witherspoon , başarılı bir şekilde oynamış karakterini .
O karaktere iyi bir şekilde büründüğünü düşünüyorum ki Oscar'a aday da olmuş bu film ile .
Görüntü yönetmenliğini başarılı buldum , filmin ruhuna uygun renkler vardı .
Bazı yerlerde kamera iyi değildi .
Kurgusu fazla sağlam değildi .
Sahne geçişleri kötü olan yerler vardı .
Filmin bazı yerlerinde koptuğum oldu .
Sürükleyiciliği daha iyi yapılabilirmiş bence .
Film , hayattan bunalan kimselere de bu yolculuğu özendirtiyor adeta .
Filmi izlerken benim de böyle bir yolculuk yapasım geldi mesela .
Toplayacak olursak ; senaryo ve kurgusunu çok beğenmediğim ama iyi bir macera - seyahat filmiydi benim için .
Filme verdiğim puan = 7,2
