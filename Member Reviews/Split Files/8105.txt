Muhteşem bir film .
Cuaron yönetmen olarak ne denli çok yönlü bir yönetmen olduğunu kanıtladı .
Film bütün bir bilim kurgu filmleri ele alındığında en iyi atmosfere sahip filmler arasında ilk sıralara rahatlıkla girer .
Bunda görüntü yönetmenine şapka çıkarıyorum .
Enfes açılar , tertemiz manzaralar yakalanmış .
Oyunculuklara gelince George Clooney işin duygusal ve dram kısmını layıkıyla yerine getirmiş , gayet başarılıydı .
Sandra Bullock da oldukça iyi bir iş çıkardı .
Senaryonun hakkını verelim .
Cuaronlar filmi tek başına sırtlamış aslında .
Öyküden diyaloglara kadar on numara bir iş çıkmış .
Atmosfer ve gerilim bu kadar iyi sunulabilirdi .
Hayatta kalma içgüdüsünden çok nefes kesen sahneleri fazla klişeye kaçmadan sade bir şekilde aktarıyor .
Amerikan milliyetçiliğinin hemen hemen hiç olmadığı bir film olduğunun altını özellikle çizmek isterim .
Tam tersi rus ve çin uzay istasyonlarına yapılan oldukça hoş göndermeler var , eğlenceli bir kaç sahne de var .
Karakter hikayelerinden de Sandra Bullock'un oynadığı Ryan karakterini biliyoruz ve duygu sömürüsü olmadan işlenmiş .
Mesela George Clooney'nin oynadığı karakterin geçmişiyle ilgili pek bildiğimiz bir şey yok ama emekliliği öncesi son uzay görevi olduğunu biliyoruz .
Seyirciye bırakılan kısımlar var , havada kalan şeyler ise yönetmenin tercihi .
Müzikler de filmin ruhuna müthiş işlemiş tebrik ediyorum tekrardan .
Unutulmaz bir filme imza atmışlar .
9 / 10
