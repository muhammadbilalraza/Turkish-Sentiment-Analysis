La Grande Bellezza yani ' ' Muhteşem Güzellik ' ' dram - komedi türünde karşımıza çıkan bir yapım .
Filmi izlerken birçok farklı duygu patlaması ve sorular silsilesi içerisinde buldum kendimi ; insanın hayatının bir dönemine duyduğu özlem , hayatın doyumsuz ve tatminkarlıktan uzak insanlar yaratması , metropol yaşamının insanı mekanikleştirip duygusuz varlıklar ortaya çıkarması ve sosyete - elit tabakanın doğallıktan uzak yaşamı .
İşte La Grande Bellezza'da işlenen bu alt konular seyir boyunca izleyicinin önüne koyuluyor ve izleyici , bana da olduğu gibi , kendisine hayatla ilgili sorular sormaktan kendini alamıyor .
Ayrıca filmin Roma'yla alakalı muhteşem bir görsel şölen sunduğunu da belirtmek isterim .
Jep Gamberdella Roma sokaklarında gençliğini ve benliğini ararken , ben de geçmişimdeki bir haftalık Roma seyahatimde edindiğim ve Roma sokaklarında bıraktığım hatıralarımı zihnimde canlandırardım , tıpkı Jep'in geçmişine duyduğu özlem gibi ben de Roma'da geçirdiğim günlerimin özlemini damaklarımda hissettim ; Jep Roma sokaklarında yürürken Latince'de ' ' caput mundi ' ' yani dünyanın başkenti anlamına gelen ve Roma'ya ithafen söylenmiş bu sözü bir kez daha hatırladım ve muhteşem Roma'yı görme fırsatı bulduğum için kendimi şanslı hissettim .
Son olarak La Grande Bellezza , kendi adıma bana yaşattırdıkları bu özel hisleri muhtemelen diğer sinemaseverlere de yaşatmış olmalı ki 2014 yılında Altın Küre'de ve Oscar'da ' ' Yabancı Dilde En İyi Film ' ' ödüllerini kazanmış .
