MCU ( Marvel Cinematic Universe ) ' nun en yeni filmi olan Doctor Strange , Marvel'ın şu ana kadarki en cesur işi aslında .
Ve bu film , çok başarılı bir cerrahi doktor olan Stephen Strange'in hikayesini anlatıyor .
Bir araba kazasından sonra ellerini kullanamaz hale gelen Strange , bunu düzeltebilecek bütün tedavi yöntemlerini aramaya başlar .
Ve en sonunda da Doğu'da oldukça farklı , adeta sihirli bir tedavi yöntemi keşfeder .
Ve Strange oraya gittiği zaman , tedaviden çok daha fazlasını bulur ve mistik sanatlarda usta haline gelmeye çalışır .
Ve bu sırada da dünyaya mistik bir tehlikenin geldiğini keşfeder ve bunu önlemeye çalışır .
Eğer Galaksinin Koruyucuları veya Ant - Man'in Marvel'ın en cesur işi olduğu düşünüyorsanız bir daha düşünün .
Çünkü Doctor Strange , her haliyle Marvel'ın en cesur ve en aykırı işi .
Nereden başlasam acaba ?
Oyunculuklardan başlayayım o zaman .
Her Marvel filminde olduğu gibi bu filmdeki performanslar da çok başarılı .
Doctor Strange için Benedict Cumberbatch'den daha iyi bir seçim olamazdı doğrusu .
Karakterini çok eğlenceli ve özgün bir şekilde yansıtmayı başarmış Cumberbatch .
Onun karakterini izlemeye doyamadım doğrusu , Marvel'ın sonraki işlerinde Doctor Strange'i görmeyi çok isterim .
Bunun dışında Rachel McAdams da , Strange'in sevgilisi olarak iyi bir iş çıkarmış bence .
Normalde süper kahraman filmlerinde romantik ilişki kısmı genelde zorlama yapılır , yok sevgili kaçırılınca kahraman onu kurtaracakmış da vesaire .
McAdams'ın karakterinin bu filme gerçekten de bir katkısı var .
Hem Strange'e yardım eden hem de eğlenceli sahneleri olan bir karakter .
Doctor Strange , bu konuda çok başarılı bir iş çıkmış .
Ve çok başarılı bulduğum oyunculardan Tilda Swinton'ın da performansı çok başarılıydı .
Swinton'ın olduğu sahneleri büyük bir hayranlıkla izledim , hem karakteri hem de oyunculuğu çok ilgi çekiciydi .
Ayrıca bahsetmeden de olmaz , yan karakterlerden Chiwetel Ejiofor , Benedict Wong ve Mads Mikkelsen'in de çok başarılı birer iş çıkarttığını düşünüyorum .
Ejiofor oldukça güçlü bir performans ortaya koymuş , Wong ise filmin komik tonunu biraz dengelemiş ( Beyoncé sahnesine hala gülüyorum bu arada ) ve Mikkelsen de çok başarılı bir kötü adam olmuş .
Mikkelsen'in canlandırdığı kötünün Loki kadar etkileyici olduğunu söyleyemem ama son zamanlarda MCU'da gördüğümüz en akılda kalıcı kötü adamlardan biri olduğu kesin .
Şimdi de filmin en çok konuşmak istediğim bölümüne gelelim : Görsel efektler !
Doctor Strange'in görsel efektleri o kadar iyi ki , sadece bu yılın değil , sadece Marvel tarihinin değil , hayatımda gördüğüm en başarılı görsel efektlere ev sahipliği yaptığını söyleyebilirim .
Sadece görsel efektler de değil aslında , bu efektler içerisinde geçen çok yaratıcı aksiyon sahneleri ve güçlü bir senaryo da ortaya çıkan sonucu daha etkileyici yapıyor .
Bu filmi sırf görsel efektleri için bile önerebilirim aslında ( bu arada Doctor Strange'in Deadpool'dan sonra bu yılın en düşük bütçeli süper kahraman filmi olması da epey etkileyici ) .
Eğer bu yılın En İyi Görsel Efekt Oscar'ını bu filme vermezlerse çok bozulurum açıkçası .
Biraz da aksiyondan konuşalım .
Bütün bu muazzam görsel efektler içerisinde geçen aksiyon sahneleri , hayatımda gördüğüm en yaratıcı sahnelerden birisiydi .
Filmin ortalarında Kaecilius ve adamlarıyla Strange ve Mordo'nun giriştiği dev aksiyon sahnesi ve finaldeki sahne kelimenin tam anlamıyla nefes kesiciydi .
Ortaya hem yaratıcı hem de sürükleyici bir iş çıkarmayı başarmışlar .
Peki bu film mükemmel miydi ?
Maalesef hayır .
Bu filme ilgili birkaç ufak tefek sorunlarım var doğrusu .
Mesela filmin ilk 20 dakikasında hikayeye girmekte zorlanıyorsunuz .
İlk 20 dakika kötüydü demiyorum , sadece bundan sonra olan şeylerle filmin ilk 20 dakikası arasında kurulan köprünün biraz kafa karıştırıcı olduğunu söylüyorum .
Ama şöyle bir şey de var ; filmin ilk 20 dakikasında hikayenin içine pek giremiyorsunuz , ilk 20 dakikadan sonra da hikayenin içinden çıkmak bile istemiyorsunuz .
Bunun dışında filmdeki bazı şakaların da biraz gereksiz kaçtığını düşünüyorum .
Mesela filmin ortalarında epik bir sahne olurken ortaya bir şaka atılıyor ve sahnenin havası biraz kaçıyor .
Ama genele bakarsak , bu filmi izlerken çok keyif aldım .
Ve Doctor Strange her ne kadar " bir süper kahraman filmi " olarak adlandırılsa da , aslında son zamanlarda izlediğim en özgün filmlerden birisi .
Bu yüzden Doctor Strange'i sırf " bir Marvel filmi " olarak değil de , yaratıcılığından ve efektlerinden dolayı size tavsiye ediyorum .
Diğer Marvel filmlerinden daha farklı olan gerçekçi tonu , oyunculuklar ve yaratıcı senaryo , ortaya çıkan deneyimi daha da farklı yapıyor .
Eğer bu filmi kaçırırsanız , pişman olacağınıza eminim .
Şiddetle tavsiye ederim , iyi seyirler .
Not : Bunu her film için söylemem ama eğer fırsatınız varsa , Doctor Strange'i 3D veya IMAX seçeneğiyle izlemenizi tavsiye ederim .
Özel IMAX kameralarıyla çekilen birçok sahne ve 3D'nin kendisi ortaya çıkan deneyimi daha da sürükleyici yapmış .
FİLMİN İYİ YANLARI : + Benedict Cumberbatch , Tilda Swinton ve diğer oyuncular . + Muhteşem görsellerle bezelenmiş , yaratıcı aksiyon sahneleri . + Süper kahraman filmlerine yeni bir tarz , özgün bir senaryo .
FİLMİN KÖTÜ YANLARI :
- İlk 20 dakikada hikayeye girmekte biraz zorlanabiliyorsunuz .
- Bazı şakalar gereksiz kaçmış .
TOPLAM PUAN : 8.7 / 10
