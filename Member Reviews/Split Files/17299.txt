Karakterleri Marvel tarafından yaratılan “Wolverine üçlemesinin” sonuncusu olan “Logan” ı kısaca , senaryosunu da Scott Frank ve Michael Green ile birlikte yazan James Mangold’un yönetmen koltuğunda oturduğu aksiyon dozu yüksek bir bilim – kurgu drama olarak tanımlayabiliriz …
Yıl , yakın bir gelecek olan 2029 …
Film El Paso , Texas’ta 2024 model Chrysler’i ile nüfusta kayıtlı olan James Howlett adını kullanarak “Uber” tarzı çağrılar karşılığında limuzin hizmeti veren Logan’ın ( Hugh Jackman ) , bu aracının lastiklerini sökerek çalmaya çalışan Meksikalı serserileri güzelce silkelediği ve üçünü de öldürdüğü oldukça hareketli bir sahne ile başlar …
Yine bir müşterisi için gittiği bir mezarlıkta , önceden tanımadığı Gabriela Lopez ( Elizabeth Rodriguez ) isimli bir kadın yalvar yakar kendisinden yardım ister …
Ama Logan oralı olmaz …
Hastaneden el altından , doksan yaşındaki dostu ve hocası Charles Xavier ( Patrick Stewart ) için ilaç alırken aracına Alkali – Transigen’in güvenlik şefi Donald Pierce ( Boyd Holbrook ) binerek Logan’dan , Gabriela’yı bulması hususunda kendisine yardımcı olmasını ister …
Tepesi atan Logan , Meksika sınırından geçerek artık kullanılmadığı gibi tamamen bir hurdalığa dönmüş olan bir haddehane de yaşayan eski mutant avcısı Caliban ( Stephen Merchant ) ve iğnesini yaparak sakinleştirdiği Charles ile buluşur …
Bu arada Charles ile yaptıkları sohbet esnasında yirmi beş yıldır herhangi bir mutantın doğmadığını da öğrenmiş oluyoruz …
Neyse …
Yeniden işine dönen Logan’ın telefonuna , şimdi de iki kişilik bir müşteri grubundan mesaj gelmiştir …
Köhne bir otelin yer aldığı verilen adrese gittiğinde karşısında , gün içinde mezarlıkta kendisini sıkıştırarak bayağı bir sinirlendiren Gabriela ile kızı olduğunu söylediği küçük Laura’yı ( Dafne Keen ) bulur …
Bu kez yaralı ve daha da çaresiz olan Gabriela , 20 bini peşin kalanı da vardıklarında ödenecek olan 50 bin dolar karşılığında Logan’dan kendilerini , Kanada sınırını geçecekleri Kuzey Dakota’daki “Cennet / Eden” denilen yere götürmesini istemektedir …
İkna olan Logan yol hazırlıklarını tamamlayıp , durumdan Charles ile Caliban’ı da haberdar ettikten sonra anne ve kızı almak için geri döndüğünde ne yazık ki Gabriela öldürülmüş , Laura’da kayıplara karışmıştır …
Şaşkına dönen Logan , gerisin geriye Charles ile Caliban’ın yanlarına döner …
Fakat o da nesi …
Peşinde olduğu Laura’nın Logan’ın himayesinde olduğunu düşünen Pierce’da aynı yere gelerek çocuğu istemesin ve üstelik de Logan’ı tehdit etmesin mi …
İşte bu , Laura’nın yeniden ortaya çıkacağı ve Logan , Laura ve Charles’dan oluşan kahramanlarımızın önde Alkali – Transigen’in de arkalarında olacağı uzunca bir yol hikayesinin başlayacağı bir andır aynı zamanda …
Hepsi bu kadar mı ?
Elbette değil …
Henüz dakika 30 …
137 dakikalık filmin gerisinde yanıtlanması gereken daha pek çok soru vardır …
Örneğin : Gerçekten de son yirmi beş yıl içinde hiçbir mutant doğmamış mıdır ve kuzeyde “cennet” diye bir yer bulunmakta mıdır ?
Bir bioteknoloji şirketi olan “Alkali – Transigen” de aslında ne yapılmaktadır ve o tesiste hemşire olan Gabriela ve küçük Laura’nın peşine neden düşülmüştür ?
Tabii en önemlisi , Laura kimdir ?
Bütün bunlar ve daha da fazlası Dr .
Rice ( Richard E. Grant ) ile X - 24’ün de ( Hugh Jackman ) dahil olacağı aksiyonun tavan yaptığı bölümlerde çok net bir biçimde açıklığa kavuşacak …
97 milyon dolarlık bir bütçeyle çekilerek 619 milyon dolarlık bir hasılat rakamına ulaşmış olan bu filmin perde arkasındaki kahramanlarıysa bize göre : “Ford v Ferrari” ( 2019 ) ile Academy ve BAFTA ödüllerini kazanarak “haklı” şöhretini perçinlemiş olan editör Michael McCusker ile görsel efekt cambazları ve hareketli sahnelerdeki şovları gerçekleştiren dublörlerdir …
Bugüne kadar izlememiş olan adrenalin meraklılarına hararetle önerilir …
Keyifli seyirler ,
