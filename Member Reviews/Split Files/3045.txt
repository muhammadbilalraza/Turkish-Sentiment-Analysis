Filmin dvd'si çıkmış , kapak falan çok hoşuma gitti .
Ailecek beğenerek izledik .
Aslında üç saat diye korkarak başına oturduk ama bir izleyişte bitirdik .
Güzel film .
Ben bu yeni Türk sinemacısı diye adlandırılanlardan en çok Nuri Bilge Ceylan'ı seviyorum zaten .
Semih Kaplanoğlu'nun eşinin sonradan tasavvufa sardırmış olması filmleri izlerken aklıma geldiği için çok da " efendi " , NuriBilge'ye göre daha saygılı , sempatik bir adam olmasına rağmen Kaplanoğlu'na ön yargılı yaklaşıyor olabilirim .
Bu arada Ceylan bir biçimde dünya ile bağını koparmıyor ve onu izlerken bu sembol ne anlama geliyor diye kafa yormadan da filmden bir anlam çıkarmak mümkün oluyor ama Kaplanoğlu öyle değil .
Neyse efendim , Kış Uykusu yaşlılıkla ilgili , insan ilişkileri ile ilgili , ayrıca yine iktidarın nasıl işlediği ile ilgili Türkiye'ye dair bir yorum ve eleştiri getiren bir film .
Biz böyle anladık .
Eşim çok fazla konuyu bir birine karıştırmış , Çehov hikayelerinin dikişleri belli oluyor dedi . ayrıca dedi ki , Nejat İşler'e gel sana çok kral bir rol yazdık , Heathcliff gibi falan , iki görün sonra gidersin demişler gibi geldi dedi .
Ben dikiş falan görmedim , Nejat İşler'den de rahatsız olmadım .
Benim böyle Mike Leigh filmleri gibi arada izleyeceğim , nasıl yaşlanmasam iyi olur diye düşüneceğim bir filmdir kendisi .
Bir de NBC'nin kast olayına bayıldığımı belirtmek isterim .
Üç Maymun ' daki Hacer rolü için Yıldız Tilbe'yi düşünmüş mesela , onun gibi burada da özellikle Melisa Sözen ancak böyle bir rolde rol kesebilirdi gibi geliyor bana alınmayın yengeçler ama yengeç burcu bir insanın iyilik yapma anlayışını göreceksiniz filmde ve Melisa Sözen bir yengeç .
Ama film güzel film , Avrupai film , sanat filmi , şöyle film , böyle film ama izlemeseniz de olacak bir film .
Berken G. ' nin yorumunda söylediği gibi insanlığa ya da topluma dair hiç bir umut bırakmayan bir film .
Zaten umut mu kalmış şu ortamda , bari sanat gündeminden haberim olsun , eşle dostla iki artistik muhabbet edeyim diyorsanız izleyin tabi .
