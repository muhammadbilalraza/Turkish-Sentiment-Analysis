Senaryosu , Joe Russo tarafından , Ande Parks’ın “Ciudad” ( 2014 ) isimli çizgi romanından , yine kendisi ile birlikte , Ande Parks ve Anthony Russo’nun ürettikleri hikâyeden uyarlanarak yazılan “Extraction” , yönetmen koltuğunda oturan Sam Hargrave’in ilk uzun metrajlı sinema filmi … “Yeşil perde” ve VFX teknolojileri ile dövüş ustası dublörlerin oldukça etkili bir biçimde kullanıldığı , 65 milyon dolar bütçeli bu film , sinemayı aksiyondan ibaret zannedenlerin yanı sıra bu izleyici kitlesinin ilgisi nedeniyle Netflix’i de fazlasıyla mutlu etmiş gibi görünüyor …
Zira senaryosunu yazma işini aynı Joe Russo’nun , yönetmenliğini bu filmde başarılı buldukları Sam Hargrave’in ve başrolü de Chris Hemsworth’un üstleneceği bir “devam filminin” yolda olduğu bilgisi , 4 Mayıs 2020 tarihli Deadline’da duyuruldu …
Fakat bizde , Rolling Stone’dan ünlü Amerikalı yorumcu Peter Travers’ın da ( 22 Nisan 2020 ) isabetle vurguladığı gibi öyle kurgulandığı için bir bilgisayar oyunu kadar “mekanik” ve “ruhsuz” kalan bu filmin , başta balkondan düşme sahnesi olmak üzere açıkça yapılan göndermelere rağmen , türün en iyilerinden “John Wick” serisinin çok uzağında kaldığını düşünenlerdeniz …
Ki , zaten “John Wick”in , oldukça şık olan “neo – noir” bir tarzı da vardı … “Extraction” ise , tatsız tuzsuz bir “kuru kalabalık” …
Peki , bu film izlenilmez mi ?
Bütün dikkatinizi ona yoğunlaştırmadıktan sonra neden olmasın …
Örneğin film esnasında biz , e – postalarımızı kontrol ettiğimiz gibi Migros Sanal Market üzerinden sipariş de verdik …
Yani dememiz o ki , bilgisayar başında herkesin birbirini vurduğu , kavgalı dövüşlü oyunlar oynayarak vakit geçirenlerden değilseniz , bu film sizi pek fazla sarmayacaktır …
Bitirmeden ekleyeceğimiz son husus , Hintli TATA Otomotivin de bu filmin baş sponsorlarından biri olduğu biçiminde olacak …
Keyifli seyirler ,
