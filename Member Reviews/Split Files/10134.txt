Cloud Atlas ; Wachowski kardeşlerin ihtilal özlemi bu filme de yansımış .
Film boyunca sizi bir evrenden başka bir evrene sürükleyen eşsiz bir kurgunun esrarına kapılıyorsunuz .
Başlıyoruz , başlangıçlar hayli karmaşık olsa da sonlar öyle sade ve anlaşılır bitiyor ki bazı yarım kalmışlıkların eksikliği dokunmuyor .
İnceden inceye piano tınılarını duyabiliyorsunuz bu ise akıp giden zamanın hüzünlü yansımaları olsa gerek .
David Mitchell ' i hiç okumamış olmam ne büyük eksiklik şimdi anlıyorum .
Sayfaların arasında düşünmeyi / düşlemeyi daha bir kanıksamış bizler için yedinci sanatın perdelerinden süzülüp bu denli derin izler bırakabiliyorsa bir yapıt hiç de haksız sayılmam .
Tom Tykwer ' ı unutmamak lazım böylesine zor bir işin altından kalkarak övgüyü sonuna kadar hak etmiş .
Tom Hanks , Halle Berry , Hugh Grant , Hugo Weaving , Jim Sturgess , Ben Whishaw , James D'Arcy , Doona Bae , Susan Sarandon , Jim Broadbent bu karoya kim hayır diyebilir .
Robert Frobisher ( Ben Whishaw ) ve Rufus Sixsmith ( James D'Arcy ) artık aşkları bir dersiniz aykırı ilişkileri mi orası sizin bakış açınız bütün bir film boyunca mektuplar mektuplar .
Hae - Joo Chang ( Jim Sturgess ) devrimin komutanı olarak çöküşten önce çıkıyor karşımıza ; çöküşü hazırlayan mı yoksa kaçınılmaz olanı başka bir yola sokmaya çalışanlar mıdır devrimciler ?
Ve tanrılarımız , ( Sonmi - 450 / Doona Bae ) onlar unuttuğumuz geçmişteki düzene karşı çıkan bizler değil miyiz ?
Aslında bütün örgü özgürlük mücadelesi üzerine , hayatlarımız sadece bize ait değildir , başkalarına bağılıyız ya !
Farklı zamanlarda farklı kimliklerde birbiriyle etkileşim halinde olan insanlar .
Peki ya onların geçmiş , gelecek ve şimdiki yaşamları .
Bütün bir var oluşun diyalektiğine temas ediyor .
Okyanusta bir damla olmak ve okyanusun damlalardan oluşması , neresinden tutarsanız .
Ölüm ise başka bir yaşamın kapısını açar ki reenkarnasyonun zirve yaptığı bir kurgu içindeyiz .
' Haklarımızın ihlal edilmesine göz yummayacağım ' , merdiven altı kaçak tekstil işçileri , devrimci sendika , kölelerin hakları ve bir klonun tanrılaşması .
Şimdiden başyapıt sayıyoruz ve ekliyorum ; ' başkaldırı ' hem sisteme hem kendimize .
İntiharın büyük cesaret gerektirdiği ve inandığın değerler uğruna bile bile ölüme gitmek .
Aşk en büyük devrimdir : Zamanlar , mekanlar , insanlar ve hatta dünyalar değişse bile sevginin güçlü bağı mutlu sonları yaratmaya yetiyor .
Tek tek karakterleri işlemeye kalksam film üzerine kitap yazmam gerekir .
Kısa tutuyorum ; filmde benim en çok hoşuma giden kısım ' I know / farkındayım ' demekten kendini alamayan ihtiyarın ' Help ! / imdat ' çığlığı . Wachowski'ler Matrix'de devrimi yapsalarda yarım kalmıştı burada bir adım ileri götürmüşler diyebiliyoruz .
Matrix'de bir ' révision ' söz konusuydu .
Burada yıkımın ardından kaçış geliyor .
Ama yaşam varoldukça zayıf olan güçlünün yemi olur kuralı devam ediyor .
İnsan ruhunun yüzyıllar süren tekamülüne bir selam etmeden duramıyorum .
Gidilesi , görülesi ve hatta birkaç defa seyredilesi bir film olmuş .
Büyük beklentiler içerisinde gittim ve umduğumu ziyadesiyle buldum .
{ 09.11.2012 }
