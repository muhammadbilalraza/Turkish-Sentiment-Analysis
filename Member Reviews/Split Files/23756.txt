BEKLENTİLERİN ALTINDA KALAN BİR FİLMABD – İngiltere ortak yapımı Tüm Sırların Sahibi Kız – The Girl With All The Gifts adlı film , M. R. Carey’ ın aynı adlı romanından sinemaya yine aynı yazar tarafından uyarlanan bir zombi öyküsü .
Bugüne dek bildiğimiz klişe konuların bir adım ötesine geçememiş bu klasik zombi öyküsüne giriş yapmadan önce , Türkiye’de sırf film gişesinden pay kapmak için kitabın Türkçe basımının filmin vizyon tarihinden 1 hafta önce piyasaya sürüldüğünü özellikle söyleyeyim .
Efendim , filmin neresinden bakarsanız bakın çalıntı öyküsü , dünya dizi sektörünü takip etmeyen insanların bilgisizliği yüzünden ‘a ne güzel konuyla karşılaştık’ cümlesini kafamızın içine çivi gibi çaktıkça çakıyor . ‘The Walking Dead’ dizisi sürerken , ‘haydi gelin biz bunun filmini çekelim ve de şu andaki dünya piyasasının ilgisini toplayalım’ diyen birkaç akıllı yapımcı ve de yönetmen Colm McCarthy temcit pilavı tadında , neden böylesi basit taklidin peşine düşüyor ?
Sorunun cevabı sorunun içinde gizli ; sadece ama sadece gişenin yüklü parası güncellikle fevkalade birleşmeli !
Olayı sanatsal olarak irdelerken , 6 senedir takip ettiğim bir dizinin çok kötü taklidi filmle karşılaşmanın verdiği acıyı kelimelerle ifade etmem gerekecek .
En İyi Televizyon Dizisi dalında bir Altın Küre ile bir Writers Guild of America ödülüne aday gösterilen ‘The Walking Dead’ 31 Ekim 2010 yılında Amerika’ nın AMC kanalında yayın hayatına başlamış sıradışı dizi film .
Şu anda 6. Sezonunu sonlandıran dizinin 7. Sezonu 2016 Ekim’de izleyenlerle buluşacak .
Rick adlı polis memurunun hastanede komadan uyandığında ‘zombi’ ya da ‘aylak’ dediğimiz insan yiyen insanımsı canavarlarla giriştiği ‘ölüm - kalım’ mücadelesinde , virüsten etkilenenlerle bu virüsten kendisini korumaya çalışanların çarpışması seyircide müthiş merak duygusu uyandırdı .
Kendilerini izole ettikleri dünyada olayın nedenini arayan Rick ve arkadaşları aylaklar üzerinde deneyler yapıp , önlerindeki kötü sonu durdurmanın peşinde .
Burada diziyi anlatmaya kalkışsam inanın sayfalarca yazı yazmam gerekir .
Kısaca dizinin özetinden yola çıktığınızda kafanızda bir takım yargılar illaki oluşmuştur .
Rick’ in amacı hayatta kalan insanları korumak ve virüsün neyden kaynaklı olduğunu bulup bu duruma bir son vermek !
Konu , içinde barındırdığı aksiyon dolu senaryoyla aktıkça akıyor .
Filmimiz ise ‘The Walking Dead’ in ensesinde , ABD’de değil İngiltere’de geçen konusuyla karşımızda .
Bir grup asker , bilimadamı ve çocuğun yer aldığı distopik dünyada , zombiye dönüşen insanlardan arındırılmış güvenli bir bölgeyi görüyoruz .
Peki neler yapılıyor freezone yerleşiminde ?
Elbette çok tanıdık bir deney ; anne karnında tam olarak virüsten etkilenmemiş çocukların yarı zombi yarı insan bedenleri üzerinde süren araştırmalar , hayatta kalan insanları zombi denilen illetten kurtarmanın tek çaresi .
Çocuklar insan etine karşı hassas olmalarına rağmen , gerçek insan gibi duygusal düşünme evresinde gidip geliyor .
Çavuş Parks , doktor Caldwell , öğretmen kadın Justineau ve duygusal çocuk Melanie konudaki ana karakterler .
Melanie’daki değişik düşünme analizlerini , duygusal tepkimeleri fark eden Justineau kurtuluşun kız çocuğu üzerinden olacağını hisseder .
Mitolojik hikayelerle bezeli masalları dinleyerek insanlık tarihine hayran olan çocuk , pandoranın kilidinin ne olduğunu içsel olarak keşfeder .
Çocuklara yapılan işkenceler , insanların artık sapkınlık düzeyinde virüsle mücadele ettiklerini gösterir .
Neyse bir gün zombiler bu güvenli bölge duvarını aşıp içerdekilere saldıracak , kahramanlarımız zombilerden kurtulup kaçmaya başlayacak , kaçış öyküsü sırasında insanları kurtaracak olan aşıyı hayatta kalanlar bulmaya çalışacaktır .
Seçilmiş kişinin kahramanlıkları , distopik dünyada yaşanan savaş , gözümüze gözümüze sokulan bilindik zombi saldırıları filmin sonlarına doğru bizleri derin hayretler ( ! ) içine iterken , birden filmin mutlu sonla bittiğini anlayacağız .
Filmdeki alt metini üst metini bilemem ama izlediğim konudan , görüntülerden yola çıkarak şunu rahatlıkla söyleyebilirim ; M. R. Carey ‘The Walkind Dead’ öyküsü tutunca elindeki olayları aceleyle senaryolaştırıp piyasaya sürmüş , yönetmen Colm McCarthy de ‘deneysel korku’da çığır açacağını düşünüp bile bile bu üçüncü sınıf taklidin peşinden gitmiş . ‘Seçilmiş kişi’ haricinde a’dan z’ye ‘The Walking Dead’ taklidi olan yapım , çocuklar üzerinden ayrıcalık oluşturmak isterken , aslında yine dizinin konusuna basitçe dalmış oluyor . ‘Fear The Walking Dead’ denilen ikinci versiyon dizide gençler üzerinden akan ‘aylak – zombi’ hikayesi filmin derinliklerinde alenen bize bakıyor .
İki konuyu okuduktan sonra zombi saldırısı altındaki insanların mitolojik kahramanlıklar üreten olgulara sarılmaları Rick’ in dünyasında zaten mevcut .
Yani inanın bir eleştirmen olarak hayatımın en zor kritiğini yazıyorum .
Kötü bir taklidi muhteşem bir diziyle karşılaştırmak bana göre değil , ama izleyenlerin bunu bilmesi gerekli .
Sonuçta filmi izleyenler ‘İlk kez böylesi bir konuyla karşılaştım’ dememeli .
Öğretmen Justineau karakteri Rick’ in dişi hali .
Çavuş Parks karakteri ise son sezonda karşımıza çıkan Martin .
Haydi Türkiye’yi geçtim , ABD ve İngiltere’de bu benzerliği seyirci görmeyecek mi peki ?
Görüntüler deseniz zaten diziyle hemen hemen aynı ambiyansı bize sunuyor .
Oyuncuların berbat karakter yorumunu , saçmasapan işkence sahnelerini sizlere anlatarak daha fazla içinizi daraltmayayım .
Yönetmenin oluşturmak istediği ‘aykırı’ dünyayı biz zaten 6 yıldır görüyoruz , yaşıyoruz . ‘The Girl with All The Gifts – Tüm Sırların Sahibi Kız’ ismi haricinde , bildiğimiz ve de merakla yeni sezonunu beklediğimiz muhteşem bir dizinin berbat ötesi taklidi .
Her açıdan kusurlu bulduğum yapımı sizlere önererek kendime ihanet edemem . ‘Hadi bu zombi öyküsünü de görelim’ derseniz - ki zaten ‘The Walking Dead’ ile zaten gördünüz - gidin şöyle 5-10 dakika beyazperdeye bakın , geçin derim .
