bana inanın , daha önce izlediğiniz hiçbir filme benzemeyecek . izledikten sonra " sanat filmi , nuri bilge ceylan tarzı " gibi yorumlar yapanlar da gördüm , fakat bu yalnızca kolaycılık olur . kesinlikle bambaşka , ilginç bir film . bittikten sonra boş boş bakakalmanız kuvvetle muhtemel , fakat içinizden bir şey bu filmi sevmeniz gerektiğini , sevdiğinizi söylüyor sanki . masumiyet filmi . inanılmaz derecede kişisel bir film . izlemesi zor , anlaması zor . yönetmen kesinlikle bizlerin anlaması , beğenmesi , analiz edebilmesi amacıyla yaratmadı bence filmi . din , inanç , hayat , doğa ile ilgili kişisel bir dışavurum .
140 dakika süren bu film , hayatımda izlediğim en hızlı geçen , başlayıp bittiğini anlamadığım filmlerden biriydi . bu sürükleyicilik nereden kaynaklandı ben de merak ediyorum . bundan önce görmediğiniz ve büyük ihtimalle bundan sonra da göremeyeceğiniz görüntüler , çekimler var filmde . özellikle ortalarındaki 20 dakika civarı bir kısım tamamen bu tarz görüntülerden oluşuyor . biz her ne kadar bunların bazılarını muhteşem bir görsellik olarak görsek bile , aslında her sahnenin ayrı ve özel bir anlamının olduğunu düşünüyorum . hayran kalınacak bir film . hafif rüzgarın perdelerden geçmesi , suyun akması , güneşin süzülmesi bile insanın ruhunu hafifletmeye yetiyor . filmle ilgili konuşacak , yorumlanacak çok şey var . konusuna pek girmeye gerek yok bence . izleyip tecrübe etmek lazım . çocukluğun o hatıralarda kalan güzelliği , masumiyeti , ana temalardan biri . bana sorarsanız , bir şekilde bu filmi görün derim . hiç beğenmeyebilirsiniz , ama hayatınızın filmi de olabilir .
