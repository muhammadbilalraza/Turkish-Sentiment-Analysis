Yeraltı , bir kaybedenler filmi olarak başlayıp bir bitenler filmi olarak bitiyor .
Hayatın karanlık yüzünde olup kendi karanlığına karşı çıkamayanların ve artık da çıkmak istemeyenlerin filmi .
Sinema dili beni etkiledi , her dakika özenli ve gerçekçi .
Konudaki kişisel hesaplaşma yorumuna da katılmıyorum .
Olay örgüsünün kendisi değil , genelle bağlantısı önemli ki bence bu bağlantı , filmde ürpertecek kadar sağlam .
Extrem bir karakterden yola çıkarak günlük hayata ışık tutuluyor .
Karakterin extremliklerini bilir ve gözönünden ayırmazsak , normal ( ! ) hayata sine sine artık görülemez hale gelmiş negativiteleri yakalama şansımız oluyor .
Filmin finalini kabullenmek her ne kadar zor geldiyse de , hayatla güçlü bağı yüzünden sonunda hakkını teslim etmek mecburiyetinde kaldım .
Hayat kadını sembolizmi ( seçenek / kurtuluş ) oldukça klişe olsa da , işlenişi çarpıcı .
Hayat kadınının masum görüntüsü , aynı anda hem kendi hem de baş oyuncunun karanlık seçimleri / realiteleri ile inanılmaz bir zıtlık oluşturarak , bir nevi projektör görevi yapmış .
Hırlama sembolizmi de aynı .
Bu role Nergis Öztürk'ü seçeni de , Nergis Öztürk'ün kendisini de tebrik etmek gerekiyor .
Engin Günaydın ve Nihal Yalçın başarılılar .
Diğer oyuncular , birer sosyal figür olarak rollerinin hakkını vermişler .
Özetle Yeraltı , klasik bir sanat filmi ; seyrederken bir şey anlamayız , filmden çıktıktan sonra ise bir kaç gün süren bir düşünce hasıl olur .
Uzun zamanların en iyilerinden .
