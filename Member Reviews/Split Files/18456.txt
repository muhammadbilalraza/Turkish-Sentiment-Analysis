A Million Ways To Die In The West'in yönetmeni , senaristi ve başrolünü oynayan Seth MacFarlane'ı çoğumuz Family Guy dizisi veya Ted filminden biliyoruz .
Ben Seth MacFarlane'in büyük bir hayranı değilim .
Sadece Family Guy dizisini biraz seviyorum , o kadar .
O da nadiren .
Ted filmini ise pek sevmemiştim , çünkü filmin çoğunda Family Guy havası vardı yani bildiğimiz şeyler .
Gerisi ise zaten bel altı espriler ve sahnelerden oluşuyordu .
Bu yüzden A Million Ways To Die In The West için pek bir beklentim yoktu .
Film Albert ( Seth Macfarlane ) isimli bir çiftçinin bir silahlı çatışmadan yenik çıkması ve sevgilisinin onu terk etmesiyle başlıyor .
Daha sonra ortaya Batı'nın en tehlikeli kovboyu Clinch ( Liam Neeson ) , eşi Anna ( Charlize Theron ) ve ekibi olaya dahil oluyor .
Clinch , eşinin güvende olması için 12 günlüğüne Old Stump kasabasına yolluyor .
Anna ile Albert'in yolları kesişiyor ve olaylar gelişiyor .
Filmin konusunda o kadar büyütecek bir şey yok , klasik bir konu .
Fakat bu sefer anlatım tarzı oldukça farklı .
İşin içinde yine bel altı espriler ve sahneler gibi şeyler de var , çünkü bu bir Seth MacFarlane filmi , fakat bu sefer daha az olmuş .
İşin komedi kısmının kalitesi biraz daha artıyor , daha eğlenceli bir film haline geliyor .
Benim bile güldüğüm sahneler de olmadı değil .
Oyunculuklar arasında filmin en dinamik ve keyifli performansı Charlize Theron'a aitti .
Seth MacFarlane , Neil Patrick Harris ve Amanda Seyfired ise bildiğimiz gibi oynamışlar , değişen bir yanı yok .
Liam Neeson'a ise kötü karakterler yakışıyor zaten fakat bu film komedi filmi olduğu için tam bir kötü adam havası ortaya çıkaramamış .
Giovanni Ribisi ve Sarah Silverman'ın kimyası bu filmde tutmamış .
Sarah Silverman'i Wreck - it Ralph ile tanımıştım fakat bu filmde ses tonu biraz daha garip olmuş .
Karakterini pek de gerçekçi değil , biraz donuk bir biçimde canlandırmış .
Aynı şeyler Giovani Ribisi için de geçerli .
Bundan sonra filmin olumlu ve olumsuz yanlarına iyice değinirsek eğer şöyle olurdu : Olumlu yanları : Bel altı espriler dışında yapılan güldüren espriler .
Filmin Back To The Future ve Django Unchained'deki karakterlerin filmde dahil olması çok yaratıcıydı .
Filmin en olumlu yanlarından birisi bu da .
Olumsuz yanları : Kötü bel altı espriler .
Bazı kötü oyunculuklar .
Filmin temposunun bazı yerlerde düşmesi .
Sonuç olarak A Million Ways To Die In The West , çerezlik olan , eğlenceli bir film .
Senaryosundaki kötü yanlara rağmen izlenebilir .
3 / 5
