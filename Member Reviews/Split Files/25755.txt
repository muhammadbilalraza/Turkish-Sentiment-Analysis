Clooney'nin filmi özellikle yurt dışında eleştirmenler tarafından beğenilmese de , öteden beri favori türlerimden olan film - noir'nın ( kara film ) günümüz modern uyarlaması niteliği ( dönem olarak yine 50'li - 60'lı yılları arka plana almasına karşın modern bir bakış açısı hakim ) , film geneline yayılan sürükleyicilik ve merak hissi , başarılı senaryo ve oyunculuklar , banliyö atmosferinin yine başarılı bir şekilde oluşturulması gibi nedenlerden dolayı ben filmi beğendim .
Yıllarca konuşulacak bir klasik olmadığı aşikar fakat film - noir ile biraz ilgisi olan seyircinin özellikle kaçırmaması gerektiği düşüncesindeyim .
Zira artık sıklıkla saygı duruşunda bulunulan bir klasik dönem film türü olmaktan çıktı diyebiliriz .
Örneğin bir western kadar başvurulan ve ters yüz edilen bir klasik tür değil .
Bu da " Suburbicon " ı biraz daha tercih edilebilir faktörlerden biri .
İlk dakikadan itibaren filmin mizah dozu hem eğlenceli , hem de rahatsız etmeyecek bir düzeye ayarlanıyor .
Film boyunca da bu ton genellikle sabit kalıyor .
Özellikle son yarım saat ciddi bir karmaşa , hatta ciddi bir ' eğlence ' var .
Türü ne olursa olsun finale doğru yükselen filmlerin seyirciyi genellikle daha mutlu ettiği düşünülürse , bu karmaşa hali de filmin hanesine artı puan olarak yazılıyor .
Yer yer klişelere sarılsa , tahmin edilebilir olsa da , siyah - beyaz olmayan bir kara film örneği izlemek her zaman çekici gelmiştir .
Zaten sarıldığı klişeler de dediğim gibi büyük oranda türe saygı duruşundan kaynaklanıyor .
Arka planda dönemin ırkçılık sorununu da bir banliyö ölçüsünde , yani küçük bir çerçevede , ancak geneli yansıtan ve temsil edebilen bir yaklaşımla ele alıyor .
Film boyunca ve finalin ardından ilk dikkat çekenlerden biri hiç kuşkusuz kapı komşusu olan iki aileden , siyah ırktan ( ! ) olanlar ile beyaz ırktan ( ! ) olanların farklı karakterleri ve duruşları ile ne yazık ki kontrast yaratacak şekilde maruz kaldıkları farklı muameleler oluyor .
Bu belki biraz da abartılarak , seyircinin gözüne bilinçli olarak sokularak gösteriliyor ve hissettiriliyor .
Ancak nihayetinde dediğim gibi , bir banliyö ölçeğinde ele alınan olaylar ve karakterler , aslında bir ülkeyi yansıtabilecek karakterde .
