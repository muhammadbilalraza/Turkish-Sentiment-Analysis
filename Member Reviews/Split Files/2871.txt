Scorsese'den yine uzun süreli ve yine Dicaprio'lu bir yapım .
Senenin en fazla ses getiren filmlerinden .
Bir nebze biyografi diyebiliriz .
Jordan Belfort'un hayat hikayesi .
Bazı sahnelerde ağzınız açık kalıyor , ancak gerçekten yaşandığı iddia edilen bir hayat bu , ve bunu hatırladıkça daha da şaşırıyorsunuz .
Dicaprio'nun performansı gerçekten muhteşem .
Yan rollerde de hepsi birbirinden başarılı isimler var .
Genel anlamda baktığımızda , " komedi " kategorisine rahatlıkla sokabiliriz aslında .
Çünkü hemen hemen her saniye ( en dramatik olması gereken anlarda dahi ) sürekli bir gülmece unsuru var .
Tabii bu yönetmenin bir tercihi .
Çok hareketli , sürükleyici bir ton tutturmayı seçmiş .
Bu öyle bir hareket ki kimi zaman " fazla karışık " gibi gelebiliyor film .
Ancak bir yerlerden tekrar hikayeye bağlanıp devam ediyorsunuz .
Akademi Ödülleri'nde beklenen etkiyi yaratamadı , hatta tam anlamıyla hüsrana uğradı .
Ancak çok içerlemiş değilim bu duruma .
Kesinlikle keyifli bir yapım , sinema tarihine geçmiş bir yönetmenin elinden çıktığı da belli .
Ancak çok uzun yıllar etkisini devam ettireceğini zannetmiyorum .
Scorsese'nin en iyi filmlerinden bir liste yapacak olursak , oldukça alt sıralarda kalırdı .
