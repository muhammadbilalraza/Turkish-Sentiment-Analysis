Son yılların en iyi filmlerinden .
Pek çok açıdan böyle .
Tek plan çekilmesi çok önemli en başta .
Berlin sokaklarında gecenin sabaha dönüşünü anbean izlemek paha biçilemez .
Bu sokaklarda takip ettiklerimiz ise bana kalırsa uzun süre unutulmayacak oyunculuk performansları sergileyen dört erkek ve bir kadın .
Tek kelimeyle muhteşemler .
En başta çok doğallar .
Özellikle Frederick Lau ve Max Mauff'un yüzlerine 2008 yapımı Die Welle'den aşina olsak da , burada Sonne ve Fuss onlar .
Birer aktör değiller , gerçekten Berlin'de serseri hayatı yaşayan ancak temiz kalpli , duygusal , heyecanlı gençler .
İnandırıcılığın sağlanması filmin genel başarısına oldukça olumlu katkı sağlıyor .
Bir de şu var ; izlediğiniz tüm aksiyon filmlerini , hatta en beğendikleriniz ve sinema tarihine geçenleri şöyle bir düşünün .
Gerilim filmleri için de aynısı yapın .
İşte " Victoria " nın son yarım saati , en az o hatırladıklarınız seviyesinde .
Üstelik tipik bir aksiyon veya gerilim filminden çok ama çok uzakta durmasına rağmen .
Tabii böyle hissedebilmeniz için gerçekten filmin içine girebilmek gerekiyor .
Belki senaryo çok sağlam değil , ancak Berlin'de bir cafede çalışan İspanyol bir kızın çat pat İngilizce konuşabilen bir grup Alman genç ile iletişimi çok derin ve iddialı bir senaryo üzerinden görsek bu sefer bahsettiğimi o inandırıcılık ve gerçeklik ortadan kalkardı tamamen .
Kendilerine yetecek kadarını konuşuyor , anlaşıyorlar .
Senaryo kötü de değil ayrıca .
Yalnızca " iyi senaryo " dendiğinde zihinlerde beliren o ağdalı , kült filmlerin senaryolarına benzemiyor , hepsi bu .
Yoksa gayet iyi , filmin çerçevesinde düşündüğümüzde .
Son dönemde bu kadar " sonuna kadar önerdiğim " bir film nadir olmuştur .
Çok çok iyi .
Başlı başına bir sinema deneyimi .
