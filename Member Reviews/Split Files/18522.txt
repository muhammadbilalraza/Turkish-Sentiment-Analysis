Yılın En İyi Animasyonu .
Eğer bir animasyon , Disney Pixar ortaklığı tarafından sunuluyorsa kötü olma ihtimali yok denebilir .
Benim en sevdiğim animasyonlar olan ; Wall - e , Nemo , Up , Ratatuy , Sevimli Canavarlar , Bir Böceğin Yaşamı gibi klasiklerin yapımcılığını üstlenmiş bir şirket sonuçta .
Bunların yanında Pixar'ın , 2010'un en iyi animasyonu ve serinin en iyi filmi olan Oyuncak Hikayesi 3 , 90'ların klasiği ve 2011'de tekrar hatırlatılan Aslan Kral , çocukluğumun vazgeçilmezi Dinozor gibi müthiş animasyonlara da sahip olduğunu hatırlatayım .
2011'de Arabalar 2 ile çocukları mest etmeyi başarıp , sinemaseverlere de hoş ama unutulacak bir film sunduktan sonra .
2012'de de kız çocukları için Cesur , erkek çocukları için de Oyunbozan Ralph'i yayınlayınca bir daha kolay kolay klasik niteliğinde animasyon yapamayacaklarından korkmuştuk .
Ama bundan bir yıl sonra Sevimli Canavarlar Üniversitesiyle " korkmayın , geri dönüyoruz " mesajını vererek bizi heyecanlandırdılar .
Film , Mike Wazowski'nin küçüklüğünü göstererek , daha başından içimizi ısıtarak başlıyor .
Bir okul gezisiyle Canavarlar Şirketini gezmeye giden Mike , arkadaşları tarafından küçük görülen , inek ve çok şirin bir tip .
Korkutucu olamadığı için arkadaşları ona hep gülüyor ve dalga geçiyor .
Bu yüzden de Mike , büyüyünce korkutucu olmak için ve Canavarlar Üniversitesine gidebilmek için her şeyi yapacağına yemin ediyor .
Daha sonra da tahmin edebileceğiniz gibi hedefine ulaşıyor ve Canavarlar Üniversitesine girebiliyor .
Sinema salonlarında hem küçükleri hem sizi kahkahalara boğacak ve ara sıra küçüklerin acıma duygusunu kullanarak gözünü dolduracak , büyükleri de düşündürecek , herkesin ( özellikle çocukların ) bir takım dersler çıkaracağı bir animasyon .
İlki gibi yıllar geçse de unutulmaz klasiklere giremeyeceğini ama son yılların unutulmazı olacağını düşünüyorum .
Sevimli Canavarlar Üniversitesi , Disney Pixar'ın geri dönüşünü temsil eden , uzun zamandır daha çok çocuklara çalıştıktan sonra tekrar her yaştan seyirciye hitap eden , yılın en eğlenceli ve en iyi animasyonu .
8,4 / 10
