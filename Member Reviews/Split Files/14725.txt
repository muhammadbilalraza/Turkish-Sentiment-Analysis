Filme , izlemediğim bir serinin kaçıncı filmi olduğunu bile bilmeden gittiğimi belirterek başlayayım .
Riddick , bilim kurguyu araç olarak kullanan bir aksiyon filmi .
Star Wars , Blade Runner gibi filmlerden araklanmış uzay gemilerini , uçan motorları ve teknolojik silahları / aletleri almışlar , birkaç makyaj yapmışlar ve bize tekrar sunmuşlar .
Üstelik Riddick , bir önceki filmden 70.0.0$ daha ucuza getirilmiş .
İzlerken de bilgisayar oyunundan fırlamış görsel efektler filmin düşük bütçesini belli ediyor .
Film başından sonuna kadar gücünü klişelerden alıyor .
Özellikle basit mi basit finale doğru klişelerin sayısı epey artıyor .
Düşmanla kurulan ittifak sayesinde korkunç gezegenden kaçılıyor .
Veda kısmında ise bir filmin daha ' yapılabileceği ' haberi veriliyor .
Rahatlıkla 90dk'ya sığabilecek filmin bir diğer dezavantajı ise 120dk'lık bitmek bilemeyen uzun süresi .
Ayrıca , yer yer çok sıkıcı yer yer eğlenceli bir filme sebepsizce eklenmiş erotik sahneler filmden daha çok keyif alacak 10 yaşındaki oğlan çocuklarının filmi izleyememesine yol açıyor .
Tüm bu eksikliklere rağmen film kendini bir şekilde izlettiriyor .
Yönetmenin filmdeki en önemli rolü filmin fena olmayan kurgulanışı , ki bu aynı zamanda filmin de tek tük artılarından biri .
Kafa dağıtmak için izlenebilir diyeceğim ama film kafayı fena dağıttığı için bunu da diyemiyorum .
İyi bir aksiyon izlemek isteyenler buyursunlar , iyi bir bilim kurgu izlemek isteyenler ise uzak dursunlar .
- - -
- Not : Bu eleştirinin özetlenmiş halidir .
Tamamını sitemden okuyabilirsiniz .
