Harry Potter filmlerinden yaklaşık 70 yıl öncesinde geçen Fantastic Beasts , Newt Scamander adında bir büyücünün , içinde sihirli yaratıklar bulunan bir valizle New York'a gelmesini ve kazara kaçan bu yaratıkları birkaç kişinin yardımıyla geri almasını konu alıyor kısaca ( filmde çok daha fazla olay oluyor ama spoiler vermemek için bu kadar kısa tutabildim ) .
Ve şunu demeliyim ki , yeniden Harry Potter evreninde olmak çok güzel !
Ben büyük bir Harry Potter hayranıyım öncelikle .
Küçüklüğümden beri Harry Potter'ın filmleri ve kitaplarına büyük ilgim vardı .
Her ne kadar aşırı hayranı olmasam da o ilginç dünyayı görmek bana hep ilginç ve eğlenceli geliyordu .
Ve son Harry Potter filminden 5 yıl sonra çıkan Fantastic Beasts de ona benzer bir iş çıkarıyor .
Size çok fazla detay vermeden ortaya ilginç bir senaryo atıyor ve olabilecek sınırsız olasılıkları gösteriyor .
Bu etken , Fantastic Beasts serisi için çok başarılı bir başlangıç olmuş .
Çünkü hiçbir devam filmi kaygısı olmadan , sadece bu filme yoğunlaşılmış .
Ve Harry Potter'ı da çoktan bildiğiniz için bildiğiniz şeyleri yeniden anlatmaya ihtiyaç duymamış .
Harry Potter'ın ilk iki filmini ele alalım mesela .
Her ne kadar çocuksu ve eğlenceli olsa da çekilecek bir devam filmi kaygısı olduğundan senaryodaki çoğu boşluk yarım bırakılmıştı .
Bu yüzden serinin diğer filmleri ilk iki filmden daha iyiydi .
Evet , bu filmde de devam filmlerine bırakılmış boşluklar var ama bunlar öyle küçük ki , filmi izlerken fark etmiyorsunuz bile .
Fantastic Beasts , tek başına sağlamca ayakta durabilen ve aynı zamanda da devam filmleri için sizi heyecanlandırmayı başaran oldukça eğlenceli bir film .
Oyunculuklardan bahsedelim .
Başroldeki Eddie Redmayne , Newt Scamander karakterine cuk diye oturmuş .
Karakterinin samimiyetini ve ilginç havasını çok başarılı yansıtmış .
Newt'u canlandırmak için Redmayne'den daha iyi bir seçim düşünemezdim şahsen .
Ayrıca Colin Farrell'in performansı da çok başarılıydı .
Bulunduğu her sahneyi çalmayı başarmış .
Gelecek yıllarda The Flash'i canlandıracak Ezra Miller'ın performansı da şaşırtıcı derecede iyiydi ayrıca .
Yan karakterlerden Alison Sudol ve Katherine Waterson çok samimiydi .
Özellikle de Waterson'ı Inherent Vice filminde beğenmiştim , bu filmde de çok eğlenceli bir performans çıkarmış .
Beni bu filmde en çok şaşırtan kişiyse Dan Fogler'dı .
Fogler , daha önceden zayıf komedi filmlerinde yer almış olsa da , bu filmde gerçekten parlamayı başarmış .
Ortaya samimi , komik ve izlemeye doyamayacağınız bir karakter çıkarmış .
Ayıca , filmin en sonlarına doğru çok ünlü bir oyuncunun bulunduğu bir sahne var ve açıkçası , bu oyuncu Fantastic Beasts serisine çok yakışmış .
Bahsetmeden de olmaz , bu filmdeki hayal gücüne bayıldım .
Ağzım açık kaldı resmen .
Newt'un yaratıkları , çantanın içerisinde kurulan dünya , büyücülerin yetenekleri .
Kırk yıl düşünsem aklıma gelmeyecek şeyler .
J. K. Rowling bu konuda harika bir iş çıkartmış .
Her ne kadar filmin fragmanlarından bu işin birazcık sıkıcı ve ilgi çekici olmadığını düşünmüş olsam da , Rowling beni hayal kırıklığına uğratmadı .
Rowling'in ilk film senaryosu olan Fantastic Beasts , zoru başarmış .
Son olarak da filmin 3D'sini çok beğendim .
Bu filmi dün akşam IMAX'de önden ikinci sırada 3D olarak izledim ve her ne kadar önlerden izlemiş olsam da , bu filmin 3D'si epey kaliteliydi .
Bu yılın en iyi 3D filmlerinden birisi olmuş .
Bu yüzden filmi 3D izlemenizi şiddetle tavsiye ediyorum .
Sıkıntılarıma gelecek olursak eğer ; filmdeki görsel efektlerin biraz zayıf olduğunu düşünüyorum .
Bazı sahnelerde efektler çok başarılı olsa da bazı sahnelerde de epey zayıftı .
Ve senaryonun da diğer Harry Potter filmlerine göre biraz basit olduğunu düşünüyorum .
Fantastic Beasts filmi aşağı yukarı 3 günde geçiyor ve kaçan yaratıkları yakalamak konusuna odaklanıyor daha çok .
Ve bu konunun da nasıl biteceğini biliyorsunuz zaten .
Gerçi bu konunun dışında filmin kendisi birkaç sürpriz ortaya koyuyor ama genele bakacak olursak sonuç böyle çıkıyor .
Bu yüzden de Fantastic Beasts , seyircide yaratılan nostalji faktörüne güveniyor .
Kısacası Fantastic Beasts , düşük beklentilerime rağmen beni her anlamda şaşırtmayı başaran , komik , heyecan verici ve Harry Potter filmlerine karşılık nostaljik bir duygu uyandırıyor .
Hayal gücüne bayıldım , oyunculuklara hayran kaldım , sonuç olarak da filmin eksikliklerine rağmen çok eğlenceli vakit geçirdim ve salondan yüzümde büyük bir gülümseme ile ayrıldım .
Eğer sinemada izleyecek eğlenceli bir film arıyorsanız , Fantastic Beasts'i izlemenizi tavsiye ederim .
İyi seyirler .
FİLMİN İYİ YANLARI : + Oyunculuklar . + Müthiş hayal gücü . + Senaryonun yaptığı bazı ters köşeler . + Nostalji faktörü .
FİLMİN KÖTÜ YANLARI :
- Senaryonun birkaç tahmin edilebilir kısmı .
- Görsel efektler bazen sırıtabiliyor .
TOPLAM PUAN : 8.2 / 10
