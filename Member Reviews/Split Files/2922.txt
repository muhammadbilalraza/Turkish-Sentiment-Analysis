Leonardo DiCaprio , Jonah Hill ve Margot Robbie gibi ünlü oyuncuların başrollerini paylaştığı “The Wolf of Wall Street” filmini biraz önce bitirmiş bulunmaktayım .
Filmi izlerken beklendim 90 dakikalık bir film olduğuydu ancak filmin imdb’sini kontrol etmeden filme başladığım için filmin 180 dakika olduğunu ancak ilk parça bittiğinde kestirebildim .
Filmin bu kadar uzun olması dolayısıyla araya birçok aktivite eklememe sebep oldu .
Eski sevgilim ile , kuzenim ile , abim ile konuşmam bunların yanında web sitelerinde dolaşmak gibi …
Her neyse ben konuyu bildiğiniz üzere istediğim kadar uzatabilirim ancak şuanda bunu yapmak istemiyorum , çünkü fazla konuştuğumda sıkıldığınızı düşünüyorum .
Filmin konusuna geçecek olursak filmi izlemenizi istediğimden dolayı detaylı bir özet sunmayacağım .
Hemen The wolf of Wall Street filminin konusuna değineyim kısaca .
Leonardo DiCaprio zengin olmayı kafasına koymuş ve Wall Street’te işe yeni girmiş birisini canlandırmaktadır . Wall Street’teki işi gayet iyi gitmektedir ancak bu durum sadece ilk günler için geçerlidir .
İşlerinin iyi gittiğini düşünen Jordan ( Leonardo DiCaprio ) borsanın çökmesiyle işsiz kalacaktır .
Para kazanmak için garson ilanlarına bakarken karısı ona garsonluk yapmayacağını , onun lisanslı bir hisse tedarikçisi olduğunu söyler ve ona küçük bir şirketin ilanını gösterir .
Jordan bu ilanı dikkate alır ve bu küçük iş yerine gider .
Bu iş yeri hayal ettiği gibi bir şirket değildir ancak hisse satışlarından aldığı kar oranı %50′dir ve bu Jordan için yeterlidir .
1 ayda 72.0$ kazanmaya başlayan Jordan öğle yemeği sırasında Donnie ( Jonah Hill ) ile tanışır .
Bu tanışma oldukça sıradışıdır ve bu tanışma sonrası Donnie artık Jordan için çalışmaya başlar .
Jordan daha da zengin olmayı düşündüğü için kendi yasadışı borsa şirketini açar ve insanlara değersiz hisse senetlerini değerleneceği umuduyla satar .
Jordan’ın açtığı küçük şirket , Wall Street’in en büyük şirketi haline gelmiştir ve haliyle Jordan’ın peşine bir FBI ajanı takılmıştır .
Jordan büyük bir hata yaparak bu FBI ajanına tam anlamıyla olmasada rüşvet teklif eder ve başına büyük bir bela alır .
Film tam olarak bu noktadan sonra dahada eğlenceli bir hale gelmeye başlar .
Bu yüzden daha fazlasını anlatmayacağım .
Film hakkında oldukça fazla görüşe sahibim ancak bunları anlatırsam sanırım yazıya bazı yaş kriterleri eklememiz gerekir .
Bu yüzden tek söyleyebileceğim filmde fazlasıyla çıplak kadın vücudunun olduğu ve buna bağlı olarak ilişki sahnelerinin bulunduğu .
Yani filmi ailenizle izlemenizi tavsiye etmem ama izlemenizi kesinlikle tavsiye ederim .
