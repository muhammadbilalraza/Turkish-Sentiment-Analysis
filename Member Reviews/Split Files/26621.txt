Sinemaya adanmış bir ömür .
Koca bir hayat .
30'lu yaşlarında girdiği bu sektörde şimdilerde 75 yaşında olan ve hiç hız kesmeden devam eden yaşayan efsane Al Pacino .
Yıllandıkça kalitelileşen içkiler gibi bu adamda yaşlandıkça oyunculuk anlamında ders veriyor .
Tabi ki adamdan aksiyon dolu , hareketli koşturan bir tipleme bekleyemezsiniz .
Ağır abi rolünde hafif komik yönü olan fazlasıyla vurdumduymaz bir karakterle karşı karşıyayız .
Film oyunculuğun yanında konusu ile de dikkat çekiyor .
Danny Collins 30 yıldır yeni birşeyler üretmeyen ve monoton geçen hayatından sıkılmıştır .
Artık bu geceden kalma hayatı bir kenara bırakır ve bir otele yerleşir .
Orada farklı muhabbetlere girecek olan Collins asıl önemli adımı terk edip gittiği ve hiç görmediği oğlunu bularak atar .
Ve işte o zaman gerçek mutluluğu yakalar .
Tabi bu süreç o kadar kolay olmayacak ve bir sürü gelişmeler yaşanacaktır .
Al Pacino dışında ufak kızın oyunculuğunu da takdir etmek lazım .
Hem şaşırttı , hem de güldürdü .
Bunun dışında genel hatları ile ağır bir tempoda geçen bir film .
Çok hızlı gelişmeler olmuyor .
Sindire sindire işliyor konuyu ve size güzel bir tat veriyor .
Çok mükemmel gitmeyen filmin finali hoşuma gitti .
Finali ile beğenimi kazandı diyebilirim .
Espirili ve eğlenceli bir anlatımı olan bir film .
İyi seyirler .
7.0 / 10
