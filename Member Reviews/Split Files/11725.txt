Ölümsüz ve Parçalanmış filmlerinin üçüncü halkası olan Glass filminden beklentim özellikle ikinci filmden sonra büyüktü , ilk film olan Ölümsüz'ün hikayesi iyi olmasına rağmen film çok ağır ilerliyordu ama ikinci film Parçalanmış'ı beğendim gerek atmosferi gerekse de James McAvoy'un mükemmel performansıyla daha iyiydi ve filmin son sahnesinde gördük ki Ölümsüz ile aynı evrende geçiyormuş , bu filmde bütün kahramanları bir arada izliyoruz .
Samuel L. Jackson , Bruce Willis ve James McAvoy üçlüsünün performansları çok iyiydi ama özellikle James McAvoy performans olarak en öne çıkan oyuncuydu ayrıca bu filmde geçmişi hakkında daha fazla bilgi sahibi oluyoruz .
Ayrıca Ölümsüz filminde küçük bir çocukken bu filmde babasının yardımcısı olan Spencer Treat Clark , önceki filmin başrollerinden olan ama bu filmde geri planda kalan Anya Taylor Joy da iyiydiler .
David Dunn ve Kevin'ın kapışması polis baskını sonucu yarım kalır ve ikisi de Bay Glass'ın yattığı akıl hastanesine götürülür .
Bay Glass ise ayağına gelen bu fırsatı değerlendirecek ve hastaneyi birbirine katacaktır , bu planının nedenini finalde öğreniyoruz .
Akıl hastanesindeki olaylar ilk andan itibaren sizi içine çekiyor ve sürekli artan bir merakla filmi izliyorsunuz ve film sizi sürekli finalde olacaklara hazırlıyor ama finalde beklediğimiz olaylar olmuyor ve işin içine farklı olaylar giriyor .
Bu olanlarla birlikte M. Night Shyamalan kendi evrenini genişletiyor ama bir seyirci olarak finali hiç tatmin edici bulmadım film çok daha farklı ve iyi bir şekilde bitebilirdi .
