Bu eleştiriye başlamadan önce niyeyse canım çok Krispy Kreme'in donatları çekti .
Neden mi ?
Açıklamama izin verin .
Power Rangers filmi , yaptığı Krispy Kreme reklamı ile hayatımda gördüğüm en büyük ürün yerleştirmeye sahip .
Krispy Kreme'in bu filmdeki rolü o kadar büyük ki , eğer bundan bahsedersem size spoiler vermiş olacağım .
Akıl almaz bir şey doğrusu .
Şimdi eleştiriye dönelim .
Power Rangers'ı hayatınızda hiç olmazsa 1 defa duymuşsunuzdur .
Oldukça popüler olan animasyonundan uyarlanan bu film , hikayesini daha karanlık olmaktan ziyade , daha gerçekçi bir şekilde anlatıyor .
" Bu filmde birbirine yabancı olan 5 farklı genç , birbirlerine bir madende rastlaşıyor ve kendilerine özel güçler veren madalyonları buluyor . Bundan sonra onlar için hayat garipleşmeye başlıyor ve Power Rangers denilen bir grubun varlığını keşfediyorlar . Ve Power Rangers olmak için bir ekip olmayı öğrenmeye çalışıyorlar . Bu sırada tehlikeli düşman Rita , onlara git gide yaklaşıyordur . "
Power Rangers hakkında sevdiğim ve sevmediğim şeyler var .
Sevdiklerimle başlayayım .
Hikayenin anlatılış tarzı çok hoşuma gitti .
Bu karakterlerin birbirleriyle tanışması ve eğitim sahneleri oldukça iyi hazırlanmış .
Filmin son 20 dakikasına kadar Power Rangers'ın kendisini görmüyoruz ama açıkçası , benim için hiç sorun olmadı .
Çünkü filmdeki karakterlere bayıldım .
Ve şaşırtıcı bir şekilde , hepsi de çok iyi oyunculardı .
Kırmızı Ranger rolündeki Dacre Montgomery , Siyah Ranger rolündeki Ludi Lin ve Sarı Ranger rolündeki Becky G. ilk defa bir sinema filminde olmalarına rağmen iyi performanslar sergilemişler .
Ayrıca Pembe Ranger rolündeki Naomi Scott da oldukça samimi ve başarılıydı .
Ama benim favorim , Mavi Ranger olan RJ Cyler'dı .
RJ Cyler'ı ilk " Ben , Earl ve Ölen Kız " filminde izlemiştim ve performansı çok hoşuma gitmişti .
RJ Cyler , bu filmin kalbi olmuş diyebilirim .
Şakaları oldukça komikti ve ekipteki en samimi kişiydi .
Filmin sürekli aksiyona değil de karakterlerine zaman ayırması da çok hoşuma gitti .
Normalde bu karar oldukça risklidir ama bu film için işe yaramış doğrusu .
Mesela kamp ateşinde ekipteki herkesin dertlerini paylaştığı sahne , filmin en iyi sahnelerinden birisiydi benim için .
Ayrıca Power Rangers ile The Breakfast Club arasında çok benzerlik yakaladım .
Ekip , okulda cezalıyken tanışıyor ve bu süreç içerisinde birbirlerini tanıyorlar .
Şimdi , film bu noktaya kadar iyi ilerliyordu ve benim için pek bir sorun yoktu .
Power Rangers'ın en zayıf yeri , son 20 dakikası .
Yani herkesin merakla beklediği , ekibin kıyafetlerini giyip savaştığı bölüm .
Aksiyonun kötü kurgulanmış olmasından değil ama , size bu konuyu ancak şöyle izah edebilirim : Elizabeth Banks'in Rita Repulsa karakterini ele alalım .
Rita , animasyon dizisinde oldukça çılgındı ve deli şeyler yapıyordu .
Banks , bu role resmen bürünmüş ve karakteri olduğu gibi yansıtmış .
İşte filmin sorunu da burada baş gösteriyor .
Power Rangers'in ilk 90 dakikası yani hikayenin geliştiği yer oldukça gerçekçi bir şekilde ilerliyor .
Rita'nın hikayeye dahil olması ve sondaki büyük aksiyon sahnesi ile filmde büyük bir ton uyuşmazlığı meydana geliyor .
Filmin gerçekçi tonu , yerini Zack Snyder'ın kullandığı slow - motion aksiyon sahnelerinden mantık hatalarına bırakıyor .
Mesela ekip , Alpha araçlarını daha önce hiç kullanmamasına rağmen son sahnede hepsini yıllardır kullanıyormuş gibi rahatça kullanabiliyor .
Pembe Ranger , jet bile uçurmayı başarıyor !
Tamam , mantık hatalarına rağmen bu sahneyi izlemek eğlenceliydi fakat bu şekilde 2 farklı film izliyormuşsunuz gibi bir his uyandırıyor .
Yani film , size tam olarak vaat ettiği finali yansıtamıyor .
Eğer film tamamen ciddi veya tamamen saçma olsaydı , ortaya daha dengelenmiş bir sonuç çıkardı .
Bu filmse bir ondan , bir bundan yaparak son sahneyi biraz çorbaya dönüştürmüş .
Ayrıca , şu Krispy Kreme olayına hala inanamadım doğrusu .
Adamlara nasıl bir para ödemişlerse artık .
Uzun lafın kısası , Power Rangers'ın çok kötü olacağını düşünüyordum .
Fakat sorunlarına rağmen filmi eğlenerek izledim .
Eğer hikayenin yavaş ilerleyişine ve son 20 dakikanın ton değişikliğine aldanmazsanız , eğlenceli bir 2 saat geçireceksiniz .
Karakterleri başarılıydı , performanslar eğlenceliydi , aksiyon sahneleri iyiydi ( görsel efektler için aynı şeyi diyemeyeceğim ) .
Yani genel itibariyle idare eder bir film olmuş .
Eğlenceli bir film arayanlara tavsiye ederim .
İyi seyirler .
FİLMİN İYİ YANLARI : + Eğlenceli performanslar ve espriler . + Hikayesini gerçekçi ve enerjik bir tonda anlatması . + Karakterlerine zaman tanıması .
FİLMİN KÖTÜ YANLARI :
- Son 20 dakikası filmin ciddi tonuna karşılık başka bir film izliyormuşsunuz hissi uyandırıyor .
- Krispy Kreme ürün yerleştirmesi .
TOPLAM PUAN : 6.8 / 10
