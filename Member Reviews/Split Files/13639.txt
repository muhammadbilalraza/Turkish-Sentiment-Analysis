BKM'nin yeni filmi El Değmemiş Aşk , hiç istemeden ona aşık olan çocukluk arkadaşı Feryal ile evlenen Zafer'in aslında evlendiği kızın arkadaşı Duygu'ya aşık oluşunu ve bu evlilik sürecine neler yaşadıklarını anlatıyor kısaca .
Filmin oldukça enteresan bir sözü var açıkçası .
Ve oldukça ilginç bir şekilde açılışını yaptıktan sonra film , uzun bir süre boyunca Feryal'in Zafer'e yakınlaşma çabaları şakası ile bir yerde sıkışıp kalıyor .
Beni yanlış anlamayın , bu şakaların olduğu sahneler epey komikti açıkçası ama hikayenin bir türlü ilerleyememesi , filmi biraz basitleştirdi .
Fakat film , bu şakaların altından öyle bir toparlandı ve o kadar hareketlendi ki , anlatamam .
Şakalar yapıldıktan sonra ana karakterlere daha fazla yoğunlaşılıyor ve Zafer'in yaşadıklarının sonuçlarına odaklanıyor .
Filmin bu kısmını gerçekten sevdim çünkü ilk yarı boyunca film , bize bu karakterleri tanıtmak yerine onların samimiyetini bize gösteriyor .
Seyirciyle bütünlük kurmayı başarıyor .
Ve ikinci yarıdaki komik ve duygusal hava , bu karakterleri iyice pekiştiriyor .
Özellikle de bu filmin finalini çok sevdim .
Ve bu konuda ciddiyim , El Değmemiş Aşk bu yıl gördüğüm en etkileyici finallerden birisine sahip .
Ne derseniz deyin ama böyle bir konu üzerine yapılan böyle bir final , gerçekten de beni etkiledi .
Hatta salondaki seyircilerin büyük bir çoğunluğunu ağlatacak havaya sahip .
Fakat beni yanlış anlamayın , El Değmemiş Aşk'ın ilk yarısı full komedi , ikinci yarısı da melankolik bir havadan ibaret değil .
El Değmemiş Aşk , sizi güldürecek ve finaliyle de sizi etkileyecek bir havaya sahip .
Eğer etkileyici bir romantik komedi filmi arıyorsanız , El Değmemiş Aşk'ı kesinlikle izlemelisiniz .
Yazımı bitirmeden önce filmin kendisine değinmek istiyorum , oyunculuklara .
1 Kadın 1 Erkek'den tanıdığımız Emre Karayel , bu filmde de ortaya hoş bir karakter yaratmış .
Performansı doğal ve oldukça komikti .
Hatta filmdeki bütün yardımcı karakterlerin de performansı oldukça kuvvetliydi .
Filmin komedi yönüne çok katkıda bulunmuşlar .
Fakat filmin en iyi yönlerinden birisi , Ceren Moray'dı .
Ceren Moray'ı O Hayat Benim dizisinden tanıyorsunuz zaten .
Fakat Moray , bu filmde resmen döktürmüş .
Hem güldüren hem de bazı anlarda ağlatan performansı , bu filmi resmen daha da iyi bir hale getirmiş .
Onu böyle güzel bir işte izlemek çok keyifliydi .
Kısacası El Değmemiş Aşk , yukarıda yazdığım gibi hem güldüren hem de sonlarına doğru üzen ve bu iki bileşeni çok iyi dengeleyen , Ceren Moray ile Emre Kareyel'in dinamik oyunculuklarını çok iyi kullanan , BKM'nin son zamanlardaki en iyi işlerinden biri .
Hoş vakit geçirmek isteyenlere tavsiye ederim .
FİLMİN İYİ YANLARI : + Emre Karayel ve özellikle de Ceren Moray . + Espri anlayışı . + Finalini çok iyi toparlamış olması . + Enteresan konusunu hoş bir tonla anlatması .
FİLMİN KÖTÜ YANLARI :
- Feryal'in Zafer'e yakınlaşma çabasının çok uzun sürmesi ve senaryonun da bir yerde sıkışıp kalması .
TOPLAM PUAN : 8 / 10
