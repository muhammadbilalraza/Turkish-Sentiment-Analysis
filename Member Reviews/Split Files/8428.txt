Türk milleti olarak uyarlama filmlere bir garezimiz var .
Filmin en başında da uyarlama olduğu zaten belirtiliyor , belirtilmemiş diyenler kesin bir bilgi edinmeden yorum yapmasınlar derim .
Film oldukça etkileyiciydi , uyarlanan film ile aralarında bir kaç önemli noktanın farkı var .
İzleyenler var ise olayın geneli ve sonu oldukça farklı .
İlk yarı " şöyle olacak , hayır böyle olacak " diye yaptığınız onlarca yorumun yerini ikinci yarı büyük bi sessizlik , gerginlik ve heyecan alıyor .
Yapılmış en farklı Türk gerilim filmlerinden biri .
Oldukça şok edici sahneler var .
Bazı sahnelerde sinirlenip , bazılarında ağlamak istiyorsunuz .
Türk gerilim filmi anlayışını 3 harfliler , büyüler , ölüler içinden çıkarıp yeni bir boyut kattığı için Özcan Deniz alkışı haketmiş .
Oyunculuklar da oldukça iyi .
Dilerim ki filmi gerçekten yorumlayabilecek , farklı açıdan bakabilecek insanlar izlesin ; " çalıntı bu " diye laf kalabalığı olmasın etraf .
Tavsiye edilir , iyi seyirler .
