“High Life” , kara delikler ve kozmoloji konularında uzman olan fizik profesörü Aurélien Barrau’nun bilim danışmanı olduğu senaryosunu , Jean - Pol Fargeau , Geoff Cox ve Nick Laird ile birlikte yazan Fransız yönetmen Claire Denis’in tamamını İngilizce olarak çektiği ilk sinema filmi …
Prömiyeri , 9 Eylül 2018’de Toronto Uluslararası Film Festivalinde yapılan ve 7 Kasım 2018 tarihinde Fransa’da vizyona giren filmin , 5.8 / 10 ( 30.858 oy ) ve 2.8 / 5 ( 1.0 üzeri oy ) olan IMDB ve Rotten Tomatoes izleyici puanı ortalamalarıyla 7.4 / 10 ( 234 yorum ) ve 75 / 100 ( 35 yorum ) olan Rotten Tomatoes ve Metacritic yorum ortalamaları , film hakkında doğru fikir vermekten oldukça uzak …
O nedenle biz de 9 milyon dolarlık mütevazı bir bütçeyle çekilen ve brüt 2,1 milyon dolarlık gelir ile gişeye çakılan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce yine bu filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe , karşımızdakinin ; gerçekten de öyle her bünyenin kolayca kaldırabileceği türden bir film olmadığını söyleyerek başlayabiliriz …
Neden mi ?
İsterseniz bu soruyu yanıtlamadan önce , filme ilişkin önemli olduğunu düşündüğümüz birkaç ayrıntıyı paylaşalım sizlerle : Her şeyden önce , başlangıç paragrafında da belirttiğimiz gibi senaryo konusunda uzmanından bilimsel destek alınmış olduğu için anlatılanlarda herhangi bir bilimsel yanlışlık yahut çarpıtmanın söz konusu olmadığını muhakkak belirtmemiz gerekiyor …
Dolayısıyla böylelikle , bir anlamda o meşhur “mantık hatası doluydu” klişesi de , en azından bu film için daha ilk dakikada kendiliğinden auta çıkmış oluyor …
Bu ilk ayrıntı olsun …
Diğer önemli bir ayrıntı , filmin lisanına ilişkin …
Onu da , kendisi de bir Fransız olan Claire Denis ; “Nedendir bilmiyorum fakat konu uzayda geçtiği için insanlar , İngilizce veya Rusça yahut Çince konuşmalıydı …
Ama kesinlikle Fransızca değil … ” diyerek açıklıyor …
Üçüncü ayrıntı ise , Claire Denis’in çekimlere başlamadan önce , oyuncu kadrosu ve teknik ekiple birlikte Avrupa Uzay Ajansının ( ESA ) Köln’deki Astronot Merkezinde , insanlı uzay uçuşu araştırmaları hakkında kapsamlı bir bilgi aldığı şeklinde …
Yani görüldüğü gibi filmdeki hemen her şey , ancak en ince ayrıntısına kadar ciddi bir titizlikle gözden geçirildikten sonra kurguya dâhil edilmiş …
Ki , hem de dört diyerek lafı daha fazla uzatmak istemediğimiz için , son ayrıntı olarak , filmdeki uzay aracının Danimarka – İzlanda asıllı ünlü sanatçı Olafur Eliasson tarafından tasarlandığı hususuna hiç değinmemiş olmamıza rağmen …
Şimdi yeniden en baştaki soruya dönecek olursak ; yanıtın aslında yukarıda verdiğimiz ayrıntılarda saklı olduğunu söyleyebiliriz …
Nasıl mı ?
Şöyle ki , filmde ; ( aynen kahramanlarımızın bulunduğu 7 nolu . gemiye yanaşan 6 nolu . uzay aracındaki köpekler gibi ) içinde hayvani unsurlarda barındıran “üreme / çoğalma ve hayatta kalma” dürtüleri gibi çok evrensel bir konu işleniyor olmasına rağmen , ne yazık ki Claire Denis tarafından bunların anlatım ve kurgusunda , “izleyici dostu / audience - friendly” bir sinema dili tercih edilmemiş …
Tabii hal böyle olunca da ; maalesef izleyicinin önemli bir kısmına , biraz da kızgın bir üslupla , “Ellerim bomboş … ” şarkısını mırıldanmak kalmış …
Tam da bu noktada , “Ne demek , bu izleyici dostu sinema dili ? ” diye bir soru sorabilirsiniz …
Oxford sözlükteki anlamına da başvurarak , ilk kez 1980’li yıllarda “Adweek” tarafından kullanılan bu kavramı en basit biçimde şu şekilde tanımlayabiliriz : “Bir grup izleyici tarafından kolayca anlaşılan ve / veya takdir edilen , popüler çekiciliğe de sahip olan bir film türü … ”Belki biraz tarzımızın dışında kalacak ama buraya kadar söylediklerimizin tamamı , zımnen de olsa ikisini de içerdiği için filme ilişkin hem ilk tespitimiz hem de ilk önerimiz olsun …
Artık ayrımı gönlünüze göre siz kendiniz yaparsınız …
Sonuç olarak , herkese hitap etmediği ve etmesi için çaba da gösterilmediği her halinden belli olan " anlayana sivrisinek saz " makamındaki bu çok özel filmi , kendi değerlendirme sistemimiz içinde puan olarak 3 ile ödüllendirirken , olumsuz puan ve yorumları dikkate almadan “bir fırsat da siz verin” biçimindeki bir öneriyle de yorumumuzu noktalıyoruz …
Keyifli seyirler ,
