BAŞYAPITInterstellar benim açımdan 2014 yılının tartışmasız şekilde en iyi filmi .
Hatta belki de son yıllarda izleyip izleyebileceğiniz en iyi bilim kurgu yapımı .
Eğer Fizik alanında doktora yapmış ya da yapmayı isteyen bir insansanız , hikayedeki bazı noktalar size saçma gelecek bundan eminim ama anlatılan hikayenin gerçek değil de kurgu olduğu gerçeğini algılayabilirseniz fikriniz değişecektir diye düşünüyorum .
Zaten kaç kişi olaya bu şekilde bakabilir bilemiyorum .
Yine de hakkında fazlasıyla tartışılacak ve hikayelere kurgu değil de belgesel izler gibi bakmaya çalışan bazı kişiler Interstellar’ı kötülemeye çalışacak .
Ne zaman büyük bir bilim kurgu filmi ortaya çıksa olan şey bu değil mi zaten ?
Yazılan yabancı kaynaklı inceleme ve eleştiri yazılarında düşük puanlar alması filmden beklentilerimi bir hayli etkilemişken , neyle karşılaşacağımı dahi bilmeden gittiğim Interstellar , 169 dakika boyunca yeri geldi nefesimi kesti , yeri geldi gözlerimi doldurdu .
Ortada müthiş bir hikaye var ve bunun için Jonathan Nolan’ın önünde saygıyla eğilmek gerek .
Müthiş yazılan hikaye Christopher Nolan’ın elinde harika bir bilim kurgu – dram türüne dönüşmüş ve bu da izlerken insanda tüm hisleri harekete geçiren bir yapımın ortaya çıkmasına yol açmış .
Filmi sizlere belki de saatlerce övebilirim .
Her saniyesinden size saatlerce bahsedebilirim . öncelikle film , görsel olarak tam bir şölen . özellikle solucan deliği sahnesi , kara delik sahnesi ve yüzeyi suyla kaplı gezegen sahnesini izleyip etkilenmemek zor .
Fakat bunun yerine sizlere yalnızca mutlaka ama mutlaka izlemeniz gereken bir film olduğunu söylemek istiyorum .
Nolan kardeşlerin 20′li yıllara damgasını vuracak bir yapıma imza attığı ortada .
Evet , Interstellar’ı izlemeniz hayata olan bakış açınızı değiştirmeyecek ( belki de değiştirebilir bilemiyorum . ) ama hayatınızın sonuna kadar unutamayacağınız ve bundan 10 yıl sonra genç nüfus arasında “Sen Interstellar’ı izlemedin mi ?
Yok artık . ” tadında tartışmalara şahit olacağınız bir yapım olduğunu bilmenizi istiyorum .
9.1 / 10
