Uykuya dalar gibi aşık oldum .
Önce yavaş yavaş , sonra bir anda .
John Green'in çok satan " Aynı Yıldızın Altında " kitabının film uyarlaması gecikmelide olsa ülkemizde bugün vizyonda yerini aldı .
16 yaşındaki Hazel Grace , troid kanserine yakalanmış ve kanserin ciğerlerine sıçramasıyla birlikte hayatını sürekli yanında taşıdığı oksijen tüpüyle sürdürmek zorunda kalmıştır .
Annesinin ısrarıyla birlikte kanser hastalarının bulunduğu destek grubuna gitmeye başlayan Hazel , burada kanseri yenmiş ve bir bacağını kaybetmiş olan Augustus ile tanışıyor .
Aynı gün terapiden sonra Gus'ların evine giden Hazel , birbirleriyle hayatları hakkında paylaşımda bulundukları sırada çok etkilendiği hatta hayatına yön verdiği ' Muazzam Çile ' isimli kitaptan bahsediyor .
Kitabı okuyan Gus , sonunun beklenmedik bir şekilde bitmesiyle Hazel'ın uzun zamandır cevaplanmayı bekleyen sorularına cevap bulabilmek için kitabın yazarı Peter Van Houten ile iletişime geçiyor .
Film Hazel'ın , hayata bakış açımızın aslında her şeyi değiştirebileceğini anlatmasıyla başlıyor .
Yapıt oldukça pozitif bir yaklaşım ile ele alıyor dramı .
Aslında ölüm ve aşk temaları başı belli , sonu belli olan alışılagelmiş konular .
Yalnız John Green bu ikisini alıp kendi tavasında pişirip önümüze koyuyor bu sefer .
Hazel ve Gus'ın hastalıkları ve hayatları konusundaki farkındalıkları , bunu kabul edişleri ve olayı dramatize etmeden kalan yaşamlarını sürmeleri Aynı Yıldızın Altında'yı türünde farklı bir yere yerleştiriyor .
En mükemmel yanı aşk ve dramın mizah ile harmanlanması elbette .
Güçlü bir dramın yanında güçlü bir mizahı bulundurması filmin en büyük artısı oluyor bence ki seyirciye göz yaşları döktürenin de bu olduğunu düşünüyorum .
Salt dram bu kadar etkili olmazdı .
Kitabı çok etkileyici olmasına rağmen en ufak bir yanlış seçimde filmi bu özelliğini yitirirdi .
Oyuncu seçimlerinin doğruluğu , tiplemelerin bu kadar iyi yapılması ve performansların mükemmel oluşu filmi , en iyi kitap uyarlamaları arasında ilk üçe taşıyor bence .
( Filmin kitaba sadık kalması konusunda biraz aşağıda daha detaylı fikirlerim yer alıyor . ) Güzel bir hayata !
Umutları hiç bitmeyen , yaşamayı seven .
Aşkı , acıyı , bütün duyguları bu kadar güzel hissedebilen iki gencin ölümle burun buruna olması şüphesiz ki seyirciye ağlama garantisi veriyor .
Hayatın anlamını aramak , umut , aşk , keşfetmek , ne olursa olsun yaşamayı bilmek ; yanında getirdiği muhteşem duygular ile birlikte filmin özünde yatan mesajlar .
Aslında film anlamını beraberinde getirdiği duyguların içinde saklıyor .
Ben filmi beğendim , oldukça başarılı buldum ve beklediğime değdiğini düşünüyorum .
İzlemenizi öneriyorum ama özellikle sinemada değil .
Sinemada tatsızlık verici olaylarla karşılaştığım için size DVD'sinin çıkmasını beklemenizi öneririm ama yine de sinemada izlemek isterseniz bence vizyondaki 2. haftasını bekleyin .
ACI HİSSEDİLMEYİ TALEP EDER .
Ve herkesin merak ettiği soru ; FİLM DE KİTABA SADIK KALINDI MI ?
Sanırım bu soruya rahatlıkla " EVET " cevabını verebiliriz .
Evet , film de olabildiği kadar kitaba sadık kalındı .
Burada yazarında ilgisinin büyük payı var tabii ki .
John Green , film yapım aşamasındayken oldukça titiz davrandı ve yapımın her detayı ile ilgilendi .
Green , çekimlerin çoğunda setteydi ve oyunculara tavsiyelerde bulundu .
Bütün bunlar %100 kitaba sadık kalındı demek değil elbette .
Bu mümkünde değil zaten .
Eğer her sayfası bambaşka anlamlarla yüklü bir kitabı beyaz perdeye uyarlıyorsan bazı şeylerden taviz vermek zorundasın demek oluyor bu .
Çünkü bütün bunları 2 saat 5 dakikaya sığdırmak imkansız .
Kitapta , okuyucu için önemli olan ve derin anlamlar yüklediğimiz noktaların filmde üstün körü geçilmesi elbette ki benim gibi kitabı çok sevip ; filmi hevesle bekleyenler için bir hayal kırıklığı yaratacaktır .
Bu yüzden " Film mi ? Kitap mı ? " diye sorsanız ; film izlemeyi geçekten çok çok çok fazla seven biri olarak , düşünmeden kitap derim .
Film tabii ki beni muazzam bir şekilde etkiledi .
Eğlendim , eğlenirken aynı zamanda üzüldüm ve göz yaşları döktüm .
Fakat aynı hikayeyi John Green gibi usta bir kalemden dinlemek gerçekten çok farklı .
Bu yüzden kitabı okumadan filme gidenler için mutlaka kitabı ( hatta John Green'in bütün kitaplarını ) okumasını şiddetle tavsiye ediyorum .
