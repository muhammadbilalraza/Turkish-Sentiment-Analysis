" Erkek arkadaşından ayrıldığı için canı çok sıkılan Lisa , arkadaşı Kate ile Meksika'da tatil yapıyordur . Lisa'yı sevindirmeye çalışan Kate , partilerde dolaşıp çok içerler . Bu şekilde de iki adam ile tanışırlar . Bu iki adam , Lisa ve Kate'e köpekbalıklarını görmek için onları bir tekne gezisine davet eder . Daveti kabul eden Lisa ve Kate , tekne ile okyanusun ortasına geldiklerinde bir kafes ile suyun altına girerler . Fakat kafes tekneden kopar ve Lisa ile Kate okyanusun 47 metre altında mahsur kalırlar . Buradan kurtulmaya çalışan Kate ve Lisa , aynı zamanda etraftaki köpekbalıklarına da dikkat etmelidir . "
47 Meters Down , pek bir beklentim olmadan göz atmak istediğim bir filmdi .
Çünkü köpekbalık konulu filmler açısından Jaws çok başarılıydı ve bunun son eğlenceli örneğini geçen yılki The Shallows'da görmüştük .
Bu yüzden 47 Meters Down'dan da böyle bir film olmasını bekliyordum .
Kısaca film nasıldı ?
Eğer köpekbalık filmlerindeki gerilimli atmosferi seviyorsanız , bu filmi izlerken fazlasıyla tatmin olacaksınız .
Çünkü benim bile filmi izlerken gerildiğim anlar oldu .
47 Meters Down , bu açıdan klostrofobi etmenini çok iyi kullanmış .
Bunun dışında filmin süresi de fazla uzun değil , sürekli tempolu bir şekilde ilerliyor .
Ayrıca aksiyon sahnelerinde de karakterlerin yaşadığı acıyı hissedebiliyorsunuz .
Son olarak yönetmenlik de fena değildi .
Eğer bir köpekbalığı filmini izlerken sadece bunlara dikkat ediyorsanız , dediğim gibi bu film sizi tatmin edecek .
Ama ben şahsen bu filmden biraz daha fazlasını beklerdim .
Çünkü sadece bunları yapmaya çalışıp da başka bir şeyi denemeyen bir sürü köpekbalığı filmi gördük .
47 Meters Down , her ne kadar atmosferiyle bu zayıf filmlerin biraz önüne geçse de , karakterleri ve senaryosu yüzünden tıpkı bu filmlerden birisiymiş gibi hissettiriyor .
Başrolde oynayan Mandy Moore ve Claire Holt , elinden gelenin en iyisini yapmışlar .
Fakat onların karakterlerine bir türlü ısınamadım .
Filmin bu karakterleri tanıtıp , Lisa'nın üzüntüsüne odaklanıp bütün bu köpekbalığı olayına gelmesi sadece 15 dakika sürüyor .
Tamam , film sıkıcı olmamaya çalışıyor ama bu esnada da filmin bel kemiğini oluşturan karakterleri resmen es geçiyor .
Bu yüzden filmi izlerken onlara bir şey olunca yaşadıkları acıyı hissediyorsunuz ama yine de karakterlerini umursamıyorsunuz .
Eğer film karakterlerine çok az odaklanıyorsa o halde 47 Meters Down , köpekbalığına daha çok değiniyor , değil mi ?
Hayır .
Köpekbalığı , sadece durduk yere " jumpscare " yapmak için geliyor , o kadar .
Bunun dışında onun filme başka bir katkısı yok .
Geçen yılki The Shallows filminde köpekbalığının ekranda olmadığı sahnelerde bile köpekbalığının Blake Lively'nin neredeyse dibinde olduğunu hissedebiliyordunuz .
Bu filmdeyse köpekbalığı bir geliyor , bir gidiyor .
Ayrıca filmin finalini spoiler vermek istemiyorum ama oldukça aptalca bir final olmuş .
Sırf mantıklı bir şey yapmak için filmde yaşanan bütün olayları geçersiz kılmış bir final diyebilirim .
Bu yüzden bütün filmde yaşananlar çok gereksiz hissettiriyor .
Kısacası , 47 Meters Down rezalet bir film değil .
Arkadaş ortamında üzerinde fazla düşünmeden izleyebileceğiniz bir köpekbalığı filmi .
Fakat bunun dışında film , ne karakterlere ne de köpekbalığına doğru düzgün odaklanıyor , bu yüzden de kolayca unutulabilecek bir iş çıkıyor .
Çok daha iyi olabilirdi .
FİLMİN İYİ YANLARI : + Filmin acıyı çok gerçekçi yaşatması . + İki başrol oyuncusunun deniyor olması .
FİLMİN KÖTÜ YANLARI :
- Umursamayacağınız karakterler .
- Köpekbalığının sadece " jumpscare " yapmak için gelmesi .
- Mantıksız bir final .
TOPLAM PUAN : 4.8 / 10
