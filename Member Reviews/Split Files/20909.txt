Çoğu sinema izleyicisi ve eleştirmen tarafından 2014'ün en iyi filmi ve son dönemdeki en iyi animasyon olarak lanse edilen The LEGO Movie birçok açıdan abartıldığı kadar iyi değildi .
Diğer markalara ve kişilere atıp tutuyor diye bu filmi ' ' büyük bir kapitalizm eleştirisi ' ' olarak yorumlayan insanlar bile mevcut .
Gereksiz yorumları bir kenara bırakıp LEGO'nun geri dönüşünü sağlayan 100 dakika süren bu reklam filmini yorumlamaya geçelim .
Filmin ilk bölümlerinde hiçbir sahnede kahkaha atmadım , gülmedim , gülümsemedim ve hatta yanaklarım bile hareket etmedi .
Kaşlarım çatık bir şekilde tıpkı Jump Street filmlerinde olduğu gibi bu mu mizah ? dedim kendi kendime .
İşin kötü tarafı içinde onlarca başarısız güldürme çabası olmasına rağmen Jump Street'ler beyni hiç yormuyordu .
Ancak bu film Lord ve Miller'ın önceki filmlerinde olduğu gibi onlarca kötü espri denemesi dışında epilepsi krizlerini bile tetikleyebilecek renkleri , parlaklığı ve devinimi bünyesinde barındırıyor .
Bir animasyonun beni bu kadar yorduğuna ilk defa tanık oldum .
Son derece olumsuz ilerleyen filmin ikinci yarısında sahne alan DC Comics'in ve Star Wars'un yıldızları deyim yerindeyse filmi ipten aldı .
Filmin ana karakteri Emmet'ın hiçbir özel gücü , yeteneği ve yaratıcılığı yoktu .
Kahramanlık vasıflarını bünyesinde bulunduran asıl kişi ona bu yolda yardımcı olan Wyldstyle'dı .
Bu iki gence eğitmen ve yol gösterici rolündeki Vitruvius'u ve esprili , şımarık , bencil ve zengin olan kötü karakterimiz Lord Business'ı ekleyelim .
Bu 4 karakter size herhangi bir şeyi anımsattı mı ?
İpucu vereyim , Matthew Vaughn'un Kick - Ass'ini mesela ?
Bu durumda gerek ana karakterleri , gerek bundan önce bahsettiğim gibi kalitesiz mizah anlayışıyla The LEGO Movie'nin kötü bir film olmasını engelleyen DC Comics karakterlerine bir kez daha teşekkür edelim .
Kayda değer 2-3 karakter ve bazı sahneler ( spaceship ! ) dışında filmin son sahnesi ve Little Big Planet benzerlikleri filmin hoşuma giden taraflarıydı .
Hedef kitlesinin çocuklar olduğunu ve asıl amacın o çocuklara LEGO aldırmak olduğunu varsayarsak 100 dakikalık bu reklam filmi arzuladığı başarıya ulaşmıştır .
Unutulmaya yüz tutmuş LEGO firması , satışlarından da belli olduğu üzere eski günlerine geri dönmüştür .
Filmin içinde sıkça tekrarlanan Everything is Awesome adlı şarkının en çok indirilenler listelerinde 1 numaraya kadar yükselmesi ve The LEGO Movie'nin yalnızca animasyon dalında değil tüm dallarda adaylıklar ve ödüller elde etmesi gerektiğini söyleyenleri düşünürsek , bu film aslında boyundan büyük işlere kalkışmış ve korkarım ki bu yolda oldukça başarılı olmuştur .
Sonuç ; Phil Lord , Chris Miller ve tüketiciler sayesinde LEGO'nun cebi doldu .
LEGO ve tüketiciler sayesinde Phil Lord ve Chris Miller'ın cebi doldu .
İzleyiciler tüketmekten ve bu işin bir parçası olmaktan dolayı memnun .
E bu durumda siz de durmayın .
İsteneni yapın ve tüketin çocuklar !
Unutmayın , LEGO'larla her şeyi yapabilirsiniz .
Onlarla yepyeni bir dünya yaratabilirsiniz .
Zeki ya da yaratıcı olmamıza bile gerek yok .
Bu filmde hoşunuza giden her şeyi yapmak için yalnızca LEGO satın almanız yeterli , teşekkürler .
