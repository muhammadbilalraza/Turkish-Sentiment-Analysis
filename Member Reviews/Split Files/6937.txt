TEK KELİME İLE BAŞYAPIT Sinema tarihi boyunca ırkçılık konusunu işleyen sayamayacağımız kadar film çekilmiştir .
Çekilen filmlerin çoğu biyografi , dram , tarih gibi kategorilerde değerlendirilebilir .
Ancak ırkçılığı merkezine alan bir gerilim / korku filmi aşina olduğumuz bir durum değil .
Dolayısıyla " Kapan " filmini öne çıkaran nokta da söz konusu özelliği oluyor .
Filmin konusunu kısaca ele alıp öyle devam edelim .
Siyahi bir genç olan Chris , fotoğrafçılıkla uğraşan kendi halinde birisi .
Bir hafta sonu sevgilisi Rose'un ailesi ile tanışmak için birlikte yola çıkarlar .
Chris'in aklında Rose'un ailesinin kendisinin siyah olmasıyla ilgili ne düşünecekleri noktasında soru işaretleri vardır .
Tanışma konusunda ne kadar isteksiz olsa da Rose'un telkinleriyle kafasındaki kötü düşünceleri atar .
Ailenin şehir dışındaki evlerine vardıklarında Chris'in ilk dikkatini çeken şey tıpkı kölelik yıllarında olduğu gibi beyaz ailenin emri altında çalışan siyahi hizmetçiler olur .
Bu hizmetçilerin tuhaflıkları Chris'in endişesini ikiye katlar .
Chris , Rose'un tuhaf ailesine biraz olsun alışmaya başlarken kendisini hiç hesaplamadığı geleneksel bir toplantının içinde buluverir .
Bu noktadan sonra içindeki endişeleri haklı çıkartacak kanıtlara ulaşsa da artık çok geç kaldığını fark eder .
Çok usta bir şekilde tuzağa çekilmiştir ve artık kapana kısılmıştır .
Artık kıstırıldığı kapandan kurtulmak için mücadele etmeye başlar .
Irkçılık problemini elbette dram türüyle aktarmak , anlatmak mümkün ve bu en olası yollardan biri olabilir fakat Get Out , bu çizgiyi aşarak , ırkçılığı gerilim - gizem temasıyla birlikte anlatıyor .
Filmde de adı geçen Obama‘nın burada kendi ülkesindeki sinema üzerindeki etkisinden bahsetmek gerek .
8 yıllık yönetimi boyunca artmış ve cesaretlendirilmiş bir Afro Amerikan sinema akımı var .
Filmlerin başarılı yada başarısız olması değil , olabiliyor olması temel konu .
12 Years a Slave , Moonlight , Fruitvale Station , Creed , Fences , Birth of a Nation ve Selma gibi adından söz ettirmiş filmler örnek gösterilebilir .
Irkçılık çok küçük şeylerin , sözlerin altında saklanabilir veya Get Out filminde olduğu gibi yaptırımları / sonuçları çok daha farklı şekillerde de olabilir .
Get Out , korku - gizem türünün ötesinde ve iyi yönetilmiş bir film .
Direkt ve dolaylı yoldan verdikleriyle daha çok konuşulacak ve izlenecek gibi .
