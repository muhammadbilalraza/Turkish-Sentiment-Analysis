Life : Alien ve Gravity Modeliyle Uzayda Ölüm Kalım Savaşı Gerilim dozu ve süpriz finaliyle türünün meraklıları için biçilmiş kaftan 10 üzerinden 7.5Ryan Reynolds ve Denzel Washington’un başrollerini üstlendiği aksiyon filmi “Safe House” ( 2012 ) ile Hollywood’da adını duyurmuş olan Şili asıllı İsveçli yönetmen Daniel Espinosa’nın yönetmen koltuğunda oturduğu , Ryan Reynolds , Jake Gyllenhaal ve Rebecca Ferguson’lu kadrosuyla öne çıkan , bilimkurgu ve gerilim türlerinin kodlarını klasik ama etkili bir şekilde birleştiren bir yapım seyrettim diye bilirim .
Şunu baştan söyleye bilirim ki biz yetişkinler için gerilimi alışık olduğumuz bir dozda mevcutken sinemaya beraber gittiğim 13 yaşındaki oğlum ve arkadaşları için yüksek dozda olduğu .
Filmden etkilendiler hem olumlu hem de olumsuz yönden .
Onları filmin konusu hakkında uyarmama rağmen seyrettikleri fragmandan onların anladığı daha çok bilimsel keşif macera filmi olması ve bu yüzden filmi seyretme ısrarı üzerine beraber onlarla gitmem iyi olmuş .
Sonuşta seyretme listemde mevcut olan bir yapımdı .
Neyse filmimize dönecek olursak .
Life’ın senaryosu klasik şablon üzerinden iyi bir seyirlik amacıyla yola çıksa da içinde beklenmedik sürprizler barındırdığını söylemek mümkün .
Özellikle bu tarz filmlerde aşina olduğumuz üzere , kapalı bir alanda birer birer ölmeye başlayan insan toplulukları içinde bu ölüm sırası genelde karakterlerin kıdem sırasına göre olur .
En önemsiz yan karakterler ya da yıldız oyuncu kadrosu içerisinde daha az bilinen isimler önce ölür ve en son başrol kalacak şekilde bu sıralama devam eder .
Life’ın sürprizi de tam olarak burada yer alıyor , zira Gyllenhaal , Ferguson ya da Reynolds’tan hangisinin başrol olduğunu ilk yarım saatte anlamıyoruz .
Üç yıldız oyuncu arasında ortak bir ekran süresi paylaşıldığından , gemideki diğer dört karakterin önce öleceğini , bu üçlünün de en sona kalacağını zannediyoruz .
Dolayısıyla daha ilk ölümde gerçekleşen beklenmedik durum seyirciyi iyice afallatıyor .
Uzay aracının içerisinde oluşturulan klostrofobik atmosfer , görsel efektler ve teknolojik veriler bilimkurgu alanında , zeka savaşları üzerinden ilerleyen gerilimin izleyiciyi sürekli diken üzerinde tutması , Calvin’in korkutucu tasarımı ve hafızalara kazınacak finaliyle korku / gerilim türünde tatmin edici bir sonuca ulaşıyor .
58 milyon dolarlık bütçeli bir yapımı emanet alan yönetmen Daniel Espinosa’nın Hollywood’ta istediği çıkışı yakaladığı film olarak anılacak gibi duruyor .
Ridley Scott’un bilimkurgu başyapıtı “Alien” ( 1979 ) birçok filme ilham kaynağı olduğu herkes tarafından bilinmekte .
Bu yüzden , bu tarz kaç tane film yapılırsa yapılsın elbette ki “Alien” ile kıyaslanacaktır .
Bunu da iyi bilen yönetmenimiz Espinosa , baştan en doğrusunu yaparak en başından “Alien” filminin mirasına duyduğu saygıyı belli ederek inkar etmiyor .
Bu öğeye Alfonso Cuaron’un “Gravity” filminin öğelerini de harmanlayarak bizlere bu yapımı sunuyor diye bilirim .
Konusuyla Alien , çekimleriyle Gravity hissiyatı uyandırarak bu iki filmin modelini birleştiren Life , belki bize yeni bir şeyler sunmuyor ama hem iyi bir bilimkurgu hem de iyi bir gerilim filmi olarak anılmayı hak edecek gibi duruyor .
Filmin başlangıcı biraz ağır başlasa da sonradan hız artırmasını biliyor sadece karakterler arasında duygusallığı artırma çabaları filmin temposunu biraz düşürse de genel anlamda heyecanı ve gerilimi yüksek tutmayı başarmışlar .
Life’ın senaryosu klasik tarzda yol alırken içinde beklenmedik sürprizleri de barındırdığını itiraf etmem gerek .
Uzay istasyonu içerisinde oluşturulan klostrofobik atmosfer , görsel efektler ve teknolojik gelişim gerçekten etkileyici .
Film , bilimsel detaylar konusunda da hayli iddialı “The Martian” , “Arrival” ve “The Passengers” gibi Hollywood filmleri de düşünüldüğünde son zamanlarda senaristlerin bilim insanlarından ciddi destek alarak daha gerçekçi senaryolar yazdığı ortada .
Life’ın yapımcıları da Uluslararası Uzay İstasyonu’ndaki günlük yaşamı en iyi şekilde yansıtabilmek için işin uzmanlarıyla çalışmış gibi .
Son olarak benim notum aynı İmdb notu ile aynı 7.
