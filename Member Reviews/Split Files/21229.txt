The Space Between Us , vizyona girmesi oldukça uzun süren bir film .
Normalde 2016 yazında vizyona girmesi gereken film ilk önce Eylül'e , oradan Aralık'a , oradan ta bu tarihe kadar ertelendi .
Normalde bu pek iyi bir işaret olmaz çünkü genelde bu tarz filmler oldukça kötüdür .
Ama ben yine de The Space Between Us'dan umutluydum çünkü oldukça iyi bir kadrosu ve ilginç bir hikayesi vardı .
Konu şöyle : " Nathaniel'in ( Gary Oldman ) başında bulunduğu bir uzay programı , Mars'a 6 tane astronot yollar . En başta görev gayet iyi giderken astronot ekibinden Sarah Elliot'ın hamile olduğu ortaya çıkar ve Mars'da Gardner'a ( Asa Butterfield ) doğum yapar fakat doğum sırasında ölür . Bu olayı basına açıklamamak için Nathaniel , bu olayı kimsenin öğrenmemesini sağlar . Bu olaydan 16 yıl sonra Gardner iyice büyümüştür ve artık dünyayı görmek istiyordur . Özellikle de Mars'da chatleştiği Tulsa'yı ( Britt Robertson ) . Böylece Gardner dünyaya , ona anne gibi davranan Kendra ( Carla Gugino ) ile iner . Fakat onun vücudu dünyanın basıncı ve yerçekimine ayak uyduramadığı için uzun bir süre Nathaniel'in başında durduğu tesiste tesiste tutulur . Fakat Gardner , tesisten kaçıp Tulsa'yı görmeye gider ve böylece Tulsa ile Gardner , Nathaniel ve Kendra'dan kaçmaya başlarlar . Bu sırada da Gardner , dünyayı keşfeder . "
Oldukça karışık bir konu , değil mi ?
Bir de filmi izlemeyi deneyin .
Ama ilk önce iyi yanlardan başlayalım .
Oyunculuklar gayet iyiydi .
Asa Butterfield , bu filmde oldukça başarılıydı .
Karakterinin samimiyeti bütün filmi iyi etkilemiş .
Ve Britt Robertson'la olan kimyası da başarılıydı .
Tomorrowland'den beri oyunculuğu hoşuma giden Robertson , bu filmde idare eder bir derecedeydi .
Performansının tek iyi tarafı , Butterfield'la olan kimyasıydı .
Ayrıca Gary Oldman ve Carla Gugino'yu görmek de çok hoştu , filme bayağı katkı sağlamışlar .
Ayrıca dediğim gibi , filmin konsepti oldukça hoşuma gitti .
Hikayesiyle ortaya koyduğu yeni fikirler gerçekten yaratıcıydı .
Bu yüzden film uzun bir süre boyunca kendisini sıkmadan izletebiliyor .
Şimdi de kötü yanlara değinelim .
Yukarıda filmin konusundan bahsederken şaka yapmıyordum .
The Space Between Us , hayatımda gördüğüm en karman çorman filmlerden birisi .
Hikayede o kadar çok şey oluyor ki , film neye odaklanacağını şaşırıyor .
Filmi 1 hafta önce izlemiş olmama rağmen hala konusuyla ilgili kafamda bir sürü soru işareti var .
Bu bölüm biraz spoiler içerebilir ama bundan bahsetmem lazım .
Filmin ilk yarısı sırasıyla şunlara odaklanıyor : Filmin ilk yarısı , tamamen planları alt üst eden uzay görevine , sonra Nathaniel'in şirkette yaşadığı zor duruma , sonra Gardner'ın büyüyüp Mars'da yaşadığı çevreye , oradan Tulsa'nın günlük hayatına , oradan Gardner'ın Mars'a gitme isteğine , Nathaniel'in 16 yıldan sonra şirkete geri dönmesine , Gardner'ın tek başına Tulsa'yı aramaya çıkıp dünyada hayatta kalmasına , Nathaniel ve Kendra'nın kendi başlarına Gardner'ı aramaya başlamasına odaklanıyor .
Ve bu sadece filmin ilk yarısı .
Üstelik filmin süresi 2 saat .
Açıkçası , filmin ilk yarısı tamamen kötü değildi .
Dediğim gibi hikaye , yaratıcı yerleriyle kendisini bir süre izletti .
Benim de filmden beklediğim şey buydu zaten .
Ama film ikinci yarısıyla beni kaybetti .
Hikaye o kadar saçma ve alakasız bir yöne saptı ki , böyle uçuk bir konuya rağmen film iyice saçmalamayı başardı .
Film ikinci yarıya geçer geçmez , seyirciye nefes bile aldırmadan şunlara odaklanıyor : Gardner'ın dünyayı tanımaya çalışması , Gardner ve Tulsa'nın polislerden kaçması , Nathaniel ve Kendra'nın arayışının ümitsiz bir duruma düşmesi , Gardner'ın birdenbire babasını bulmak istemesi ve Tulsa ile Gardner'ın birbirine aşık olması .
Film burada beni kaybetti .
Tam bu noktada filmden koptum .
Pekala , filmin fragmanlarını izlediğim için Tulsa ile Gardner'ın eninde sonunda birbirine aşık olacağını biliyordum .
Ama filmin işleyişine göre bu konu çok yapmacık kalmış .
Hatta o bile değil , film aşkı anlatışı biraz fazla garipti .
Bir de üstüne üstlük , filmin en sonunda Gary Oldman'ın karakteriyle ilgili bir ters köşe yapılmış .
Bu noktada kendimi sanki bambaşka bir film izliyormuş gibi hissettim .
Bu filme tamamen yabancı olan bir film .
Ayrıca bir de şunu bir türlü anlayamadım .
Filmin 2 saatlik uzun ( hatta gereğinden uzun ) bir süresi var ve hikayesine bu kadar konuyu sıkıştırmaya çalışmış .
Ve nedense önemli kısımları kısa kesip gereksiz olanları iyice uzatmış .
Mesela Gardner'ın dünyaya gelmesi ve Tulsa'yı bulması 5 dakika içinde gerçekleşiyor filmde .
Ama bunlar filmin en önemli 2 bölümü zaten .
Ama film bunlara değil de bitmek bilmeyen yan konulara gereğinden fazla zaman ayırmış .
Filmin en büyük sorunu da bu zaten ; konusunun ne olduğunu bilmemesi .
Ortada belli ki ilginç bir hikaye var .
Ama film bundan ziyade bildiğimiz romantik gençlik filmlerine benzemeye çalışmış , kendi yaratıcı hikayesine odaklanmak yerine .
The Space Between Us , rezalet bir film değil .
İçinde gerçekten de farklı ve yaratıcı şeyler var .
Oyunculukları eğlenceli ve senaryosu dinamikti .
Fakat filmin ikinci yarısı hikayeyi daha tahmin edilebilir , sıradan bir filme dönüştürmüş ve süreyi de iyice uzatmış .
Eğer sinemalarda ilginç bir film görmek istiyorsanız ve bu türe aşinaysanız , bu filmi izlerken iyi vakit geçirebilirsiniz .
Fakat geri kalan herkes için The Space Between Us , zaman kaybından başka bir şey değil .
FİLMİN İYİ YANLARI : + Asa Butterfield ve Gary Oldman . + İlginç bir konu ve yaratıcı fikirler . + Senaryosu dinamik .
FİLMİN KÖTÜ YANLARI :
- Gereğinden fazla konuya değiniyor ve sonuç çorbaya dönüşüyor .
- Tamamıyla gereksiz sahneler .
- Tulsa ve Gardner arasındaki aşk .
- Tahmin edilebilir olması .
TOPLAM PUAN : 5.4 / 10
