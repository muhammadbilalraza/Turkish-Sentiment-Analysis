“Unutursam Fısılda” derli toplu bir Çağan Irmak filmi .
Yönetmen sıradan bir hikayeyi yine kendine has anlatımıyla güzel süslemiş .
Geçmişle , günümüzün hikayesini güzel bir şekilde harmanlamış .
Farah Zeynep Abdullah , Hümeyra ve Işıl Yücesoy’un muhteşem oyunculuklarını izlemek için dahi filme gidilir .
Özellikle Farah Zeynep Abdullah’ın Kelebeğin Rüyası , Bi Eylül Meselesi’nden sonraki , üçüncü uzun metraj filminde oyunculuğunu ne kadar geliştirdiğini görüyoruz .
Bir dram filmi olmasının yanı sıra müzikal bir film olması da filmin şarkılarını önemli kılıyor .
Hem Farah Zeynep Abdullah’ın sesinin güzel olması hem de filmin müziklerini yapan Kenan Doğulu’nun o dönemin müzikalitesine ve sound’una uygun parçalar üretmesi de filmin inandırıcılığını ve başarısını perçinliyor .
Spoiler : Filmin öyküsünde ise ilk bölümde mağdur taraf hep abla gösterilirken , bir sahne ile ibre tersine dönüyor .
Şöhrete kavuşmuş küçük kardeşe hak vermeye başlıyorsunuz .
( Hümeyra’nın muhteşem oyunculuğu ve filmin en vurucu sahnesi ) Bu da hikayeyi sıradanlıktan kurtarıyor .
Sizde iki kardeşin hikayesinin geçmiş muhakemesini yapıyorsunuz .
Filmin çiçek çocukları zamanının ( 70’li Yıllar ) havasını , kıyafetlerle , mekanlarla , müzik klipleriyle başarılı bir şekilde yansıtmış .
Biraz Amerikan esintisi olsa da figüranlar hariç güzel bir iş çıkartılmış .
Küçük bir kasabada yaşayan iki kız kardeş Hanife ve Hatice , kasabaya yeni taşınan kaymakamın oğlu İstanbullu , müziksever delikanlı Tarık’la ( Mehmet Günsur ) bir şekilde tanışırlar .
Liseye giden erkeksi tavırlı küçük kardeş Hatice’den hoşlanan Tarık , yanlış anlaşılmalar ve rahat davranışlarıyla büyük abla sağlıkçı Hanife’nin de sevgisini kazanır .
Ama Tarık kendisi gibi en büyük tutkusu müzik olması ve çıtırlığından mütevellit Hatice ile aşk yaşamaya başlar ve daha büyük hayallerin peşine düşmek için birlikte İstanbul’a gtmeye karar verirler .
Yıllar yıllar geçer ve Hatice tüm her şeyini kaybeder ve kasabaya yıllardır görmediği ablası Hanife’nin yanın sığınır .
Ve böylece geçmişle hesaplaşma başlar …
