Senaryosunu da yazarı Pierre Christin ve çizeri Jean - Claude Mézières'in " Valerian and Laureline " isimli çizgi roman serisinden ( 1967 - 2010 ) uyarlayarak kaleme alan sinema dünyasının , su götürmez bir biçimde " nev'i şahsına münhasır " isimlerinden biri olan Luc Besson'un yönetmen koltuğunda oturduğu “Valerian and the City of a Thousand Planets” , " bilim - kurgu " kategorisinin alt türlerinden " uzay operasına " birebir oturan romantik bir aksiyon .
Filmdeki uzay macerası , 12 Nisan 1961 tarihinde Vostok uzay aracı ile dünya yörüngesinde , uzaya çıkan ilk insan olarak turlayan ve bir MiG - 15 uçuşunda henüz daha otuz dört yaşındayken hayatını kaybeden Sovyet ( CP - SSCB ) kozmonotu Albay Yuri Gagarin'i ( Юрий Гагарин ) akıllara düşürmemek adına , Apollo - Soyuz ortak test projesinin hayata geçirildiği 1975 yılında başlatılır ve kurgusal olarak da 2150'ye kadar gelinir .
( Bir saygı da 19 Temmuz 2019'da yaşama veda eden Rutger Hauer'in kısa bir girizgah ile canlandırdığı ) Dünya Devlet Federasyonu Başkanına göre Galaksiler Arası Alfa Uzay İstasyonu yörüngede kritik bir kitleye ulaşmıştır .
Öyle ki , ulaştığı ağırlığı ve boyutları , dünya için artık tehdit oluşturmaya başlamıştır .
O nedenle de Merkez Komite , istasyonu dünyanın yer çekiminden kurtararak serbest bırakmaya karar vermiştir .
Ve yeni rotası da Magellan Bulutları bölgesi olarak tanımlanan yer olacaktır .
400 yıl sonra .
İçinde doğa ile barışık canlıların yaşadığı QN34 Takımyıldızındaki Mül Gezegeni , uzay aracında Çavuş Laureline ( Cara Delevingne ) ile birlikte takılan Binbaşı Valerian'ın ( Dane DeHaan ) kabusu andıran rüyasında , uzaydan gelen beklenmedik bir tehdit ile tamamen mahvolur .
Ki uzay gemisinin bilgisayarı Alex'e ( seslendiren Chloe Hollings ) göre Valerian'ın bu gördükleri korkutucu bir rüya değil bilinçli bir tercihle kendisine gönderilen , kimden ve nereden geldiği belli olmayan bir mesajdır .
Derken ikili , JR24 Takımyıldızındaki Kyrian Gezegenine doğru yola koyulurlar ve yoldayken de kendilerini Savunma Bakanı ( hastası olduğumuz caz müziğinin efsane simalarından Herbie Hancock ) arayarak , detaylarını Binbaşı Gibson'ın ( Ola Rapace ) vereceği bir iş ile görevlendirir .
Kendi görev yeri olan ve içinde bir milyon dükkanın bulunduğu Büyük Pazar'a varıldığında Valerian , çapkınlığı yüzünden kendisine bir türlü yüz vermeyen Laureline'e evlenmeyi teklif eder .
Etmesine eder de konu , şimdilik askıdadır .
Neyse .
Bu devasa Pazar'da müşterilerin rehberliğini Thaziit ( Eric Lampaert ) yapmaktadır .
Aslında Pazar'a giden Federal Ajan Valerian'ın görevi , Federasyona ait Dönüştürücü için yok olmuş olan Mül Gezegeni halkından iki kişi ile pazarlık yapmakta olan Igon Siruss'un ( oynayan Laurent Ferraro - seslendiren John Goodman ) tutuklanarak Dönüştürücünün elinden alınmasından başka bir şey değildir .
Laureline'da yardımına gelir ve bir şekilde Dönüştürücüyü alır da Valerian .
Ama Valerian'ın başı fena halde derttedir ve tabii ki de imdadına bir kez daha ortağı Laureline yetişir .
Böyle olunca da Igon Siruss'un vahşi canavarı peşlerine düşer ve kıl payı ile de olsa paçayı kurtararak kendilerini yeniden Alex'in idaresindeki gemilerine atarlar .
Hem de her ikisi de Mül Gezegenine ait hayatta kalan son Dönüştürücü ve bir inci ile Alfa Uzay İstasyonuna varırlarken .
Yeni görevleri ise , İstasyonu tehdit etmekte olan radyoaktif bir tehlikenin bertaraf edilmesini sağlayacak olan Kumandan Arun Filitt'e ( Clive Owen ) eşlik ederek yaşanacak tüm aşamaları yönetime rapor etmektir .
Dakika 46. .
177 milyon dolarlık bütçesinin büyükçe bir bölümünün Scott Stokdyk'nin denetiminde Industrial Light and Magic , Weta Digital ve Rodeo FX görsel efekt firmalarınca kullanıldığı apaçık aşikar olan ve varlıklarıyla filme renk katan Rihanna ile Ethan Hawke'yi hiç görmediğimiz bir bölümdeyiz .
Geride , aralarında Mül Gezegenin nasıl ve kim tarafından imha edildiği ile Valerian ve Laureline'nın evlenip evlenemeyeceği gibi soruların da yanıtlanacağı oldukça eğlenceli bir 90 dakika daha mevcut .
Keyifli seyirler ,
