Yaşanmış gerçek bir trajedinin , " masalsı ( fictional ) " tarzdaki öyküsünün anlatıldığı senaryosunu , Steven Knight'ın kaleme aldığı " Spencer " ; yönetmen koltuğunda oturan Şilili sinemacı Pablo Larrain farkıyla kurgulanmış , ( pek çok sinemasever ve eleştirmenin sandığının aksine ) gerçeklere birebir sadık kalınan " müdahalesiz " bir biyografi olarak değil de , daha çok " mesela " denilen dokundurmaların sıklıkla kullanıldığı , " ezber bozan " bir psikolojik drama olarak geliyor karşımıza .
Gelin isterseniz ; çekimleri ; 18 milyon dolarlık , benzeri Hollywood prodüksiyonlarının gerisine düşen bir bütçe ile Schlosshotel Kronberg , Schloss Marquardt ve Nordkirchen Kalesi gibi " beton ekonomisine tapınma " adeti bulunmayan , kent kültürüne sahip " yerleşik " uluslarca koruma altına alınan tarihi mekanların kullanıldığı Almanya'da yapılan ve adını Galler Prensesi Diana'nın bekarlık soyadından esinlenen filmimize biraz daha yakından bakalım .
1990 yılının Yılbaşı Arifesi .
1847'de , sırf eğlence olsun diye Prens Albert'ın başlattığı bir geleneğe göre , soğuktan buz kesmiş odalarını , yeni nesil kalorifer sistemleri ile ısıtmak yerine battaniye altında , tir tir titrenilen Kraliçe II. Elizabeth'in ( Stella Gonet ) Norfolk'daki Sandringham Evindeki , üç gün sürecek olan yemek öncesinde kraliyet ailesinin tamamı , Binbaşı Alistar Gregory ( Timothy Spall ) tarafından kantara oturtularak tartılmaktadır .
Amaç yiyip içmek ve eğlenmek dışında hiçbir aktiviteye yer verilmeyen bu üç günlük süre içinde alınan fazla kilonun belirlenmesi , böylelikle de bir anlamda bu " soylu aptallığa " , oldukça garip bir meşruiyet kazandırılmasıdır .
Bir bilgi notu olarak , Kraliçesin özel yardımcılarından olan bu Binbaşının asıl görevinin , ne zaman nasıl davranacağı bilinemeyen Prenses Diana'yı ( Kristen Stewart ) , basının kameralarından korumak ve örneğin , odasının perdeleri açıkken giyinip soyunmaması hususunda uyarmak olduğunu belirtmiş olalım .
Ki , kocası Galler Prensi Charles ( Jack Farthing ) bu işi daha sonraki gün , aynı odanın perdelerini , bir daha açılamayacak şekilde diktirmeye kadar da götürecektir .
Hani neredeyse Diana , " Kiz Kulesine " kapatılarak herkesten tecrit edilmeye uğraşılan bir Bizans prensesi muamelesi görmektedir .
Bu türden saray gelenek ve kısıtlamaları ile arası pek hoş olmayan Diana'na için tek olumlu haber ; kıyafetlerinin , yakından tanıyıp sevdiği ve içini de dökebildiği yardıcılarından Maggie ( Sally Hawkins ) tarafından hazırlanmış ve de giydirilecek olmasıdır .
Elbette sımsıkı sarıldığı oğulları William ( Jack Nielen ) ile Harry'i de ( Freddie Spry ) atlamayalım .
Ancak başta Kraliçe ve kocası Charles olmak üzere saraydaki hemen herkesin gözleri , yapayalnız kalmış olan Diana'nın üzerinde olup bizzat Binbaşının , yatağının baş ucuna , Phillip W .
Margate'in yazdığı " Anne Boleyn , Life and Death of a Martyr " isimli kitabı bırakmasının yanı sıra aralarında geçen bir sohbet esnasında Diana'yı , arkadaşlarının birinden duyduğu bir anekdot aracılığı ile bir türlü zapturapt altına alınamayan " vahşi bir at " a benzetir .
Yeri gelmişken ; güneşin batmadığı imparatorluk da 45 yıl boyunca hüküm süren I. Elizabeth'in annesi de olan Anne Boleyn'in ( Amy Manson ) , ( Paris'teki " karanlık " bir tünel de olmasa da ) Jane Seymour'a aşık olan kocası Kral XIII. Henry tarafından , zina suçlaması ile Londra Kulesinde kafası kestirilerek infaz ettirilen önemli şahsiyetlerden biri olduğunu da belirtmiş olalım .
Yılbaşı Günü .
Diana için sabahın ilk sürprizi , Charles'ın talimatı ile Binbaşı Gregory'nin , Diana ile iyi anlaşan Maggie'yi Londra'ya geri göndermesidir .
Ancak Diana , Maggie konusunda ısrarcı olup bu talebini onun yerine gönderilen ve odasındaki bütün perdeleri sıkı sıkıya kapatan Angela ( Laura Benson ) aracılığı ile Binbaşıya , daha doğrusu toplumdaki yerleşik kanıların zıddına zamparalık yaptığına inandığı kocasına iletir .
Ardından sırada , kraliyetin aile fotoğrafının çekilmesi , birlikte yapılan kahvaltı ve Aziz Mary Magdalene Kilisesindeki sabah ayini bulunmaktadır .
Kocası Charles ile de arası yeterince limoni olan ve ilişkileri artık tamamen kopma noktasına gelen Diana ile İngiliz para birim Pound üzerinde kendi resmi bulunan Kraliçe arasında , medyatik olmak ve kendini halka sevdirmek hususunda öylesine iğneleyici bir konuşma geçer ki , o bölümü kesinlikle ıskalamamanızı tavsiye ederiz .
Dakika 63. .
Geride sizleri ; Diana'nın içine düştüğü kabus benzeri yalnızlığın , bilinen ezberlerin tersine , bambaşka bir bakış açısı ile gözler önüne serildiği , 54 dakikalık bir bölüm daha bekliyor olacak .
Sonuç olarak ; Jonny Greenwood'un yazdığı , filmin tamamına yayılan orijinal müzikler ile hikayeye son noktayı koyan , hatta damgasını vuran Mike + Mechanics'in aynı isimli efsanevi albümünde ( 1985 ) yer alan " All I Need Is A Miracle / Tüm Gereksinimim Bir Mucize " nin de senkronize bir uyum için de Larrain'in kurgusuna eşlik ettikleri bu filmi kaçırmamanızı öneriyoruz .
Zira , kanlı Pinochet faşizminin gayet net bir biçimde resmedildiği " Post Mortem "
( 2010 ) , " No "
( 2012 ) ve " Neruda " dan ( 2016 ) oluşan " Şili Üçlemesi " nin mimarı da olan favori yönetmenlerimizden Pablo Larrain'in şanına yaraşan sıra dışı bir ürün çıkmış ortaya .
Keyifli seyirler ,
