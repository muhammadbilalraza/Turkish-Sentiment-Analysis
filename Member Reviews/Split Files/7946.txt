“Sinister” , “The Exorcism of Emily Rose” ( 2005 ) , “The Day the Earth Stood Still” ( 2008 ) ve “Doctor Strange” ( 2016 ) gibi projelerde de imzası bulunan Scott Derrickson’ın üçüncü uzun metrajlı sinema filmi …
Senaryosunu , Scott Derrickson’ın ; “The Ring” ( 2002 ) filmini izledikten sonra yaşadığı bir kâbustan esinlendiğini söyleyen C. Robert Cargill ile birlikte yazdığı filmde anlatılan şey kısaca , cinayet romanları yazarı Ellison Oswalt’ın , yazmayı planladığı yeni kitabına malzeme oluşturmak amacıyla ailesini daha önce korkunç olaylar yaşanmış olan bir eve taşınmaya mecbur bırakması ve o evde yaşanan korku dolu dakikalar olarak özetlenebilir …
Yani , aslında karşımızdaki şey , bir bile bile lades durumu ve onun dramatik finalli gerilim öyküsü …
3 milyon dolar gibi son derece düşük bir bütçeyle çekilen ve 88 milyon dolar gibi oldukça önemli bir gişe başarısı gerçekleştiren ABD , Kanada ve İngiltere ortak yapımı olan bu filmin , 6.8 / 10 ( 187.689 oy ) ve 3.5 / 5 ( 79.368 oy ) olan IMDB ve Rotten Tomatoes izleyici puanı ortalamalarıyla 6.2 / 10 ( 137 yorum ) ve 53 / 100 ( 30 yorum ) olan Rotten Tomatoes ve Metacritic yorum ortalamaları da fena sayılmaz …
Son bir bilgi notu olarak , Ethan Hawke’ın çatı arasında bir sandıkta bularak film boyunca izlediği eski tarihli ev sineması filmlerinin tamamının , filme orijinallik katacağı düşüncesiyle Kodak Super 8mm kamera ve filmleriyle çekildiğini de belirtip filmimize biraz daha yakından bakalım …
İşe yine her zamanki gibi yine oyuncu kadrosundan başlayacak olursak , doğrusunu söylemek gerekirse film boyunca elinden viski bardağı ile beysbol sopası , yüzünden de gerilimli surat ifadesi hiç eksilmeyen Ethan Hawke’ın performansı için ne diyeceğimizi bilemiyoruz …
Özellikle de filmi izlerken bizi geren asıl şey , filmin kurgusu yahut müziği değil de onun 7 / 24 gergin ve bitkin görünen ruh hali olunca …
Sanki kendini biraz fazla , hatta kimi yerde de gereksiz kasmış gibi …
Kadrodaki diğer oyuncular konunun çok kenarında kaldıkları için onların performansına hiç girmiyoruz …
Bize göre bu filmin asıl kahramanı , yönetmen Scott Derrickson’a ve projesine güvenerek elini taşın altına sokan Blumhouse Productions’ın kurucusu ve CEO’su Jason Blum'dur …
Bu adam , aynı işi “Paranormal Activity” ( 2007 ) , “Paranormal Activity 2” ( 2010 ) , “The Purge” ( 2013 ) , “ Insidious : Chapter 2” ( 2013 ) , “Whiplash” ( 2014 ) , “The Purge : Anarchy” ( 2014 ) , “Ouija” ( 2014 ) , “The Visit” ( 2015 ) , “Get Out” ( 2017 ) , “Insidious : The Last Key” ( 2018 ) , “The First Purge” ( 2018 ) ve eleştirmenlerin burun kıvırarak canlı canlı gömmeye çalıştıkları " Truth or Dare "
( 2018 ) gibi filmlerde de yapan , yani sağlam projenin ve nakit paranın kokusunu çok iyi alan sıra dışı bir sinemacıdır …
Neredeyse para kazandırmayan hiçbir projesi yok gibi …
O nedenle nerede Jason Blum imzalı bir iş görürseniz , kaçırmayın ve izleyin deriz … “Sinister” , insanı gerim gerim geren müthiş bir korku filmi hele de bir korku klasiği hiç değil …
Ancak , kimine göre sürpriz bir finale de sahip olan “Sinister” , her şeye rağmen sıkılmadan 100 dakika geçirilebilecek bir film …
Eminiz , bir şans verirseniz sizde sıkılmadan ve gönül rahatlığıyla izlersiniz …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 5 Ağustos 2018 günü saat 01.32’de yazılarak paylaşılmıştır .
