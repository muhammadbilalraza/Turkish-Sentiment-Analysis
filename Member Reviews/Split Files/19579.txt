İNSANLIK ONURU KORUMAYA DAİR BİR MÜCADELEToddy Haynes’in yönetmenliğinde çekilen ve ülkemizde “Karanlık Sular” adıyla vizyona giren bu film oldukça mesaj içeren bir hikâyenin beyaz perdede anlatılmasını içermektedir .
Kimya devi DuPont markasının kullanmış olduğu kimyasal malzemelerin doğaya verdiği zarara karşı mücadele eden bir avukatın öyküsü …
Kimi zaman tedirgin edici , tekinsiz ; kimi zaman ise ayakta alkışlanacak derecede övücü bir hikâye …
Başkahramanımız Robert’in çalıştığı şirkete uzaktan tanıdıkları çiftlik sahibi bir adam gelir .
Adam çiftliğindeki hayvanların ölüm nedeninin şirketin göle bıraktığı kimyasal atıklardan kaynaklı olduğunu söyler .
Hayvanlar bu gölden su içtikleri için zehirlenmişlerdir .
Robert ilk etapta şirketinin Sağlık Bakanlığı onaylı belgelerine inanır , ancak daha sonra kendisi çiftliğe gittiğinde ise gördükleri karşısında adama hak verir .
Bu hak veriş aynı zamanda yıllarca sürecek bir insanlık onuru mücadelesinin de başlangıcı olacaktır .
Gerçek bir hikâyeden esinlenen bu filmi sevmemin en büyük nedeni ; büyük bir şirkete kendi çıkarlarının ötesinde kafa tutacak güçlü bir avukatı tüm yönleriyle yansıtmasıydı .
Robert filmde kararlılığının yanında yer yer korku ve endişeleriyle de var oldu .
Dolayısıyla insana dair tüm ruh hallerini görebileceğimiz bir kahraman halini aldı .
Ayrıca filmin yılları belirterek ilerlemesi de bu mücadelenin zaman skalasını göstermesi adına önemliydi .
Çekimleri göz önüne aldığımda bilhassa tekinsizliğin aktarıldığı koyulaştırılmış , loş ışıklı sahneler oldukça iyiydi .
Filmde sevmediğim nokta oldukça uzun olmasıydı .
Kimi zaman bu uzunluk seyircinin hikâyeden uzaklaşmasına neden olacak türdendi .
Bununla beraber şirketin mücadelesini de görmek istedim .
Yansıyan daha çok Robert’in mücadelesi oldu .
Oysa ya karşı taraf ?
Karşı taraf sadece durumu inkar ile mi kaldı ?
Tehditler , baskılar nerede ?
Yetersizdi …
Filmden en büyük çıkarımım ise mevki , makam , para ve her şeyin ötesinde insanın onur kavramı için mücadele etmesi duygusu oldu .
Mücadele …
En çok onur için yapıldığında güzel …
