Gayet beğendiğim hatta sinema tarihine geçmiş olduğunu düşündüğüm bazı bilim - kurgular olsa dahi , aslında türün çok sıkı bir hayranı sayılmam .
Yani bir uzay aracı gördüğünde heyecanlanan , sürekli zaman yolculuğu ve robotlar görmek isteyen biri değilim .
Ridley Scott'ın Alien'ında ve serinin geri kalanında bu bahsettiklerimden bildiğiniz gibi bolca vardı .
Alien serisini beğendiğimi söyleyebilirim ( tabii ki dört film içinde karşılaştırma yaptığımızda öne çıkan ve arka planda kalanlar var ) .
Fakat buna rağmen , Scott'ın bu yeni projesinden ilk haberdar olduğumda , dediğim gibi pek de heyecanlanmadım .
Ki zaten gösterime gireli bayağı bir olmasına rağmen henüz yeni izlemiş olmamdan da belli .
Geç izlemiş gibi olsam da , " Prometheus " u gerçekten çok beğendim .
Kesintisiz bir sürükleyicilik sunuyor .
Oyuncu performansları kusursuz .
Aksiyon - macera gibi düşünmeyin , gerçekten karakterlerin çoğu " oyunculuk " istiyor .
Başta Noomi Rapace ve Michael Fassbender olmak üzere kadrodaki isimler de bu görevlerini layıkıyla yerine getiriyorlar .
Atmosfer ilk saniyeden itibaren sizi filme sokmayı başarıyor .
Merak hissi her zaman üst seviyede .
Scott evreninin ve genel olarak türün hayranlarının yanında , " dolu " ve " doyurucu " bir film izlemek amacında olan diğer tüm seyircileri de memnun edeceğini düşünüyorum " Prometheus " un .
Beklentilerimin üstünde .
