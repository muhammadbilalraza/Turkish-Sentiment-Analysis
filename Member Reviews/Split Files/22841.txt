Uyarlandığı kitaba göre oldukça hızlı bir başlangıç yapan ve inişlere izin vermeksizin seyir zevkini finale kadar yükselten bir tempoyla devam eden Ateşi Yakalamak , sinemada Açlık Oyunları algısını Francis Lawrence’ın ellerinde çok daha farklı bir boyuta taşıyor .
İlk filme göre çok daha profesyonel bir ekiple çalışıldığı ve oyuncuların da karakterleriyle daha sıkı bütünleştikleri rahatlıkla hissediliyor .
Danny Boyle’un Slumdog Millionaire ve 127 Hours filmlerinde kendini kanıtlamış olan Simon Beaufoy ile aslında bilim kurgu türündeki ilk denemesi olan Oblivion’da sınıfta kalan Michael Arndt tarafından kaleme alınan senaryo , kitabın yazarı Collins’e hikaye öyle değil böyle yazılır dercesine iddialı bir işe imza atıyorlar .
Elbette filmin öyküsünün tartışmaya açık noktaları var .
Misal tüm yaşananların Katniss’in etrafında döndüğü hissi azalırken karakterin özellikle aşk hayatına yapılan vurgular dikkat çekiyor .
Aslında Collins’in okuyucuları çileden çıkaran Katniss - kararsızlığını yansıtmak için dozunda adımlar atıldığı kabul edilmesi gereken bir durum olsa da az çok hissedilen distopik bir yapımı sansasyonel bir aşk öyküsü olarak sunma girişimi çok da tatmin edici durmuyor .
Öte yandan yönetmenin ele aldığı bu hikayeyi kendince şekillendirerek işlemesi ve anlatımı aksi bir duruma işaret ediyor .
Seyircinin kafasında soru işareti bırakmadan , kaotik olaylar silsilesini kopukluklara izin vermeksizin tamamlayan Lawrence , daha şiddetli ve politik imgelerin ön plana çıkacağı devam filmleri için de beklentiyi arttırmış oluyor .
Alaycı Kuş , Collins’in üçlemedeki en üstünkörü işiydi ve öyle gözüküyor ki iki parça halinde uyarlanacak olan filmler seyirciyi kitaplara göre çok daha fazla tatmin edebilir .
Açlık Oyunları serisinin bir sene boyunca merakla beklediğimiz ikinci sürümü olan Ateşi Yakalamak için kıvamı tutturmuş demek mümkün .
Tüm ögeleri birbirini tamamlayan film , türler arası gezinen benzer yapımlar göz önünde bulundurulduğunda rahatlıkla bir bütün olarak değerlendirilebilir .
Elbette bunda en büyük katkıyı yönetmen Francis Lawrence yapıyor .
Ellerinde yeniden şekillendirdiği seriye tatmin edici bir soluk kazandırmakla kalmıyor , çerezlik olarak değerlendirilebilecek bir film kültünü de bu ithamdan kurtarıcı hamleyi yapıyor .
Bize de Julianne Moore ile zenginleşecek yeni filmleri , yani 2014 ve 2015′i beklemek düşüyor .
