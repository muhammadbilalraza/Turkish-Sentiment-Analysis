“The Killing of a Sacred Deer” , senaryosunu antik Yunan tragedyalarından “Iphigenia in Aulis” den esinlenerek Efthymis Filippou ile birlikte yazan Yorgos Lanthimos’un yönetmen koltuğunda oturduğu çarpıcı bir psikolojik drama …
Dünya prömiyerini aday olduğu “Palme d'Or / Altın Palmiye” ödülü ( o yıl bu ödülü “The Square” - 2017 alırken , Yorgos Lanthimos “En İyi Senaryo” ödülüyle yetinmek zorunda kalmıştı ) için yarıştığı 2017 Cannes Film Festivalinde yapan ve 20 Ekim 2017 tarihinde de vizyona giren filmin , 7.1 / 10 ( 69.982 oy ) ve 3.3 / 5 ( 9.256 oy ) olan IMDB ve Rotten Tomatoes izleyici puanı ortalamalarıyla 7.6 / 10 ( 239 yorum ) ve 73 / 100 ( 45 yorum ) olan Rotten Tomatoes ve Metacritic yorum ortalamaları oldukça etkileyici …
Ancak , sadece 6,1 milyon dolarlık bir gişe yapmış olması da fazlasıyla düşündürücü …
Bu çelişkinin nedenlerini anlayabilmek için , her zamanki gibi önceliği yine oyuncu kadrosuna vermek suretiyle gelin filmimize biraz daha yakından bakalım …
Lafı çok da uzatmadan hemen söyleyelim , filmin ; Colin Farrell , Nicole Kidman , Barry Keoghan , Raffey Cassidy ve Sunny Suljic’li kadrosu oldukça iyi …
Bunlardan , ( daha önce Lanthimos’un “The Lobster” ( 2015 ) filminde de oynamış olan ) Colin Farrell ile Nicole Kidman , bütün sinemaseverlerin zaten çok yakından tanıdığı oldukça deneyimli ve popüler isimler …
Ancak eminiz Barry Keoghan ve güzelliği ile kısa sürede yeni bir Emma Watson vakasına dönüşeceğini düşündüğümüz Raffey Cassidy’de bundan sonra kendilerinden sıkça söz edilen isimler arasına girecekler …
Şahsen biz , kendilerinde bu ışığı gördük …
Teknik kadroya baktığımızda ise , Lanthimos’un film için hayati öneme sahip iki görev olan görüntü yönetmenliği ve editörlük koltuklarına , daha önce “Kynodontas” ( 2009 ) ve “The Lobster” ( 2015 ) da da birlikte çalıştığı , Thimios Bakatakis ile Yorgos Mavropsaridis’i oturtmuş olduğunu görüyoruz …
Bütün bunlara bir de başta Sofiya Gubaydulina’nın besteleri olmak üzere filmin çarpıcı müzikleri de eklenince , 121 dakikalık bir kurgu da olması gereken akıcılık ve teknik kaliteye , tereyağından kıl çekercesine , hiç zorlanılmadan ulaşılmış …
Antik Yunan tragedyalarından “Iphigenia in Aulis” den esinlenilerek yazılan filmin senaryosu bazılarınca anlaşılmaz bulunmuş olabilir …
Bunun için önerimiz , Euripides’in Türkçe baskısı İş Bankası Kültür Yayınlarından çıkmış olan “İphigenia Aulis'te” isimli eserini okumaları biçiminde olacak …
Tamamen konu dışı ama filmde dikkatimizi çeken bir diğer husus , 12 yaşındaki Sunny Suljic hariç ( o da muhtemelen gelebilecek tepkilerden çekindikleri için olsa gerek ) başroldeki bütün oyuncuların sürekli sigara içiyor olması …
Bu da aslında bize , uluslararası tütün kartellerinin sponsor olarak film endüstrisi üzerinde ne kadar önemli bir etkiye sahip olduklarını gösteriyor …
Şahsen biz , gelecekte de bu türden iyi işlere imza atmaya devam edeceğini umduğumuz Yorgos Lanthimos’un bu filmini de çok beğendik …
Umarız sizler de bu filmi sever ve aynı beğeni ile izlersiniz …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 28 Ağustos 2018 günü saat 01.40’da yazılarak paylaşılmıştır .
