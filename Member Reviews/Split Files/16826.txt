" Başkalarının Hayatı " ile muhteşem bir giriş yapan yönetmen , sonrasında hayal kırıklığı yaratan işlere imza atmıştı .
Sanırım o dönemde , son filminin ana karakteri Kurt gibi , ait olmadığı bir ortamda , Hollywood'da bulunmasının negatif etkisini ciddi anlamda hissetmişti .
" Never Look Away " çok fazla şeye değiniyor ancak hepsinin de hakkını vermeyi başarıyor .
Bir yandan yarattığı atmosfer ile kusursuza yakın bir dönem filmi olan ( otuz yıla yayılan bir süre zarfında hem de ) , bir yandan sanatı ve yaratım sürecini merkezine alan , bir yandan romantik bir ilişkiye değinen yapım , sanırım hepsinin de üstünde Almanya'nın çalkantılı siyasi ortamında bir gencin ' büyüme hikayesi ' olarak kabul edilebilir .
Diğer tüm şeyler de bu sürece dahil zaten .
Son yılların görülmesi gereken Avrupa filmlerinden .
Üç saatlik süresi çok hızlı akıyor .
