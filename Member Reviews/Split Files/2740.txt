" Coco , ailesi tarafından müziğin yasaklanmış olmasına rağmen bir müzisyen olmak isteyen Miguel'in kendisini kazara Ölüler Diyarı'nda bulmasını anlatıyor . Ve film de Miguel'in burada yaşadığı maceralara odaklanıyor . "
Şahsen bu filme girerken sadece ilk teaser'ı izlediğim için , size de olabildiğince en az bilgiyi vermeye çalıştım .
Bu film hakkında ne kadar az şey bilirseniz , o kadar , yi olur .
2010 yılında Oyuncak Hikayesi 3'ün vizyona girmesinden sonra kendisini bir türlü toparlayamayan Pixar , bu esnada Arabalar 2 , Cesur ve Sevimli Canavarlar Üniversitesi gibi izlenebilir ama fazlasıyla sıradan filmler çıkarmıştı .
Ve 2015'de ise Pixar , benim için en dibe vurdu .
Benim için o yıl vizyona giren Ters Yüz , yaratıcı fikirlere sahip olsa da ana mesajı çocuklar için fazla kafa karıştırıcıydı ve içeriği oldukça bilindikti .
2015'de vizyona giren diğer Pixar filmi İyi Bir Dinozor'unsa muhtemelen en kötü Pixar filmi olduğuna şüphem yok .
Arabalar 2 saçma ve tembel olsa da nasıl bir kitleye hitap ettiğini biliyordu ve kendisini hiç olmazsa izlettiriyordu .
İyi Bir Dinozor ise son derecede sıkıcıydı , hikayesi çekilmiş bütün dinozor filmlerinin benzeriydi ve harika animasyonu dışında neredeyse hiçbir iyi yanı yoktu .
Bundan sonra vizyona giren Kayıp Balık Dori ile Arabalar 3 kendisini izlettiren çerezlik filmler olsa da , bunca yılın ardından Pixar'ın eski günlerine geri dönmesini ve yeni bir animasyon klasiği yapmalarını çok istiyordum .
Ve Coco , uzun zamandır beklediğim filmdi .
Bu filme girmeden önce sadece ilk teaser'ı izlemiştim ve bu fragmanı izlerken kafamdan geçen tek düşünce şuydu : " Hmm , The Book Of Life'a biraz fazla benzememiş mi ? " .
Coco'nun sıradan , bilindik bir animasyon filmi olacağını düşünmüştüm .
Ve Coco , beni kelimenin her anlamıyla şaşırttı .
Bu konuda bana katılmayabilirsiniz ama Coco , Pixar'ın şu ana kadarki en duygusal , en insancıl ve en yaratıcı filmi .
Hatta Pixar'ın en iyi filmlerinden birisi olduğunu düşünüyorum .
Size açıklamama izin verin .
İlk önce filmin hikayesinden başlayayım .
Coco'nun ana hikayesi Meksika kültürüyle çok iç içe ve bu konu öyle bir tutkuyla işlenmiş ki , hakkında hiçbir şey bilmediğiniz bu konuyu izlerken filme yabancı kalmıyorsunuz , büyük bir ilgiyle filmin içerisine girmeye başlıyorsunuz .
Üstelik Coco , sadece çocuklarınıza izlettirebileceğiniz sıradan bir animasyon filmi değil .
Hatta , Coco'nun çocuklardan ziyade yetişkinlere hitap ettiğini düşünüyorum .
Çünkü filmin büyük bir çoğunluğunun Ölüler Diyarı gibi renkli bir yerde geçmesine rağmen , bu esnada ana karakterler gerçekçi ve insancıl sorunlarla yüzleşiyor .
Ve farkındayım , İnanılmaz Aile ile Yukarı Bak filmlerinde de insancıl sorunlar vardı .
Fakat o filmler bu sorunları oldukça absürt ve tonuna uygun bir şekilde işlemeye çalışıyordu .
Coco ise hikayesini bu sorunlarla ilerletiyor , gerektiğinde bu renkli dünyanın içerisinde seyirciye nefes alması için zaman tanıyıp , duyguların iyice ortaya çıkmasını sağlıyor .
Ve bunları anlatırken film hiç sıkıcı bir hal almıyor .
Bu sayede filmin finalinde karakterlerin kişiliklerini ve yaşadığı duyguları iyice hissetmeye başlıyorsunuz ve tatmin olmuş bir şekilde salondan ayrılıyorsunuz .
Dediğim gibi Pixar'ın filmleri arasında Coco , benim için en duygusal olanıydı .
Bunun dışında Coco'nun en iyi yanlarından birisi , Ölüler Diyarı'nda yaratılan atmosferdi .
Çoğu film , seyircinin hiç eşi benzeri görülmemiş bir yer yaratmaya çalışırken zorlanır ve bu lokasyonda geçen sahneler fazlasıyla " film icabı " gibi hissettirir .
Coco'da yaratılan dünya ise sanki bu filmin öncesinde de varmış , içinde asırlarca yaşanmış hissi uyandırıyor .
Üstelik senaristler bu dünyayı o kadar ilgi çekici bir şekilde göstermişler ki , film esnasında bu yerle ilgili aklınızda hiçbir soru kalmıyor .
Sırf öylesine gözüken cafcaflı bir arka plan olmak yerine , film boyunca bu yerle içle dış olmuş gibi hissediyorsunuz .
Animasyonun kalitesi ise inanılmazdı .
Özellikle karakterlerin yüzleri ve Ölüler Diyarı'nı uzaktan gösteren bölümlerde ekrana koyulmuş olan detayların sayısı aklımı başımdan aldı .
Coco , Pixar'ın en güzel görünen filmi olsa gerek .
Ayrıca seslendirmeler harikaydı , espriler yerli yerindeydi , mesajının işleniş şekli ise son derecede etkiliydi .
Eğer filmle ilgili bir sorunum var mı diye sorarsanız , aslında bir tane sorunum var .
O da bazı sahnelerde yaşanan olayların fazlasıyla tanıdık hissettirmesi .
Mesela filmin sonlarına doğru yapılan şaşırtmacaların benzerlerini Oyuncak Hikayesi 3 ve Yukarı Bak gibi filmlerde görmüştük .
Ve normalde böyle bir şey yaşandığında " burası fazla klişeydi , film sonlarına doğru senaryo dibe batmış " gibi bir tepki gösterirken , şaşırtıcı derecede bu filmde kullanılan benzerlikler işe yaramış .
Hatta hikayenin ilerlemesi için bundan daha iyi bir gidişat düşünülemezdi .
Yine de bu sahneleri izlerken " bunu daha önceden görmüştüm " hissi görmezden gelinemiyor .
Kısacası , Coco harikaydı .
Mesajı ve içeriği dopdoluydu , işlenişi hem çocuklara hem de yetişkinlere göreydi , hikayede yaşanan sorunlar aşırı absürt olmaktan ziyade insancıldı ve animasyon inanılmazdı .
Coco , bundan birkaç yıl sonra bir animasyon klasiği olacağına emin gözlerle baktığım filmlerden birisi .
Ve eğer Pixar filmlerine genel anlamda bakacak olursak , Pixar bu filmde kendisini aşmış .
Bu filmi mutlaka sinemada izlemelisiniz , özellikle de Pixar'ın büyük bir hayranıysanız sakın kaçırmayın .
Herkesin görmesi gereken bir yapım .
İyi seyirler .
Not : Kendi düşüncelerime göre Pixar filmleri şöyle sıralayabilirim : 1 ) Wall - E ( 2008 ) - 9.5 / 102 ) Coco ( 2017 ) - 9.2 / 103 ) Up ( 2009 ) - 9.1 / 104 ) Ratatouille ( 2007 ) - 9 / 105 ) Toy Story 3 ( 2010 ) - 9 / 106 ) The Incredibles ( 2004 ) - 8.8 / 107 ) Finding Nemo ( 2003 ) - 8.5 / 108 ) Toy Story 2 ( 19 ) - 8.4 / 109 ) Monsters Inc . ( 2001 ) - 8.2 / 1010 ) Toy Story ( 1995 ) - 8.1 / 1011 ) Finding Dory ( 2016 ) - 7.7 / 1012 ) Cars ( 2006 ) - 7.4 / 1013 ) Cars 3 ( 2017 ) - 7.2 / 10 13 ) Monsters University ( 2013 ) - 7 / 1014 ) A Bugs Life ( 1998 ) - 6.8 / 1015 ) Brave ( 2012 ) - 6.3 / 1016 ) Inside Out ( 2015 ) - 5.5 / 1017 ) Cars 2 ( 2011 ) - 5 / 1018 ) The Good Dinosaur ( 2015 ) - 3.7 / 10FİLMİN İYİ YANLARI : + Harika bir mesaj , komik ve dramatik tonun dengesi . + Göz kamaştıran , renkli animasyon . + Meksika kültürünün olabildiğince gerçekçi yansıtılmış olması . + Harika karakterler , gerçekçi sorunlar . + Şarkılar . FİLMİN KÖTÜ YANLARI : - Bazı sahnelerin başka filmlerden alınıp oldukça tanıdık bir sima uyandırması . TOPLAM PUAN : 9.2 / 10
