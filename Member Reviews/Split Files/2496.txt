Sinemamızın ender iyi yönetmenlerinden biri olan Alper Çağlar'ı en son Panzehir'le izlemiştim .
Beni yine yanıltmamış ortaya muhteşem bir iş çıkarmıştı .
Uzun zaman oldu .
Hem Dağ filminden bu yana hem de Panzehir'den bu yana .
Askerlik , kahramanlık , insan gibi kavramları enine boyuna düşünen , tartışan , sorgulayan bir ilk filmin ardından Dağ 2'yi izlemek için salon kapısında beklerken heyecandan ellerimin titrediğini söylesem abartmış olmam .
Ankaralı Turgut'u , Müslüm Gürses'in Affet'ini , Veysel Yüzbaşı'yı ve tabi ki Yaşar Yüzbaşı'yı es geçmeden yazılan Dağ 2 , ülke , ordu , devlet eleştirileri üzerinde duran ve bu eleştirilerin tümünün kabul edilebilirliğinden - tek bir şartları var - bahseden film yine beni yanıltmadı ve muhteşem bir iş olduğunu kanıtladı .
Oyuncuları , senaryosu , karakterlerinin derinliği , karışık ilerleyen kurgusu , Kaan Tangöze'li Selda Bağcan'lı film müzikleri ve demagoji soslu milliyetçilikten arındırılmış bütünleyici alt metniyle Dağ 2 olmuş bir iş .
Ancak yine de 3 adet senaryo açığı tespit ettiğimi söylemek zorundayım : 1 - ) Oğuz dağın başında tadelleyi nereden buldu ? 2 - ) Kendisine 200 metre yakınlıktaki tankı bazukayla havaya uçuran Oğuz neden en ufak bir sarsıntı yaşamadı ? 3 - ) Bekir'in aşk hikayesini neden 1 sahne bile izleyemedik ? Bu hataları Dağ serisinin bütüncü alt metinlerinin hatırına es geçiyor ve Dağ 3'ü heyecanla bekliyorum . İyi Seyirler !
