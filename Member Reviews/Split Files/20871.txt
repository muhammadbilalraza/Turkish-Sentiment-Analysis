- Sönük Bir İkinci Bölüm - İlk filmde geçen olayların üstünden yaklaşık bir yıl geçmiş ve Lisbeth ile Blomkvist'in büyük bir merakla beklediğimiz ilişkileri devam etmemiştir .
Blomkvist dergisinin yine başına geçmiş , doğru gitmeyen şeyleri gün yüzüne çıkarma amacıyla tüm hızıyla çalışmaktadır .
Kadın kaçakçılığı ve fuhuş üzerine bir yazı dizisi hazırlamak amacıyla yeni bir eleman da dergiye dahil olmuştur .
Hackerlık yaptığı şirkete dahi hiçbir şekilde haber vermeden gözlerden ırak bir yıl geçiren Lisbeth ise kendine has tatilini tamamlamış ve İsveç'e geri dönmüştür .
Seri işte kaldığı yerden kısaca böyle devam ediyor .
Bu girişten sonra ise serinin ilk bölümünde tanıttığı , önce ya da sonrasını merak ettiğimiz karakterlere ve bu filmin seriye neler kattığına gelelim .
Beklediğimiz üzere ilk filmde oldukça merak ettiğimiz Lisbeth'in geçmişini biraz daha öğrenme fırsatı buluyoruz bu filmde .
Lakin bu anlatım flashbackler yerine filmin ilerlediği sürede girilen karmaşık olaylar silsilesi şeklinde veriliyor .
Olaylar yapı olarak ilk filmdekine benzer biçimde gelişiyor .
Hikâyeye birçok yan karakter dahil oluyor ve çıkıyor .
Kovalamacalar , araştırmalar durmaksızın devam ediyor .
Ancak ilk filmin ilk yarısındaki ağır bir bekleyiş ve meraktan bu ikinci bölümde eser yok .
Öykünün kaldığı yerden devam etmesinden mi bilinmez ama bu ilk dakikadan başlayan yüksek tempo filmin merak ve gerilim dozajını olumsuz etkilemiş gibi biraz .
İlk filmin hissettirdiği gerilimin neredeyse yarısı ancak hissedilebiliyor film boyunca .
İlk filmde asosyal biri olarak tanıdığımız Lisbeth ise her ne kadar filmin belli bir bölümünde evinde yalnız başına gözükse de onu daha sosyalleşmiş ve mutlu olarak görüyoruz ( tabii ilk filmdeki ruh haline nispeten ) .
Blomkvist ise üzerinden bir yılı aşkın bir süre geçse de Lisbeth'e olan ilgisi ve duygularını kaybetmemiş olarak gözüküyor .
Film ilerledikçe avcıyken av durumuna düşen Lisbeth'e elinden gelenin fazlasıyla yardımda bulunmaya uğraş veriyor .
Oyuncular yine karakterlerle bütünleşmiş performanslarıyla göz önüne çıksalar da filmin geneline sahip olan donukluk göze çarpıyor .
Ayrıca olabildiğine vasat ve gerçekçilikten uzak finali de hevesleri kursakta bırakıyor .
Genel olarak vasatın üzerine çıksa da değişen yönetmen etkisi ve ilk filmin başarısıyla sönük bir film olarak akıllarda kalıyor ?
The Girl Who Played with Fire ?
Umalım da aynı yönetmenin elinden çıkma serinin son filmi ilk filme yakışır bir biçimde seriye son vermiş olsun ?
The Girl Who Played with Fire ?
{ 2009 } / Daniel Alfredson -
