Genetik bir hastalıktan ötürü bir anda görme yetisini kaybeden Ingrid , mimar olan kocasıyla birlikte yeni bir eve taşınmıştır .
Yeni ev demek , onun için yeni bir hayat demektir , buraya taşınırken artık dört duvar arasından çıkarak dışarıdaki yaşamın bir parçası olmayı ummuştur .
Fakat her şey planlanan gibi gitmemektedir , Ingrid’in hala korkuları vardır .
Nesneleri zihninde canlandırabilmek için beyninde egzersiz yapsa da artık zamanla neyin ne renk olduğunu , objelerin detaylarını anımsamakta güçlük çekmektedir .
Bu konuda ona yardımcı olan kocası Morten ise zaman zaman işe gitmek yerine gizlice evde kalıp karısının hareketlerini gözlemlemektedir .
Filmin diğer iki karakteri Elin ve Einar ise ayrı bir hikayeyi yaşasa da zamanla Ingrid’in hayalgücünün sınırlarında Morten’le yaşadığı hayatın bir parçası haline gelirler .
Elin , küçük kızından uzakta yaşayan eski bir öğretmendir ; Einar ise onun karşı apartmanında oturan ve yaşantısı ( olmayan ) cinsel fetişleri üzerine kurulu bir antisosyal kişiliktir .
Tek yaptığı Elin’i gözlemlemek , bir şekilde ona kendini kabul ettirmektir .
Bu dört karakterin yaşantıları farklı şekillerde bir araya gelir fakat gerçekle hayalgücü arasındaki çizgi hiçbir zaman netlik kazanmaz .
