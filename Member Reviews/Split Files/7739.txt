Ata Demirer'in Eyvah Eyyvah ve Niyazi Gül Dörtnala filmlerinden sonraki yeni işi , diğer filmlerinden daha ufak çaplı ama yine de sevimli bir iş .
Olanlar Oldu'nun konusu şöyle : " Zafer , annesi Döndü Hanım ile ailesiyle birlikte Ege'de yaşamaktadırlar . Sevgilisinden yeni ayrılmış olan Zafer'in son zamanlarda canı sıkkındır ve teknesinden başka bir yere gitmemektedir . Ama bir gün yaptığı tekne gezilerinden birisinde ünlü oyuncu Aslı ile tanışır ve birbirlerine aşık olurlar . Bir yandan da bu aşkı bozmaya çalışan Aslı'nın eski sevgilisi ve Döndü Hanım'ın inatı vardır . Bütün bunların sonucunda Zafer ve Aslı bir arada kalmaya çalışırlar . "
Olanlar Oldu , tahmin edeceğiniz gibi bilindik bir Ata Demirer filmi .
Konusu her ne kadar bilindik olursa olsun hikayesinin samimi işlenişiyle kendisini izleten bir film .
Ve Olanlar Oldu filmini her ne kadar Eyvah Eyyvah üçlemesi kadar sevmesem de yine de izlerken iyi vakit geçirdiğimi söylemeliyim .
Ata Demirer her zamanki gibi yine komik bir performans sergilemiş .
Üstelik Ata Demirer bu filmde iki karakteri canlandırıyor .
Zafer ve onun annesi .
Zafer karakteri dediğim gibi , içten olsa da onun annesi Döndü Hanım'ın bir süreden sonra bayıcı olmaya başladığını fark ettim .
Tipleme komik ama konuşma tarzı bir süre sonra bayıyor .
Daha önceden adını hiç duymadığım bir oyuncu olan Tuvana Türkay aşırı iyiydi .
Karakterinin şirinliği ve masumiyeti bütün filme yansımış adeta .
Ata Demirer'le olan kimyası da çok başarılıydı .
Özellikle de aralarında olan aşk çok doğal ve gerçek hissettirdi .
Ayrıca Salih Kalyon'u da böyle farklı ve enerjik bir rolde görmek çok hoştu .
Ekibin geri kalanı da gayet iyiydi ayrıca .
Açıkçası aklıma diyecek başka bir şey gelmiyor .
Eğer Ata Demirer filmlerinin sıcakkanlılığından ve eğlencesinden hoşlanıyorsanız Olanlar Oldu'yu izlerken iyi vakit geçireceksiniz .
Komik , eğlenceli ve genel itibariyle samimi bir iş olmuş .
Fakat her ne kadar ben de filmi sadece bu düşüncelerle izlemiş olsam da biraz daha fazlasını bekliyordum doğrusu .
Olanlar Oldu'nun konusu gerçekten klişe .
Hikayenin nereye varacağını , bir sonraki sahnede neler olacağını kolayca tahmin edebiliyorsunuz .
Mesela Eyvah Eyyvah , konusu her ne kadar bilindik olursa olsun ortaya birbirinden renkli karakterler ve farklı durumlar yaratmayı başarıyordu .
Olanlar Oldu'da yaşanan bütün durumlar sıradan .
Renkli karakter olarak da Döndü Hanım var ama dediğim gibi , bir süreden sonra o karakter de baymaya başlıyor .
Bu yüzden de Olanlar Oldu'nun Eyvah Eyyvah filmleri gibi pek yeniden izlenebilirliği yok doğrusu .
Eğer Olanlar Oldu filmini Ata Demirer'in diğer işlerine karşılaştırmadan izleyip sadece vakit geçirmek izleyecekseniz pişman olacağınızı sanmıyorum .
Sinemaya koşa koşa gitmeniz gereken bir film değil ama gittiğiniz zaman da pişman olmayacağınız bir film aynı zamanda .
Vizyondaki diğer filmler arasında iyi bir alternatif .
İyi seyirler .
FİLMİN İYİ YANLARI : + Demirer'in diğer filmlerindeki samimiyeti ve içtenliği taşıması . + Tuvana Türkay ve Salih Kalyon . + Aşk ile komedinin iyi dengelenmesi .
FİLMİN KÖTÜ YANLARI :
- Konunun klişe olması .
- Eyvah Eyyvah filmleri gibi izlenebilirliği olmaması .
TOPLAM PUAN : 7 / 10
