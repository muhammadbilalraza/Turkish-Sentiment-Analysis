BBC Culture 21. yy en iyi 100 film listesinde 41. sırada kendine yer bulan mükemmel ötesi harika bir BAŞYAPIT " KAFASINDA NELER DÖNÜYOR ACABA ? "
Disney'in bu zamana kadar yaptığı tüm animasyonları izledim .
Pixar'la ortaklaşa yaptıkları animasyonları da izledim . yaşım kaç olursa olsun her zaman bu filmleri izleyeceğime adım gibi eminim . çünkü Disney'i çok seviyorum ve Disney'in bence en büyük mesajı " animasyon sadece çocuklar için değildir " dir. bunun bariz örneği Inside Out'ta fazlasıyla var gerçekten . öncelikle söylemeliyim ki bu film çocuklar için değil ! evet minnoş karakterler ve komik şeyler çok var ama filmde o kadar ince şeyler var ki bunları çocukların anlaması çok zor . filmin bu yönü çok ilgimi çekti . konusu gerçekten balta değmemiş orman gibi . çok farklı . dolayısıyla filmi başlangıcından finaline kadar ilgiyle izledim . muhteşemdi ! ayıp olmasın diye gülmeler , sakız reklamı ve en sondaki kedi sekansı muhteşemdi , efsaneydi . herkesin izlemesini öneriyorum Inside Out'ı .
Disney - Pixar'dan yine fazlasıyla harika bir yapıt .
Büyüme öyküleri ( coming of age ) , sinemanın her zaman ilgi çekici konularından biri olmuştur .
Özellikle çocuklara da hitap eden yapılarıyla animasyon filmler , bu alt türe yıllar içerisinde katkı sağlamayı başarmıştır .
Başrollerinde yer alan çocuk ya da genç karakterler aracılığıyla The Lion King , Grave of The Fireflies , Spirited Away , Persepolis gibi farklı ülkelerde ve kültürlerde üretilen filmlerin , konuyu ele almakta ne denli başarılı olduklarına şüphe yok .
Bu hafta vizyona girecek olan Disney - Pixar ortaklığının son filmi Ters Yüz – Inside Out da yukarıda belirttiğim başyapıtların arasında anılmak adına iddialı bir aday olarak karşımıza çıkıyor .
2001’de yönettiği Monsters Inc . ile dikkatleri çeken , 2009’da ise Up ile Oscar heykelini kucaklayan Pete Docter , filmin yönetmenliğini Ronaldo del Carmen ile paylaşıyor .
Up , Ratatouille ve Brave gibi animasyonların storyboardlarını hazırlayan del Carmen’in bu ilk yönetmenlik deneyimi , filmdeki sınırsız hayal dünyasının nasıl yaratıldığı konusunda izleyicilere bir fikir verebilir .
Çünkü aynı anda birbirine bağlı iki anlatıyı ele alan film , fikir ve görsellik açısından oldukça doğru tercihlerle ilerliyor .
Film ; Riley isimli bir kızın doğumuyla başlıyor .
Bizler de Riley’nin beyninin içine girerek Neşe , Üzüntü , Tiksinti , Korku ve Öfke isimli karakterlerle tanışıyoruz .
Riley’i çocukluğu boyunca yönlendiren ; bir bakıma onun dünyayla olan ilişkisini yöneten beşlimiz , küçük kızın mutlu bir çocukluk geçirmesini sağlıyorlar .
Fakat Riley , ailesiyle birlikte Minnesota’dan San Francisco’ya taşınınca karakterlerimizi zor günler bekliyor ; zira bu yeni yaşam pek genç kızın hayal ettiği gibi gelişmiyor .
Onun mutluluğunu sağlamak için Neşe ile Üzüntü arasında başlayan mücadele , zamanla ikilinin ortak hareket etmesi zorunluluğunu getiriyor .
Filmin birbiriyle bağlı iki farklı anlatısı , Riley’nin kafasının içinde olanlar ile onun çevresinde olanlar şeklinde oluşturuluyor .
Genç kızın çevresine yönelik verdiği olumlu - olumsuz tepkileri yöneten beşli , birbirinden tamamen alakasız tiplemelerden oluşsa da Neşe , bir katalizör görevi görüyor ve her olumsuzluğu , olumlu bir bakış açısıyla aşmaya çalışıyor .
Film bu esnada beynin ve hafızanın çalışma prensipleri konusunda da yaratıcı fikirler üretiyor .
Örneğin “Akıl Adaları” denilen bölgelerde aile ve arkadaşlık ilişkileri düzenlenirken Riley’i çok etkileyen anlar da çekirdek anı olarak kaydediliyor .
Yani bir bakıma çekirdek anıların artırılması ve adaların korunmasına yönelik bir çalışma söz konusu oluyor .
Beynin içinde yaratılan dünyanın içine girdikçe ortaya atılan fikirler , oldukça ilginç biçimlerde uygulamaya konuyor .
Örneğin ; rüya yapım merkezi , Hollywood’u ve televizyon sistemini ti’ye alan bir yapıya sahipken hayali arkadaş Bing Bong ve Bulut Ülkesi , düşünce treni , silinen anılar çöplüğü gibi kavramlar da birbirine hem bağlı hem de bağımsız yeni dünyalar yaratıyor .
Animasyon kalitesi olarak film , herhangi bir Disney - Pixar filminden bir farkı olmasa da uzun zamandır rastlamadığımız derecede komplike bir senaryo ile karşılaşıyoruz .
Çünkü sınırların pek olmadığı bu dünyada yaratıcılık ve düşünce gücü de had safhaya ulaşıyor .
Örneğin filmdeki renk kullanımı , karakterin hislerine göre değişim gösteriyor ya da öfke hakim olduğunda görüntü flulaşıyor .
Yapımı beş yılı bulan filmin neden bu kadar uzun sürede hazırlandığının cevabını da bir bakıma almış oluyoruz .
