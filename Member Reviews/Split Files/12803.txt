Bu film , ilk filmin hayvanların insan biçimci / antropomorfist şekillerde tasvir edilmesi ve insani yönlerin ve niteliklerin yüceltilmesi anlamında bir devamı , evet .
İnsan uygarlığının doğaya ve hayvanlara ve elbette yaşayan bütün canlılara yaptıklarını göstermesi anlamında aynen ilk film gibi bizi farklı bir noktadan bağırmaya çağırıyor , burası doğru ; ama aynı zamanda bütün hayvan karakterleri kaale almamızın ve önemsememizin sebebi de onların aslında insan gibi olmaya başlamaları , yani akıllarını kullanmaya başlamaları oluyor .
Bu noktada en azından hayvan hakları ile ilgilenenler açısından hayvanların gerçekten de kaale alınmamalarındaki en büyük sebep , hayvanların insan zekâsına sahip olmaması sebebiyle sömürülmeye ve acı çekmeye devam etmesidir .
Hayvanlar başlarına gelen bütün o kötülüklerin sebebini kavrayamıyor , ama onlara yaşatılan bütün bu zulümleri , kötülükleri , ve acıyı yaşayarak , ızdırap çekerek hayatta kalmaya çalışıyor ve ölüyorlar , öldürülüyorlar .
Kıstas noktamız onların insan gibi bir zekâsı olması değil , insan gibi his ve duyguları olması ; ölmek değil yaşamak istemeleri olmalı .
Hayvanları akıl sahibi olduklarında insanlar gibi herşeyi yıkacak gibi bir tavırlar eleştirerek insanı öven bir eleştiri yapmak hiç doğru değil , gerçekçi değil .
Bu yüzden hayvanların akıl sahibi olur olmaz iktidar hırsına kapılmaları ve özellikle de bunu yapanın Koba olması bana samimiyetsiz geliyor .
Koba'nın ilk filmde korkunç hayvan deneylerinde kullanılan ve artık acı çekmeye karşı nasır bağlamış bir maymun olduğunu biliyoruz .
Hayvan hakları ve hayvan deneyleri konusunda birşeyler okuyanlar , izleyenler Koba'nın başına gelenlerin milyonlarca hayvanın günlük , rutin yaşam standardı olduğunu biliyor .
Bilmeyenler dayanabileceklerse youtube'dan izlesin .
Koskoca filmi Koba'nın kötülüğü üzerine kurmak ve Sezar'ı insanlardan özür dileyen ve kendi türünü suçlayan bir konuma indirgemek bana hiç masum görünmüyor .
Koba'dan veya isimsiz Kobalardan , rahatça her yıl deneylerden öldürülen hayvanlardan kim insanlar adına özür diledi ki - ki buna birinci filmdeki iyi bilim adamları da dahil
- Koba adına Sezar bütün insanlardan özür dilesin ?
Dilemeli mi ?
Hayvanları veya doğayı olduğu gibi anlatabilmek ve ortak noktalara temas ederek hikâyeler anlatmak bir meziyet ve bu meziyetin çok güzel sergilendiği eserler var ; meselâ Pi'nin Yaşamı ya da The Grey .
Hayvanlar veya doğa , onların olmamızı istediği şey değil , olmak zorunda da değil , ve onları bizim istediğimiz şey olmaya zorlarken nesnel ve hakiki olan şeyi gözden kaçırabiliyoruz , kaçırıyoruz .
Maymunlar Gezegeni serisinin devam filminde de hakiki olanı anlama çabası - ki ilk filmde daha samimi bir çaba görürken - hayvanlarla ilgili gerçek olmayan masallara kapılıp gidiyor ve onların yaşamak zorunda bırakıldığı kötülükleri görmemizi , anlamamızı mümkün kılmadan bitiyor .
