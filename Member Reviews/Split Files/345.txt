Senaryosunu da , Dave Callaham ve Andrew Lanham ile birlikte yazan Destin Daniel Cretton'un oturduğu “Shang - Chi and the Legend of the Ten Rings” , " Marvel Cinematic Universe ( MCU ) / Marvel Sinema Evreni " nin 25. filmi olarak geliyor karşımıza .
Gelin isterseniz , 150 - 200 milyon dolar aralığındaki bütçesinin sağladığı rahatlık sayesinde , " yeşil perde " ve " görsel efekt " teknolojileri ile tüm tehlikeli aksiyon sahnelerinde , hayatını 2021 Ağustos'un da kaybeden ve o yüzden de " adına adanan "
48 yaşındaki Bradley James Allan'ın koordinatörlüğündeki " dublör oyuncuların " kullanıldığı bu filme biraz daha yakından bakalım .
" Haydi başlıyoruz " diyelim .
Ve izninizle : " On Halka " efsanesi , her yeni gelen nesil de , hikayesi sürekli değişmek suretiyle binlerce yıldır anlatılmaktadır diyerek , mevzuya ilk adımımızı da atmış olalım .
Hikaye de değişmeyen tek unsur ise , elinde tuttuğu bu halkalar sayesinde tanrısal bir güç ile sonsuz bir yaşama ulaşmış olan Xu Wenwu'dur ( Tony Chiu - Wai Leung ) ve o bu kuvvetler bileşkesini , insanlara iyilik yapmak yerine kötülükten yana kullanarak para ve varlık istiflemeyi tercih etmektedir diyerek devam edelim .
Ancak bir türlü dizginleyemediği bu hırsının , herhangi bir sınırı da bulunmamaktadır .
O nedenle de , şimdiler de ; içinde mistik yaratıklar ile antik sihirlerin de bulunduğu saklı bir köy olan Ta Lo efsanesinin peşine düşmüştür .
Öyle ki , bu köyün insanları , tanrılardan öğrendikleri dövüş sanatını kullanmaktadırlar .
Bu işi halletmek üzere yola koyulan Wenwu , birbirlerine yıldırım aşkı ile bağlanarak evlenecekleri , köyün koruyucusu ve ileride küçük Shang - Chi ( Jayden Zhang ) ile Xialing'in ( Elodie Fong ) anneleri de olacak olan Ying Li ( Fala Chen ) tarafından karşılanır .
Ki biz bütün bu olup bitenleri , oğlu Shang - Chi'ye anlatan Li sayesinde öğreniriz .
Derken .
Henüz on dört yaşındayken , kendisinden dört yaş küçük kardeşini de bir başına bırakarak babasının On Halka organizasyonunu terk ederek kaçan ve adını da Shaun olarak değiştiren Shang - Chi ( Simu Liu ) ile Berkeley mezunu Katy'nin ( Awkwafina ) valelik yaptıkları günümüzün San Francisco'sundayız .
Her ne kadar Shang - Chi , normal bir hayat sürdürmek üzere Amerika'ya gelmiş olsa da ; bir sabah körüklü bir belediye otobüsü ile işine giderken boynundaki , " anne yadigarı kolyeyi " kendisinden gönüllü olarak vermesini isteyen ve vermeyince de zorla çekerek alan , aralarında Ustura Yumruk ( Florian Munteanu ) ve Ölüm Taciri ( Andy Le ) gibi önde gelen , babasının gönderdiği adamlarının yer aldığı profesyonel katillerin saldırısına uğrar .
Otobüste yaşanan her sahnesi aksiyon yüklü bu hengamenin , Klev'in ( Zach Cherry ) bakış açısı ile internette canlı yayınlanması sayesinde Shang - Chi , neredeyse tüm dünyada bir dövüş fenomenine dönüşmüştür .
Aynı tehlikenin , benzeri bir kolyeye sahip olan kız kardeşi Xialing ( Meng'er Zhang ) için de söz konusu olduğunu düşünen Shang - Chi , anında Macau'ya uçma kararı alır .
Elbette Katy ile beraber .
Shang - Chi'nin elindeki , kız kardeşinden geldiğini zannettiği kartpostal da yazan adres , kendilerini kapıda Jon Jon'un ( Ronny Chieng ) karşıladığı , dövüş üzerinden bahis oynanan ve aslında ağabeyi gibi babasını terk eden Xialing'in on altı yaşındayken kurarak işletmeye başladığı Altın Hançer Kulübüne götürür .
Gerçekte bu kartpostal , babalarınca çocuklarına önceden kurulmuş bir tuzak olup her ikisinin de , metazori bir biçimde On Halka organizasyonun merkezine dönmeleri ile sonuçlanacaktır .
Zira babaları Wenwu , anneleri Li'nin ölmediğini ve yaşamlarını Ta Lo'da sürdürmelerine izin vermeyen köyün yaşlılarınca bir geçidin ardında tutsak edildiğini , üstelik karısı Li'nin işaretler göndererek kurtarılmayı istediğini iddia etmekte olup çocuklarının boynundaki " ejderha gözü " kolyelerini de adamlarına , bu düşüncesini kanıtlamak için çaldırmıştır .
Yine Wenwu'ya göre , Ta Lo'ya giden yol haraketli bir labirent tarafından korunmakta olup yılda bir kere , o da sadece Qingming Ji gününde açılmaktadır .
Söz konusu o günü , birebir belirlediğini ifade eder Wenwu , her ne pahasına olursa olsun karısını kurtarmakta kararlıdır .
Gerekirse köyü yakacaktır .
İşte tam da bu noktada , baba ile çocuklarının aynı fikirde olmadıkları ortaya çıkar ve çocuklar , Katy ile Trevor Slattery ( Ben Kingsley ) isimli bir aktör ve vakti zamanında Ta Lo ormanından getirilmiş olan Morris'in de ( seslendiren Dee Bradley Baker ) kapatılmış olduğu bir zindana atılırlar .
Köyüne geri dönmeyi fazlasıyla arzulayan bu Morris , kaçabilmeleri halinde kendilerine , herhangi bir gün ayrımı yapmaksızın To Lo labirentinde klavuzluk edebilecektir .
Böylelikle , bir yanda Wenwu'nun eli silahlı savaşçı ekibi , diğer yanda da barışçıl amaçlara sahip olan çocukların başı çektiği grup , To Lo'ya doğru yola çıkarlar .
Dakika 62. .
Geride sizleri : Özellikle de Katy'nin , fazlasıyla absürt bulduğu , Wenwu'nun karısının esaret altında tutulduğuna ilişkin fikirlerinin gerçek olup olmadığının ve To Lo köyüne ilk kimin ulaşacağının anlaşılacağı , sürpriz bir final ile aynı final de , bir devam filminin de yolda olduğunun duyurulduğu , oldukça hareketli 70 dakikalık bir bölüm daha bekliyor olacak .
Bütün bu özel ayrıntıları kaçırmamak adına filmi , akmaya başlayan yazılar tamamlanıp bitene kadar yerlerinizi terk etmemenizi öneririz .
Zaten gerek fondaki müzik ve gerekse de görsel efektlerdeki etkinlik , son saniyeye kadar ilginizin sürmesini sağlayacaktır da .
Keyifli seyirler ,
