Oldukça hızlı başlayan Walter Mitty'nin Gizli Yaşamı , daha ilk dakikalarındaki renkli atmosferi ile Stiller'ın yönetmen koltuğundaki becerileri konusunda beklentileri ani bir yükselişe sokuyor .
Hiç ivme kaybetmeden macera dolu , mizahi yönü bol ve popüler kültürü alay konusu alan kurgusu ile seyirciyi kendine çeken film , ilk bir saatin sonunda bir final yaparcasına ritim kaybediyor . Walter Mitty'nin Grönland'dan İzlanda'ya , Afganistan'dan Himalaya Dağları'na yaptığı yolculuklar filmi o kadar keskin sınırlarla ikiye bölüyor ki perdeden yansıyan enerji kaybı , seyirci için başlaması hayli zorlu olan ikinci bir hikayeyi doğuruyor .
Bu yapıyı tüm filme dağıtan Stiller , genel anlamda inişli çıkışlı bir kurguyla seyircisini az ya da çok , bir şekilde yorma hatasına düşüyor .
Üstelik kendini hissettiren en vurgulu noksanlık bu değil .
Hikayede yan öyküler ve karakterler filmin aslına bir şey katmazken iki saate yakın süresi boyunca durmaksızın hayata dair dersler ve nasihatler veren Walter Mitty'nin Gizli Yaşamı , felsefi ve anlamlı olmaya çalışan boyutu kendi kendini hırpalayan ve zorla daha fazlasını seyirciye sunmaya çalışan bir yapıya bürünüyor .
Yaşama dair ince detaylar verme derdinde olan yönetmen , ne yazık ki bu kaygısının dozunu iyi ayarlamayı başaramıyor .
