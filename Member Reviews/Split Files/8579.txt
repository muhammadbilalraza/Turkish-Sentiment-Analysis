Çoktan " zorlama " ya dönmüştü zaten seri .
Ama en azından bir önceki Rio Soygunu her nasılsa farklı bir hava getirmiş ve keyifli bir seyirlik sunmuştu .
Belki biraz da " gerçekçi " olmasının bir getirisiydi bu ( en azından makul ölçülerde ) .
Bu altıncı filmde ise ne yazık ki bu gerçekçilikten eser yok .
Filmin tamamı , bizleri 10-15 dakikalık aksiyon sahnelerine hazırlayan saçmalıklardan oluşuyor .
" Çerezlik " çerçevesinde değerlendirdiğimde dahi bunlar benim gözüme batıyorsa ( ki şahsım adıma söyleyebilirim ki bu " çerezlik " değerlendirmelerimde gerçekten çok müsamahalı davranırım ) gerçekten sorun var demektir .
Keyif veren sahnelerin sayısı bir elin parmağını geçmiyor .
İzletiyor kendini ama " izle ve unut " değil de " izlerken unut " sıfatını yakıştırıyorum bu altıncı halkaya .
Bu kategorideki filmleri bir yandan izleyip bir yandan unutuyorsunuz .
5 dakika önce ne olduğunu hatırlamıyorsunuz yani o derece .
Jason'ın sahneye çıkması önümüzde en az bir 6 film daha olacağını söylüyor korkarım !
