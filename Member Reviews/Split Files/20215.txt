Öncelikle film ile ilgili görüşlerimi belirtmeden önce , bu filmin sadece İstanbul sinemalarında ve sadece 7 salonda gösterilmesini kınıyorum .
- Bir Reha Erdem filmini AVM'nin birinde 17 liraya izleyeceğim hiç aklıma gelmezdi .
- Özellikle böylesine önemli bir süreçte farklı şehirlerde de gösterime girmesi gerektiğini düşünüyorum .
Ancak bütün bu iyimser düşüncelerim , haftasonu öğlen seansında benimle beraber toplasanız 15 kişiyi salonda görünce hayal kırıklığına uğradı .
Neyse filme dönecek olursak ; şöyle film , böyle filmden önce herkesin mutlaka izlemesi gereken bir film .
Eksikleri var mı ?
Fazlasıyla var ; örneğin filmin Mezopotamya'da bir yerde geçtiğini ara ara hissediyoruz ama gelin görünki filmdeki görüntüler , oyuncuların diyalogları bazen Ege , bazen İç Anadolu'da olduğumuz izlenimini veriyor .
Filmin bu yönü iyi çalışılmamış belli ki .
Bazı anlarda Jin karakteri şiveyi tam anlamıyla oturtamadığı için inandırıcılığını da yitiriyor bu sebeple .
Oysa kendi coğrafyasında çekilse - hatta çekilebilse !
- şüphesiz etkisi daha yoğun olacaktı filmin .
Ancak bunu gibi birçok eksikliklerine rağmen böyle bir konuyu ele alıp bunun filmini yapma cesaretinin gösterilmesi bile bence filmin bütün eksikliklerini kapatabilir .
Bu anlamda öncü bir film olmasını ümit ediyorum .
Bu yüzden kesinlikle izlenmesi gereken bir film Jin , özellikle en çok sağduyuya ihityacımız olduğu şu günlerde .
