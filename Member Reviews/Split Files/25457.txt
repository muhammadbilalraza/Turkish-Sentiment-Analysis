Hikayesini , başrol oyuncularından Shia LaBeouf’un , hapse girmemek için bizzat kendisinin katılmak zorunda kaldığı rehabilitasyon programında , bir terapi yöntemi olarak babası ile çocukluğunda yaşadıklarına dair tuttuğu notlardan uyarlayarak yazdığı “Honey Boy” , Alma Har'el’in yönetmen koltuğunda oturduğu ilk uzun metrajlı sinema filmi …
Dünya prömiyeri , 25 Ocak 2019’da Sundance Film Festivalinde yapılan ve 8 Kasım 2019 tarihinde sınırlı salon gösterimi ile Amerika’da vizyona giren filmin , 7.3 / 10 ( 27.062 oy ) ve 4.4 / 5 ( 559 oy ) olan IMDB ve Rotten Tomatoes izleyici puanı ortalamalarıyla 7.7 / 10 ( 230 yorum ) ve 73 / 100 ( 41 yorum ) olan Rotten Tomatoes ve Metacritic yorum ortalamaları , hiç de fena değil …
Ama biz yine de 3,5 milyon dolarlık bir bütçeyle toplam 19 günde çekilen ve 3,2 milyon dolarlık bir hasılat rakamına ulaşmış olan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , Shia LaBeouf’un ilgi çekici olduğunu düşündüğümüz hayat hikâyesinden kesitler görmek isteyen sinemaseverlerin kaçırmamaları gereken bir film olduğunu söyleyerek başlayabiliriz …
Filme , babasını canlandıran Shia LaBeouf ile kendisinin 12 ve 22 yaşlarındaki hallerini oynayan , Noah Jupe ve Lucas Hedges’in performansları damgasını vurmuş …
Bu üçlüden , Shia LaBeouf ile Lucas Hedges’i hepimiz zaten yıllardır zevkle izliyoruz …
Fakat ebeveynleri de sinemacı olan Noah Jupe isimli 2005 Londra doğumlu çocuk , neredeyse “koşar adım” ilerliyor beyazperde de …
Baksanıza , filmografisinde daha şimdiden , “Suburbicon” ( 2017 ) , “Wonder” ( 2017 ) , “A Quiet Place” ( 2018 ) , “Holmes & Watson” ( 2018 ) , “Ford v Ferrari” ( 2019 ) ve “A Quiet Place Part II” ( 2020 ) gibi filmler mevcut …
Bu hızla , kim bilir daha neler yazdırır hanesine …
Filmin bir diğer kazananı da bize göre İsrail’ li sinemacı Alma Har'el’ di …
Zira flashback geçişlerinin hâkim olduğu filmin kurgusu da her ne kadar mükemmel olarak tanımlanamasa da yeterince tatminkârdı …
Yani başlığını , Shia LaBeouf’un çocukluğundaki “Honey Boy / Tatlı Çocuk” lakabından ( nickname ) alan bu filmi izlememek için geçerli hiçbir neden yok gibi görünüyor ortada …
Elbette , Covid – 19 salgını yüzünden evlere tıkılıp kaldığımız bu günlerde , “Bu film bizi kesmedi” diyenler de çıkabilir …
Ki bu , her türlü şart ve film için her zaman mümkündür …
Böylelikle de aslında , “daha sert alkol” içeren yarı otobiyografik filmler aradıklarını ifade etmeye çalışan o dostların reçetelerine , “başlangıç” olarak hikâyesini Charles Bukowski’nin yazdığı “Barfly” ı ( 1987 ) yazacağız …
Ancak izlerken yanında atıştıracakları “aperatiflerini” , kendileri belirlesinler ve uzmanlık alanımıza girmeyen bu işe bizi kesinlikle bulaştırmasınlar … “Yolluk” olarak da ardından , isterlerse senaryosu yine Bukowski’nin aynı isimli romanından ( 1975 ) uyarlanan “Factotum” a ( 2005 ) takılabilirler …
İşin iyi tarafı , hafta sonları uygulanan alkol satış yasağına takılmadan her iki filmin de rahatlıkla temin edilebiliyor olması …
Belki biraz tarzımızın dışında olacak ama tek bir “spoiler vermeden” buraya kadar yazdıklarımızın tamamı , zımnen de olsa ikisini de içerdiği için filme ilişkin hem ilk tespitimiz hem de ilk önerimiz olsun …
Ayrımı gönlünüze göre siz kendiniz yaparsınız …
Sonuç olarak , kendi değerlendirme sistemimiz içinde puan olarak 3 verdiğimiz bu film için önerimiz de olumsuz yorum ve puanlara aldırmadan , “bir şans da siz verin” şeklinde olacak …
Keyifli seyirler ,
