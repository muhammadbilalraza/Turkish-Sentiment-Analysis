“Jusqu'à la garde / Custody” , yönetmen koltuğunda oturan Xavier Legrand’nin ilk uzun metrajlı ( debut ) sinema filmi …
Prömiyerini , 8 Eylül 2017 tarihinde Gümüş Aslan ve ( ilk filmlerini çeken yönetmenlere verilen ) Luigi De Laurentiis ödüllerini de kazandığı 74. Venedik Uluslararası Film Festivalinde yapan filmin senaryosu da aynı Xavier Legrand’e ait …
Venedik’te kazandığı bu iki ödül dışında , Donostia - San Sebastián dâhil katıldığı pek çok uluslararası festivalden aldığı sekiz ödülü daha bulunan filmin , 7.6 / 10 ( 3.159 oy ) ve 3.9 / 5 ( 212 oy ) olan IMDB ve Rotten Tomatoes izleyici puanı ortalamalarıyla 7.9 / 10 ( 92 yorum ) ve 83 / 100 ( 21 yorum ) olan Rotten Tomatoes ve “Mutlaka İzlenmeli” özel etiketine de sahip Metacritic yorum ortalamaları , ( her ne kadar oylamaya katılan yorum değil ama izleyici sayısı yetersiz olsa da ) son derece etkileyici …
Peki , durum gerçekte ne ?
Bunu anlamak için , oldukça düşük bir bütçeyle çekildiği her halinden belli olan filme , gelin isterseniz , her zamanki gibi önceliği yine oyuncu kadrosuna vermek suretiyle biraz daha yakından bakalım deriz …
Böylelikle bir anlamda , Fransız sinemasının geldiği son nokta hakkında da fikir edinmiş oluruz diye düşünüyoruz …
Bize göre “Jusqu'à la garde / Custody” ; “Inglourious Basterds” ( 2009 ) da Nazi Albayı Hans Landa’yı ( Christoph Waltz ) zorunlu olarak evinde kızlarıyla birlikte ağırlayan ve ona süt ikram eden Fransız köylüsü Perrier LaPadite rolündeki Denis Ménochet’in , infilak eder gibi performans sergilediği bir film olmuş …
Evet , eski karısı Miriam rolündeki Léa Drucker ile oğlu Julien rolündeki Thomas Gioria ve diğer oyuncularda iyi oynamışlar …
Ancak emin olun , Denis Ménochet gerçekten de senaryodaki , kendisine uygulanan dışlanılmayı ve kendisinin de buna tepki olarak geliştirdiği duygusal ve fiziksel şiddeti , hakkını vererek izleyiciye yansıttığı farklı bir iş çıkartmış ortaya …
Senaryo demişken de “spoiler” vermiş olmamak için bu konuya hiç girmiyoruz …
Söyleyebileceğimiz tek şey , izleyenlerin , filmin konusunun Türk sinemaseverlere hiç de yabancı olmadığını hemen fark edecek olmaları …
Zira bu ve buna benzer üzücü öyküler , ne yazık ki Türkiye’de artık neredeyse “vaka - i adiye” den bir hal almış durumda …
İşin teknik kısmına gelince …
Kamera önünde , Denis Ménochet ve diğer oyuncuların birlikte sergiledikleri olumlu performans ; müzik , ses , ışık , kamera ve kurgu gibi teknik unsurlarla mekân , dekor , kostüm seçimleri ve makyaj uygulamalarında da geçerli olunca , oldukça düşük bir bütçeyle çekilmiş olmasına rağmen , ortaya ilgiyle izlenilen ibret alınası bir drama çıkmış …
Sonuç olarak , eğer türün meraklısıysanız , şiddet içeren bazı sahnelerine rağmen rahatlıkla ailecek de izlenilebilecek ( bizce izlenilmeli de ) bu filmi kaçırmayın deriz …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 20 Eylül 2018 günü saat 00.50’de yazılarak paylaşılmıştır .
