Cem Yılmaz﻿ ' ın filmlerini ve el attığı her işi çok severim .
Bu film içinde beklentim büyüktü .
Peki beklentilerimi karşıladı mı ?
Aslında buna hem hayır hem de evet diyebiliriz .
Evet dememin sebebi , oyunculuklar yerli yerinde , daha çok Hokkabaz gibi drama tadında , hem güldüren hem de üzen bir film olmuş .
Ve film bu güldürme ve üzme sahnelerini başarıyla gerçekleştiriyor .
Ayrıca bazı senaryodaki güzellikler filmi daha bir eğlenceli yapmış . ( bu biraz aşağıda yazıyor bu aradaKötü tarafları ise , bu filmin Cem Yılmaz'ın diğer filmlerinin aksine birazcık daha fazla klişe içermesi . Ama bu klişeyi filmdeki oyunculuklar , olaylar sayesinde anlayışla karşılayabiliyoruz . Bu arada filmin özetini geçeyim biraz . " Yıl 1996. Eşkiya filminin setinde Zafer ( Cem Yılmaz ) , oradaki 6. polisi oynuyordur . Bu sette yaşanan bir olaydan uzun yıllar sonra Zafer , Korsan DVD satıyordur ve eşi ( Tülin Özen ) ile arası iyi değildir . Zafer , eşinin gönlünü yeniden kazanmak için korsan DVD'ciliği bırakır . Zafer bir plan yapar ve tanıdığı arkadaşı Ejder'İn ( Özkan Uğur ) komşusu Ahben'i ( Zafer Algöz ) keşfederler . Ahben'in uzun yıllar önce yazdığı fakat efekt ve cast seçimi yüzünden hep ertelendiği bir senaryo vardır elinde ; " Şahikalar : Kötülüğün Sonu " . Zafer bir plan yapar ve karısını yeniden kazanmak ve hayatını düzene sokmak için bu filmi çekmeye karar verir . " Daha sonrasında ise olaylar gelişir diyelim de fazla sürpriz vermeyelim . Yalnız filmde eski ünlü Yeşilçam Türk filmlerine oldukça fazla göndermede bulunmuş film bir yandan . Bunlar filme neşe katmış . Ya da mesela filmin eski - yeni fark etmez , o dönemlerin ünlü Türk oyuncularından bazılarını da filmin bir kenarına katmış . Bu da hoş bir sürpriz olmuş . Zaten bunlar saymakla yetmez ki , pek söylemeyeyim ben . Oyunculuklar ise samimi ve içten olmuş . Cem Yılmaz , filmi tek başına yazmış , yönetmiş . Oyunculuğu ise diğer filmlerine karşı daha bir doğal olmuş . Tülin Özen , oldukça gerçekçi oynamış . Aslında böyle teker teker saymayayım da , hepsi kendi dalında başarılı oynamış diyeyim . Bir tek Ayşen Gruda filmde az gözükmüş . Ben daha fazla gözükmesini bekliyordum ama uzun bir aradan sonra onu beyazperde de görmek hoş oldu . Pek Yakında , oldukça " hoş " bir film . Filmdeki olaylar güzel işlenmiş , yapılan emek gözüküyor . Tavsiye ederim . Bu arada filmde komedi var ama kahkaha tufanı beklemeyin çünkü film dram ağırlıklı . Ha son olarak şunu da söyleyeyim ; bu filmin puanı rahatlıkla 3 / 5 veya 3.5 / 5 olabilirdi . Benim 4 / 5 vermemin nedeni filmin verdiği mesaj , içten oyunculuklar ve güzel bir konuya değinmesi diyebilirim . Ama evet , Cem Yılmaz'ın Hokkabaz gibi filmlerinin yanında sönük kalmış . Yine de film kendi etkisini gösteriyor . Tavsiye ederim . 4 / 5
