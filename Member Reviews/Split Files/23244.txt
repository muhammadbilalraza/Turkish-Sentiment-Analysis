“La vita davanti a sé / The Life Ahead” , senaryosunu da , Fransız yazar Romain Gary'nin ( ve bunu da ancak , 1980 yılındaki intiharının ardından geride bıraktığı bir metinde açıklayan ) Émile Ajar‎ takma adıyla yazdığı “La vie devant soi” ( 1975 ) den uyarlayarak Ugo Chiti ile birlikte kaleme alan Edoardo Ponti’nin yönetmen koltuğunda oturduğu “sarsıcı” bir drama …
Başrolünü Simone Signoret’nin oynadığı “La vie devant soi / Madame Rosa” ( 1977 ) isimli , Fransa’ya “Yabancı Dilde En İyi Film” kategorisinde Academy ödülü de kazandırmış olan bir başka sinema uyarlaması daha bulunan romanın bu seferki kurgusunu çekenin , Sophia Loren – Carlo Ponti çiftinin oğulları Edoardo ( 1973 ) olduğunu belirterek başlayalım işe …
Yani sözün özü “La vita davanti a sé” , oğul yönetirken 86 yaşındaki annesi Sophia Loren’in , on bir yıllık uzunca bir aradan sonra Covid – 19 salgınını fırsata çeviren Netflix aracılığıyla : Belki yaygın bir biçimdeki bir “beyaz perde” şovu ile değil ama evlerimizdeki televizyon ekranlarının başlarındaki bizlere , “şanına yaraşır” bir dönüş yaptığı şahane bir “usta sanatçı performansı filmi” olarak çıkmış ortaya …
Zira Loren , “Bayan Rosa” karakterini , sanki Romain Gary o romanı vakti zamanında , bugünleri hayal ederek bizzat kendisi için yazmışçasına oynamış …
Zaten yılın “En İyi Kadın Oyuncu” kategorisindeki Oscar heykelciğinin “favori adayı” olarak yarışacağına neredeyse kesin gözüyle bakılan film için sırf yarışma kuralları gereği , 6 Kasım 2020 tarihinde sınırlı bir salon gösterimi de yapılmış …
Ki , çok büyük bir terslik olmaz yahut da önümüzdeki günlerde yepyeni bir gelişme yaşanmazsa bu ödül , bize göre 2021 yılında Sophia Loren’e gider …
Bu kısa bilgilendirmelerin ardından filmimize gelecek olursak …
Filmin anlatıcısı da ( narrator ) olan onlu yaşların henüz başlarındaki Senegalli öksüz Momo ( Ibrahima Gueye ) ile kırk yılını sokaklarda geçirdiğini ifade eden eski fahişelerden Bayan Rosa’nın ( Sophia Loren ) yolları ilk kez , Momo’nun güpegündüz herkesin gözleri önünde Rosa’nın şamdanlarını zor kullanarak çalıp kaçtığı bir semt pazarında kesişir …
Ancak vasisi olarak Momo’yu yanında barındıran ve evinde kesinlikle çalıntı mal görmek istememesinin yanı sıra aynı zamanda Rosa’nın doktoru ve dostu da olan Dr .
Coen ( Renato Carpentieri ) , Momo ile beraber şamdanları iade etmek üzere Rosa’ya giderler …
Şamdanlar verilir ve gönülsüz de olsa özür de dilenir …
Sokaklardan elini eteğini çektikten sonra geçimini , genç fahişelerin çocuklarına bakarak kazanmakta olan Rosa’ya Dr .
Coen , Momo’yu da yanına almasını söyler …
Sonunda Doktor , Rosa’yı Momo’nun bakımını ve kişisel gelişimini üstlenmesi için ikna eder …
Yalnız bu kez , yaşlı Rosa kadar “çetin ceviz” olan genç Momo’nun aklının da yatırılması gerekecektir bu işe …
Ve nihayetinde dakikalar on üçü gösterirken Momo , bir Arap kadının kendi yaşlarındaki oğlu Iosif ( Iosif Diego Pirvu ) ile vakti zamanında babası tarafından evlatlıktan reddedilmiş olan “transseksüel” Lola’nın ( Abril Zamora ) küçük çocuğu Babu’nun da yaşamakta oldukları Rosa’nın evine atıverir o sıska bedenini …
Filmin devamında kadroya , elden geçirilerek onarılmış eski halı ve kitaplar ile ıvır zıvır eşyaları satmakta olan Momo gibi diğer bir “Müslüman karakter” Bay Hamil’de ( Babak Karimi ) dâhil olurken , Rosa’nın Momo’nun yaşlarındayken Auschwitz toplama kampında kalmış olan bir Yahudi olduğunu da öğreniyoruz …
Yalnız Momo’nun , kendisini yalayan hayali bir dişi aslan ile güreşmekte olduğu öyle bir bölüm var ki , gördüğünüzde gülmekten bayılacaksınız …
Elbette pek çok duygusal sahne de bekliyor olacak , kaderleri birbirine çokça benzeyen “can yoldaşı” Rosa ile Momo’nun yaşayacaklarında sizleri …
O nedenle de “dark comedy / kara mizah” unsurlardan da fazlasıyla yararlanılan bu filmi kaçırmayın diyoruz …
Keyifli seyirler ,
