“Bir Çağan Irmak Klasiği”ne davet ettim kendimi bu hafta sonuna merdiven dayamış perşembe akşamında : “Bileti gündüzden alalım ki , akşama salona kuyrukta ezilmeden sağ salim girebilelim … ” Öyle de oldu !
İnsanların meraklı bekleyişleri arasında assolist edasıyla boş kalmış ama en önceden yeri ayırtılmış yerimize kurulduk .
İnsanlar kendini ağlamamak için sıkacaklarını bildikleri için montlarıyla kucaklarında bir yuva yapmıştı çoktan .
Nihayet film başladı …
Dikkatimi ilk çeken şey giriş castının yazı fontu oldu .
Acaba Çağan Irmak böyle yaparak filmin içerisinde mi oraya bir atıfta bulunacaktı ?
Kaç kişinin dikkatini çekmişti ki böylesine bir anekdot ?
Öte yandan dinamik bir şarkı karşıladı bizi : “Eyvah ! ” Farah Zeynep Abdullah’ın mimik ve jestlerini harikulade bir geçişle süslemiş , seyircinin yeri almasını arzulamadan patavatsızca içine çekivermişti .
Filmin flashback ile başlaması ister istemez bende bir ön yargı oluşturmuştu ancak ilerleyen dakikalarda çokça bu flashbacklere geri dönülmesi bendeki bu ön yargıyı ziyadesiyle yıktı .
Ana karakterlerin genç ve yaşlı halleri mükemmel denilebilecek düzeyde seçilmiş , senariste hayran bıraktıracak düzeyde …
Tarihsel olarak bakıldığında eski Türkiye’ye atıflarda bulunulmuş ; eski Türkiye’nin modernliği ve yıkılmak istenen pespaye kavramları gözler önüne sermişti .
Hem de acele etmeden , aheste aheste …
Geçişler ise seyircinin filme odaklanması gerektiğini vurgulamış , zerresini kaçıranın pişmanlık duyacağı şekilde atfedilmişti .
Senaristin içine işlemiş olacak ki ; sanatçının insan değilmiş - toplumda sanki içinden çıkmıyormuş gibi bir var olan algısına da ince bir göndermeyle serzenişte bulunmayı ihmal etmemiş .
Bunu ise başlarda okul bahçesi diyaloğu ile dikkatimizden kaçırmamıştı .
Tarık karakterinin doktor ile olan diyaloğu hem seyirciyi keyiflendirmiş hem de muhafazakâr sayılabilecek bir aksana ( klişeye ) yerinde bir göndermede bulunmuştu .
Farah Zeynep Abdullah’ın ise çeşitli karakterlere bürünebildiğini biliyorduk .
En azından daha önceki filmlerinde muzip , duygusal , melankolik , güleç tavırlarını yakalamıştık .
Ancak usta senarist bu filminde oyuncusundan son derecede verimli yararlanmıştı .
Acaba ne zaman Çağan Irmak’la köşe kapmaca oynayacağız diye aklımdan geçiriyordum ki Tarık’ın Hatice’yi ilk defa dudaklarından öpme sahnesinde bu imzaya tanık oldum .
Tam duygusal ruh haline bürünmüşken yine bizi ters köşeye yatırdı akıllı adam : “Ağzım kokuyor mu diye düşündüm ?
Bilseydim sabah karanfilli sakız falan çiğnerdim ! ” Kahkahalarımızı da eksik etmedik elbette .
Bu tarz anlık ters köşelerine sahnelerde oldukça yer vermişti .
Belki de Çağan Irmak’ı da markalaştıran buydu .
Perspektifi değiştirecek olursak ; kamera açı teknikleri daha sanatsal olabilirdi .
Duyguyu içinde bulabilmek adına farklı kadrajlar beklendi seyirci açısından .
Bu nedenledir ki yönetmen kimliği konuşturulmalıydı senaryoya çekim tekniği ve kamera açıları gözünden bakacak olursak …
Tarık , Erhan ve Hatice’nin piyasaya girerken gayet elin bir mekânda yaptıkları konuşmada her dönemin yakındığı “sinema piyasasına” gayet nükteli atıflarda bulunulmuş . “Kurtlar Kapanı” olarak tabir edilen piyasaya atıfta kimsenin burnu bile kanamadan bu işin altından kalkılmış .
Yetenekli ancak cesareti yetkin olmayan gençlere ise çağrı niteliğinde bir yapıt çıkmış ortaya .
Hatice’nin babasının ölüm sahnesine gelene kadar ise ritim durağanlaşıyor , seyirci filme kendisini biraz uzak hissetmeye başlıyordu .
Nitekim babanın ölüm ve telgraf sahneleri hızla geçilmişti .
Acaba ölüm sahnesinin üzerinde yeterince klişeleşmiş ve duygu sömürüsünden kaçmak namına mı uzak durmuştu senarist ?
Buna keza Tarık’ın ölümü ve Hatice’nin bu ölüme üzülmesi de gayet yüzeysel geçilmiş .
Oysaki Hatice’nin şöhretin yanında ikame ettirdiği ağır bunalımı detaycı bir anlatımla işlenebilirdi .
Sanırım senarist , filmin uzunluğundan ve sıkıcı bir hal almasından çekinmiş olmalı ki altın makasını eline almış .
Hikâyenin devinimsel olarak ; her ne kadar Hanife’nin gözünden aktarılmaya çalışılsa da Hatice’nin bakış açısından çıkılamamış oluşu diğer bir negatif taraf .
Bunu abla - kardeşin sarılma ve final sahnelerinde vermiş olsa da yeterli olduğu kanaatinde değilim .
Tam “Bitti artık ! ” dediğimiz anda ise Tarık’ın mektubu ve sonundaki özür mesajı ise ritimden kopan seyirciyi kendine getirir nitelikte .
Bu ve buna benzer sahnelerde söylenebilecek söz varsa o da şudur : “Çağan Irmak insanın bam teliyle oynamayı gerçekten iyi biliyor ! ” Alıyor sizi evinizden iki saatlik bir serüvene çıkarıyor ve gerçekten insanoğlu “Bu film hiç bitmesin , müzik hiç susmasın ! ” diyor kendi karanlığında .
Filme yakışmayan tek şey ise Kerem Bürsin’in vasat sayılabilecek oyunculuğu .
Tavsiye üzerine mi yoksa popülariteyi mi kafasında kurgulayarak oyuncu listesine eklenmiş , gerçekten merak konusu …
Kerem Bürsin o güçlü tavrı ve söylemleri ile “2. adam olmayı” oyunculuğu ile yansıtamamış .
Final sahnesine gelecek olursak ; oldukça oval hatlar kullanmış , başta acele etmediği gibi yine o aceleci tavırdan uzak durmuş ve bir ressamın yıllardır üzerinde çalıştığı tablosu gibi işlemiş tuvaline …
Kendine yakışır bir sonla yapıştırmış alkışı gönüllere .
Hem de tek söylemde !
Filmin kıymetini böylelikle bildiriyor bizlere : “Unutursam Fısılda … ”
