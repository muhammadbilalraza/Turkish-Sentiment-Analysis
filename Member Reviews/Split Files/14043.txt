Jack Dwyer Amerikalı bir mühendistir .
İşi gereği ailesi ile birlikte Güneydoğu Asya’ya yerleşme kararı alır .
Ülkeye ayak bastıkları andan itibaren ülkede siyasî çatışmalar patlak verir ve darbeciler yabancıların ilk görüldüğü yerde idam edileceğini açıklarlar .
Jack eşi ve çocukları ile hayatta kalma mücadelesi verirken bir yandan da Hammond adındaki yeni tanıştığı birinden ülkeden kaçmak için yardım almaktadır .
John Erick’in yönetmenliğini üstlendiği film aksiyon ve gerilim türünde .
Çekimleri Tayland’ın Chiang Mai bölgesinde gerçekleştirilen filmin başrollerinde Owen Wilson , Pierce Brosnan ve Lake Bell yer alıyor .
Filmin ilk dakikaları durgun geçse de ne zaman bir gerilim yaşanacak ne zaman kötü bir şey olacak diye tedirgin oluyorsunuz .
Bir süre sonra tamam her şey güllük gülistanlık derken o olay ortaya çıkıyor ve gerilim bir kere başlayıp filmin sonuna kadar devam ediyor .
Evet , gerilim .
Film aksiyon ve gerilim türünde fakat gerilim türünün filmin bütününe nüfuz ettiği aşikâr .
Filmin başrol oyuncularının başından geçen şöyle ilginç bilgiler de var .
Mesela Lake Bell’in canlandırdığı karakter Annie Dwyer için ilk başta Michelle Monaghan düşünülmüş fakat filmin çekim tarihlerinin ertelenmesi sonucu yeni çekim tarihlerinin Michelle Monaghan’ın hamilelik zamanına denk geleceği için bundan vazgeçilmiş .
Annie Dwyer’ın kocası rolünde Jack Dwyer’ı canlandıran Owen Wilson’un 2001’den bu yana komedi olmayan ilk rolünü bu filmde üstlenmiş .
Owen Wilson , 2001’de aksiyon , savaş ve dram türündeki ‘Behind Enemy Lines’ adlı filmde rol almıştı .
Ben filmi bir dakika bile sıkılmadan izledim .
Arşivlik bir film değil ama haftasonunuza değişiklik katacak arkadaşlarınızla sıkılmadan izleyebileceğiniz kaliteli bir yapım .
