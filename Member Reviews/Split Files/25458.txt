Geçtiğimiz yıl Sundance Film Festivali'nde galasını yaptıktan sonra çok ses getiren ve Oscar'a aday olan ilk Netflix filmi olan Mudbound'u nihayet izleme fırsatı buldum .
Hillary Jordan'ın aynı adlı kitabından uyarlanmış olan film , II. Dünya Savaşı bittikten sonra ailesinin yanına geri dönen Ronsel Jackson'ın ten renginin siyah olması yüzünden ailesine yapılan ayrımcılığı görüyoruz .
Ayrıca bunlar olurken Jackson ailesinin yaşadığı çiftliğin arazisini yeni satın alan McAllan ailesi bölgeye yerleşir ve bu iki aile arasında inişli çıkışlı bir ilişki oluşur .
Ve filmin büyük bir kısmı da burada geçiyor ; bölgeye yeni taşınan McAllan'ların onlar için alışılmadık bir yerde başına gelecek zorlukları ve Jackson ailesinin de yaşadığı çevrede yapılan ırkçılığa rağmen yaşamaya çalışmalarını görüyoruz kısaca .
Mudbound , daha önceden benzerler filmlerin yapılmış olmasına rağmen sade ve sürükleyici bir filmdi .
Yönetmen Dee Rees , hikayeye gereken gerçekçi havayı kazandırmayı başarmış .
Ve Rachel Morrison'ın harika sinematografisi ile film esnasında kendinizi bu atmosferin içindeymiş gibi hissetmeniz elde değil doğrusu .
Ayrıca filmin senaryosuna da hayran kalmak elde değil .
Çünkü Mudbound , algılar hakkında yapılmış bir film .
Bir insana nasıl empati kurabileceğini teşvik eden ve bir yandan da kıskançlık konusunu işleyen bir içeriğe sahip .
Mudbound'u büyük bir çoğunluğu oldukça dar bir yerde , çiftlik arazisinde geçiyor .
Aynı yerde yaşayan ama birbirinden farklı geçmişlere sahip olan Jackson ile McAllan ailesinin kendilerine özgü hayatlarını , kurduğu hayalleri ve hayatlarında yaşadığı zorlukları görüyoruz .
Ve film de bizi bu karakterleri gözlemlemeye davet ediyor ; filmde bu kişilerden bir kısmının cinsiyet ve özellikle de ırk hakkındaki ön yargılı düşüncelerini görüyoruz .
Ve Mudbound bu konuda gerçekten ön plana çıkma fırsatı yakalıyor .
Ana karakterlere empati kurabilmemiz için onları gerçekçi bir şekilde tanıtırken , bir yandan da içerisinde barındırdığı temaları da gösterişsiz bir şekilde işliyor .
Her ne kadar Jason Clarke ve özellikle de Jonathan Banks'in canlandırdığı karakterleri biraz daha fazla anlamak için onların daha ön planda olmalarını istesem de , genel itibariyle film konusundan ödün vermemeyi başarıyor .
Fakat harika içeriği yanı sıra , Mudbound'u bu kadar etkili yapan en büyük etmen oyunculuklardan geliyor .
Carey Mulligan , her zamanki gibi sade ve etkili bir performansa imza atmış .
Jason Mitchell , Garrett Hedlund , Rob Morgan ve Mary J. Blige'ın canlandırdıkları karakterler ise öyle ilgi çekici birer geçmişe sahip ki , bu oyuncular filmde resmen döktürme fırsatı yakalamış .
Film kusursuz değil gerçi ; hikayenin ilk yarısında gereğinden fazla sesli anlatım vardı ve bu bölümler sonucu çok etkilemese de eğer filmden çıkarılsaydı hikaye daha sade bir hal alabilirdi .
Ayrıca hikayede filmin yeterince üzerinde duramadığı bazı gereksiz yan bölümler de vardı .
Bu sorunlar sonucu çok etkilemese de , filmi izledikten sonra bu bölümlerin daha farklı yapılabileceğini düşünüyorum doğrusu .
Ama buna rağmen Mudbound gayet iyi bir filmdi .
Türünün yeni kurallarını yıkmamasına ve süresinin biraz fazla uzun olmasına rağmen Mudbound , sürükleyici bir hikayeye , etkileyici performanslara , harika bir sinematografiye ve hikayenin bulunduğu ambiyansı nasıl yansıtacağını iyi bilen Dee Rees'in yönetmenliğiyle ön plana çıkmayı başarıyor .
Bu tarz filmleri sevenler kesinlikle kaçırmamalı .
FİLMİN İYİ YANLARI : + Rachel Morrison'ın sinematografisi . + Birbirinden başarılı , gerçekçi oyunculuklar . + Dee Rees'in filmin içinde bulunduğu atmosferi çok iyi yansıtmış olması . + Etkileyici karakterler , sürükleyici senaryo .
FİLMİN KÖTÜ YANLARI :
- Filmin ilk yarısında gereğinden fazla kullanılmış olan sesli anlatım .
- Süresinin biraz fazla uzun olması .
TOPLAM PUAN : 7.9 / 10
