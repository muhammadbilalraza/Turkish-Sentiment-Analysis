“Le daim / Deerskin” , hikâyesini de yazmanın yanı sıra görüntü yönetmenliği ve editörlüğünü de üstlenen Quentin Dupieux’nun yönetmen koltuğunda oturduğu bir drama …
Prömiyeri , 15 Mayıs 2019’da Cannes Film Festivalinin “Directors ' Fortnight” bölümünde yapılan ve 19 Haziran 2019 tarihinde Fransa’da vizyona giren filmin , hâlihazırda IMDB , Rotten Tomatoes ve Metacritic gibi mecralarda ciddiye alınacak miktarda oydan oluşan bir izleyici ve yorumcu puanı ortalaması mevcut değil …
O nedenle bizde , literatürdeki en basit tanımı ile akılcı tutuma tavır almış , mantığın egemenliğinden kurtulan , aklın ve düşüncenin denetimini yıkan , ahlakçı tavra düşman , düşlere ve bilinçaltına eğilen , masalsı ve çocuksu olandan yararlanan , kendini imgelemin sınırsız özgürlüğüne teslim eden “sürrealizm” akımından derin esintiler taşıyan bir hikâyeye sahip olan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , 4,4 milyon dolarlık bir bütçeyle çekilen ve sadece " Eşek hoşaftan ne anlar " deyimine aşina olanlar için1.6 milyon dolarlık hiç de düşündürtüçü olmayan bir hasılat rakamı ile gişeye çakılan filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; her ne kadar şu ana kadar sinema dünyasında bir “Mulholland Dr . ” ( 2001 ) veya “Eternal Sunshine of the Spotless Mind” ( 2004 ) yahut da bir “A Field in England” ( 2013 ) kadar ses getirmiş olmasa da karşımızdakinin de aynı kategoride değerlendirilmesi gereken bir film olduğunu söyleyerek başlayabiliriz …
Yurtdışındaki yorumlara göz gezdirirken , Bradley Warren’ın The Playlist için filmin Cannes’daki gösteriminin hemen ardından kaleme aldığı 15 Mayıs 2019 tarihli yorumundaki ( kullandığı ifadeler birebir bizim yazdıklarımız gibi olmasa da ) iki şey dikkatimizi çekti : Bunlardan ilki , filmin ana mekânlarından birinin , “The Shining” ( 1980 ) de olduğu biçimde karlı kış şartları altındaki küçük bir dağ kasabası oteli ile onun barının olması gibi …
Ki filmimizdeki bu mekânlarda , neredeyse Jack Nicholson’ın canlandırdığı Jack Torrance karakterininkine benzer uçuk takıntı ve hayallere sahip olan filmin başkarakteri Georges ( Jean Dujardin ) konaklayarak viskisini yudumluyor …
İkincisi ise , Dupieux’nun da aynen Steven Soderbergh gibi filmin yönetmenliğinin yanı sıra editörlük ve ( İPhone marka cep telefonu ile olmasa da el kamerasıyla ) görüntü yönetmenliğini de üstlenmesi …
Bunların her ikisi de birer basit tesadüf olabilirler …
Ama bize göre emin adımlarla ilerleyen Quentin Dupieux’nun , çektiği filmlerle Avrupa sinemasının “özgün” figürlerinden biri haline gelmiş olması kesinlikle bir tesadüf ile açıklanamaz …
Her şeye tek başına sahip olmak isteyenlere ve yine bir Fransız sinema yıldızı olan Brigitte Bardot’nun ( annemizin ilk okuldaki sınıf arkadaşlarından , 1952 – 1957 yılları arasında Fransız sinemacı Roger Vadim ile evli kalmış olan ) söylemlerini anımsatan görüntülerle hayvan kürkü karşıtı mesajlar da verilen filme dair söyleyeceklerimizi , baş rolleri paylaşan Jean Dujardin ile Adèle Haenel’in kimyasal uyum içinde bir performans sergilediklerini de belirtilerek buraya kadar yazdıklarımızla sınırlandırmak istiyoruz …
Zira filmin kendisi , bir çırpıda izlenip biten 77 dakikalık bir süreye sahip zaten …
Belki , yine klasik bir laf olacak ama diğer yorumlarımızda olduğu gibi “spoiler vermeden” yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; sıra dışı sinemacıların kendileri gibi sıra dışı ( ve hatta biraz da uçuk kaçık ) olan filmlerini izlemeyi kendine meşgale edinmiş sinemasever dostlara , “Quentin Dupieux’nun filmlerini de izleme listelerinize dâhil etmeyi unutmayın” diye seslenerek kullanmak istiyoruz …
Sonuç olarak , kendi değerlendirme sistemimiz içinde puan olarak 3 verdiğimiz bu film için önerimiz de olumsuz yorum ve puanlara aldırmadan , “bir şans da siz verin” şeklinde olacak …
Keyifli seyirler …
Son bir not : Bakarsınız kafamıza eser , Quentin Dupieux’nun arşivimizdeki diğer filmlerini de inceleme ve yorum programımıza dâhil ederiz …
