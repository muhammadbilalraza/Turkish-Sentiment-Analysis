Senaryosunu Deborah Davis ve Tony McNamara’nın yazdığı “The Favourite” , Yunanlı sinemacı Yorgos Lanthimos’un yönetmen koltuğunda oturduğu kurgusal ( fiction ) bir drama …
Prömiyeri , 30 Ağustos 2018’de Yorgos Lanthimos’un Büyük Jüri Özel Ödülü ile Olivia Colman’ın Volpi Cup En İyi Kadın Oyuncu Ödülünü kazandığı Venedik Film Festivalinde yapılan ve 21 Aralık 2018’de vizyona giren film , 10 kategoride Academy ödülüne aday olmanın yanı sıra şu ana kadar 1 Golden Globes ile 7 BAFTA dâhil toplam 134 ödülü hanesine yazdırmış durumda …
15 milyon dolarlık bir bütçeyle çekilen ve 17 Şubat 2019 tarihi itibarıyla da 76,7 milyon dolarlık bir gişe rakamına ulaşmış olan bu filmin , 7.8 / 10 ( 59.051 oy ) ve 3.4 / 5 ( 4.458 oy ) olan IMDB ve Rotten Tomatoes izleyici puanı ortalamalarıyla 8.5 / 10 ( 341 yorum ) ve 90 / 100 ( 53 yorum ) olan Rotten Tomatoes ve “Mutlaka İzlenmeli” etiketine de sahip olan Metacritic yorum ortalamaları son derece etkileyici …
Yine de gelin isterseniz bu son derece şatafatlı filmi , her zamanki gibi önceliği oyuncu kadrosuna vermek suretiyle birde biz inceleyerek yorumlayalım ve ardından da puanlamaya çalışalım …
Ancak , artık neredeyse yorumlarımızda geleneksel bir özellik haline geldiği üzere ayrıntılı incelemeye geçmeden önce yine filme ilişkin ilk tespitimizi paylaşalım : Karşımızdaki , eğer rakipleri arasında “BlacKkKlansman” ( 2018 ) , “Roma” ( 2018 ) , “Vice” ( 2018 ) ve “Zimna wojna / Cold War” ( 2018 ) gibi filmler bulunmasaydı , aday olduğu 10 Academy ödülünü de hiç zorlanmadan alabilecek niteliklere sahip olan bir film …
Fakat doğrusunu söylemek gerekirse , saydığımız bu rakiplerden ilk ikisi yani “BlacKkKlansman” ( 2018 ) ve “Roma” ( 2018 ) , bize göre 2018 yılının en iyilerinden oldukları için en az “The Favourite” kadar aday oldukları kategoriler de Academy ödülü almayı hak eden filmlerden …
Diğer iki rakip yani “Vice” ( 2018 ) ve “Zimna wojna / Cold War” ( 2018 ) un ise 24 Şubat 2019 akşamı sırf siyasi nedenlerle en az birer Oscar heykelciği kapmalarına neredeyse kesin gözüyle bakılıyor …
Neden mi ?
Zira bunlardan ilki , Başkan George W .
Bush’un yardımcısı ( Vice – President ) Dick Cheney’e ( ve tabii aslında Amerika’nın saldırgan emperyalist politikalarına ) övgüler düzerken diğeri de , masum bir aşk hikâyesi görünümü altında soğuk savaş dönemi Amerikan filmlerinde olduğu gibi çok sıkı bir antikomünizm propagandası yapıyor …
Dolayısıyla , eminiz Academy ödülleri jürisi de , görevini yapacak ve bu iki filmi de elleri boş , boyunları bükük bir şekilde evlerine göndermeyecektir …
Ki özellikle “Zimna wojna / Cold War” ( 2018 ) un bu durumuna ilişkin öngörümüz , daha henüz yarışacak ilk beşin dahi belli olmadığı ( bu filmin ) 05 Kasım 2018 tarihli yorumumuzda yazmıştık …
Hal böyle olunca da “The Favourite” e yarıştığı 10 kategoriden geriye , Olivia Colman’a verilmesinin kaçınılmaz bir zorunluluk olduğunu düşündüğümüz “En İyi Kadın Oyuncu” ödülü ile yine bizim plase olarak gördüğümüz “Kostüm Tasarım” ve “Prodüksiyon Tasarım” ödülleri kalıyor …
Ama dediğimiz gibi , aslında yarıştığı 10 kategoride de ödülü sonuna kadar hak ettiği için çok daha farklı sürprizlerle de karşılaşabiliriz …
Academy ödülü ağırlıklı bunca sözden sonra birazda Olivia Colman , Emma Stone ve Rachel Weisz’in performansları üzerine konuşmak gerekiyor …
Ki aslında onu da lafı fazla uzatmadan , eğer Emma Stone ve Rachel Weisz’in de Olivia Colman gibi daha önceden alınmış Oscar heykelcikleri olmasaydı , bu kez kesin alırlardı şeklinde bağlayabiliriz …
Filmde , üzerine konuşmazsak kesinlikle rahat edemeyeceğimiz üç konu daha var : Bir , hikâyesi …
Gördüğümüz kadarıyla pek çok kişi anlatılanları gerçek sanmış …
Hâlbuki Lanthimos bu konuda , “Filmdeki bazı şeyler doğruydu çoğu değildi” diyerek olaya son noktayı koymuş …
Yani nihayetinde bu filmde anlatılan şey İngiltere tarihi değil …
O , sadece tarihten esinlenilerek yapılan ve seyri göze hoş gelen bir kurgu …
İki , Robbie Ryan …
Bizce bu adam , filmdeki kamera kullanma tarzı ile Görüntü Yönetmeni kategorisindeki Academy ödülünü Alfonso Cuarón ile birlikte en fazla hak eden isimlerden biri …
Üç , müzikleri …
Saray entrikalarıyla süslü olaylar gözümüzün önünden akıp giderken , W .
F. ve J. S. Bach , Handel , Purcell , Vivaldi , Schubert ve Schumann diye uzayıp giden barok ve klasik dönem ustalarının tınılarıyla Elton John’un ilk albümü “Empty Sky” ( 1969 ) da yer alan " Skyline Pigeon " un kulaklarımızın pasını silmesi inanılmaz bir duyguydu …
Sonuç olarak , Yorgos Lanthimos’u büyük yönetmenler klasmanına terfi ettiren bu film için puanımız 3,5 önerimiz ise , “mutlaka izlenmeli” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 18 Şubat 2019 günü saat 01:29’da yazılarak paylaşılmıştır .
Halbuki 91. Academy Ödüllerini kazananlar , 24 Şubat 2019 akşamı belirlenmiştir .
