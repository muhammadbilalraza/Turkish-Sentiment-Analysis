Senaryosu , Agatha Christie’nin aynı isimli romanından ( 1934 ) uyarlanarak Michael Green tarafından yazılan “Murder on the Orient Express” , başrol karakteri Belçikalı Dedektif Hercule Poirot’yu da canlandıran Kenneth Branagh’ın yönetmen koltuğunda oturduğu , “gizemini” sonuna kadar koruyan bir polisiye …
Sinemaya ilk uyarlaması : Albert Finney , Lauren Bacall , Martin Balsam , Ingrid Bergman , Jacqueline Bisset , Jean - Pierre Cassel , Sean Connery , Anthony Perkins , Vanessa Redgrave , Richard Widmark ve Michael York’lu “göz kamaştırıcı” bir kadro ile 1974 yılında Sidney Lumet’in bakış açısı ile yapılan roman , bu kez de yine “benzeri parlaklıktaki” bir oyuncu kadrosu ile yeniden yorumlanmış …
1934 yılının Kudüs’ündeyiz …
Yumurta boyutlarına takıntısı olan Poirot , polis gözetiminde Kutsal Kabir Kilisesinde yapılan bir saatlik bir toplantı esnasında çalınmış olduğu anlaşılan paha biçilmez değerdeki kutsal emanetler ile hırsızı bulmak için orada bulunmaktadır …
Suçlananlar ise , söz konusu toplantıyı yapan üç farklı dinin mensubu olan bir haham ( Elliot Levey ) , bir rahip ( David Annen ) ve bir imamdır ( Joseph Long ) …
Şimdi onlar , ağlama duvarının önünde halka teşhir edilmektedirler …
Soyguna ilişkin başka bir iz bulamayan İngiliz polisi , bu suçu bunlardan birinin işlediğini iddia etmektedir …
Ancak Poirot’ya göre gerçek suçlu , mütevazi bir yaşam sürmekte olan bu adamlar değil polis şefinin ( Michael Rouse ) bizzat kendisidir …
Zaten Poirot’nun görevlendirdiği genç polis ( Paapa Essiedu ) , çalınanları bu şefin ofisinde bulunca soruşturma da tamamlanmıştır …
Artık Poirot için tatile çıkma zamanı gelmiştir …
Derken ver elini İstanbul …
Vapurla giderken Poirot yolda , Bağdat’tan gelen mürebbiye Mary Debenham ( Daisy Ridley ) ile konuşarak ve aralarında bir ilişki bulunduğu fazlasıyla aşikâr olan Dr .
Arbuthnot ( Leslie Odom Jr . ) ile de göz ucuyla bakışarak tanışır …
Tanışmakla da kalmaz , bir “sırlarının” bulunduğuna dair aralarında geçen bir konuşmaya da tanıklık eder …
İstanbul’a varırlar …
Poirot kendini , mis gibi kokuların etrafa yayıldığı eski dostlarından Muhammed’in ( Miltos Yerolemou ) restoranına atar …
O da ne ?
Birden bir diğer dostu ve “Şark Ekspresinin ( The Orient Express ) ” sahibinin yeğeni Bouc’da ( Tom Bateman ) yanında bir fahişe ( Kathryn Wilder ) ile çıkıp o mekâna gelmesin mi …
Şansa bak …
Bir anlamda bu , Poirot için İngiltere’ye dönüş biletinin ayağına kadar gelmesidir de …
Elbette senaryo gereği ekspresin Mary Debenham ve Dr .
Arbuthnot dışında kalan diğer yolcularını da teker teker tanımaya başlıyoruz …
Kimler mi var aralarında ?
Gelin sayalım …
Hemşire Pilar Estravados ( Penélope Cruz ) …
Lumet’in filminde bu karakterin adı İsveçli Greta Ohlsson olup “En İyi Yardımcı Kadın Oyuncu” kategorisinde Ingrid Bergman’a Academy ve BAFTA ödüllerini kazandırmıştır …
Sanat eserleri pazarlayıcısı Edward Ratchett ( Johnny Depp ) ile diş ağrısından mustarip uşağı Edward Henry Masterman ( Derek Jacobi ) ve asistanı Hector MacQueen ( Josh Gad ) beraberce teşrif ederler …
Sırada havada uçarak tekme atan “hırçın” Kont Rudolph Andrenyi ( Sergei Polunin ) ile karısı Kontes Helena ( Lucy Boynton ) var …
Bu arada Poirot’ya geçici olarak MacQueen’in kompartımanın da yer bulunur …
Prenses Natalia Dragomiroff ( Judi Dench ) ve Alman asıllı yardımcısı Hildegarde Schmidt’de ( Olivia Colman ) çok gecikmezler …
Kendini Avusturyalı profesör olarak tanıtan Cyrus Bethman Hardman ( Willem Dafoe ) ile Amerikalı otomobil satıcısı Biniamino Marquez ( Manuel Garcia - Rulfo ) ve Caroline Hubbard’da ( Michelle Pfeiffer ) trendeki yerlerini alırlar …
Tabii kondüktör Pierre Michel’i de ( Marwan Kenzari ) atlamamak lazım …
Ve yola çıkılır …
Çıkılır çıkılmasına da … “Kendine dikkat et” biçiminde tehdit mesajları alan ve ceketinin cebinde bir tabanca da taşıyan Ratchett son derece tedirgindir …
Şöhretini bildiği için Poirot’ya , yüklü miktardaki bir ödeme karşılığında kendisinin korumalığını üstlenmesini teklif eder …
Ama reddedilir …
O noktadan itibaren bizi iki önemli şey beklemektedir : •	Düşen çığ nedeniyle trenin raylardan çıkarak durması … •	Ratchett’in kompartımanında , bıçaklanarak öldürülmüş olarak bulunması …
Bouc bu vakanın aydınlatılmasını , Poirot’dan rica eder …
55 milyon dolarlık bir bütçeyle çekilerek brüt 352,8 milyon dolarlık bir hasılat rakamına ulaşılmış olan “VFX” ve “yeşil perde” teknolojilerinin etkin olarak kullanıldığı filmin bundan sonrasında , “Daisy Armstrong’un trajedisinin” merkezde olacağı “Katil kim ? ” soruşturması filme damgasını vuracaktır …
Keyifli seyirler ,
