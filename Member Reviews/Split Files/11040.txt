Hidden Figures , 1960'lı yıllarda NASA'da çalışan siyahi kadınlara , onların yaşadığı ırksal farklılıklara ve çalışma ortamına odaklanıyor .
Ama film özellikle de bunların içindeki matematik dehası olan Katherine'e ve onun NASA'nın ana görev yerine geçtikten sonra Amerika'nın uzaya insan gönderme görevine hazırlanırken yaşadığı şeyleri anlatıyor aynı zamanda .
Ve bu film bir gerçek hikayeden uyarlanmış .
Eğer bu filmin fragmanını izlediyseniz o zaman Hidden Figures'ın ne tür bir film olduğunu aşağı yukarı biliyorsunuz zaten .
Bu film , hikayesi her ne kadar bilindik olursa olsun izlerken sizi sıkmayan , zaman zaman eğlendiren ve bittikten sonra sizi iyi hissettiren filmlerden birisi .
Sırf bu nedenden dolayı bile size bu filmi izlemenizi tavsiye edebilirim .
Özellikle de böyle bilindik türdeki bir filmin böyle farklı bir hikayeye odaklanma tarzı çok iyiydi .
Filmi izlerken bir sonraki sahnede ne olacağını hep merak ediyorsunuz .
Oyunculuklar çok başarılıydı .
Taraji P. Henson , bu filmde gerçekten ama gerçekten de çok iyi bir performans sergilemiş , olduğu bütün sahneleri çalmayı başarmış .
Bu filmin en iyi taraflarından birisi oydu .
The Help'den beri takip ettiğim Octavia Spencer , her zamanki gibi sıradan ama etkili bir performansa imza atmış .
Mahershala Ali , Kirsten Dunst ve Jim Parsons'ı bu filmde görmek çok hoştu ayrıca .
Özellikle de Kevin Costner'ı uzun zamandır böyle iyi bir işte izlemek çok iyiydi doğrusu .
Bunun dışında Hidden Figures'ın birkaç ufak sorunu var benim için .
Mesela her ne kadar film gerçek bir hikayeden uyarlanmış olsa da hikayenin işleniş tarzı o kadar bilindik ki , filmi izledikten sonra etkisi biraz çabuk geçiyor .
Ve kendi türüne de yeni bir şey eklememiş oluyor .
Ama bunu saymazsak Hidden Figures , tam da olması gerektiği gibi bir film .
Ailelerin hatta herkesin eğlenerek izleyip iyi vakit geçireceği , oldukça hoş bir film .
Mesajları , oyunculukları ve konsepti de filmin kendisini daha da iyi bir hale getiriyor .
Mükemmel bir film olmasa da kesinlikle vizyona girince izlemenizi tavsiye edeceğim filmlerden birisi Hidden Figures .
İyi seyirler .
FİLMİN İYİ YANLARI : + Çok başarılı oyunculuklar . + Farklı bir konsept ve sürükleyici bir hikaye . + Mesajları , içeriğinin dolu dolu olması . + Film bittikten sonra yüzünüzde bir gülümseme bırakıyor .
FİLMİN KÖTÜ YANLARI :
- Film bir gerçek hikayeden uyarlanmış olmasına rağmen hikayesini bilindik bir tarzda işlediğinden etkisi pek uzun sürmüyor .
TOPLAM PUAN : 7.9 / 10
