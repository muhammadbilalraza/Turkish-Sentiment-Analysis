Tony Gilroy senarist olarak bakıldığında çok başarılı bir isim .
Bourne üçlemesi dışında ‘’The Devil’s Advocate’’ , ’’State of Play’’ gibi filmlerde imzası var , aralarda bolca ucuz ticari işleri olsa da .
Ama eğer mümkünse bundan sonra yönetmenlik yapmasın .
Bir önceki filmi ve görece bir felaket olan ‘’Duplicity’’den sonra orada beceremediği ritim , kurgudaki boşluklar ve alabildiğine hantal yapının sonucunda ortaya çıkan feci sıkıcılık gibi bütün sorunları bu filmine de taşımış . ’’Duplicity’’i ya hiç izlememiş , ya da eleştirilere kulak tıkamayı seçenlerden kendisi öyle görünüyor ki ama ‘’The Bourne Legacy’’de on yıldır göz bebeğimiz olmuş bir seride seyircilere yaşattığı hayal kırıklığı paha biçilemez .
Her adımında ileri gitmiş nadide bir efsanenin çöküşü bu film , eğer Bourne serisinden kabul edilirse tabii .
Oyunculuklar kötü , Jeremy Renner elinden geleni yapmaya çalışıyor ama genelinde Matt Damon’ın birkaç gömlek altında kalan bir performans ne yazık ki .
Afakanlar geçire geçire 135 dakikanın geçmesini beklerken sonunda mutlaka olacağını tahmin ettiğimiz ‘’Extreme Ways’’i düşünerek kendimizi teselli etmeye çalışıyoruz sadece .
Bu sefer de oradan bir son dakika golü var bize .
Oldukça başarısız bir remix’i çıkıyor karşımıza film için özel söylenen .
Bu filmde her şey sanki bilerek kötü olması için yapılmış gibi .
