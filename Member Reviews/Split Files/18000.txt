“The Painted Bird / Nabarvené ptáče” , senaryosunu da Polonya asıllı Amerikalı yazar Jerzy Kosiński’nin aynı isimli romanından ( 1965 ) uyarlayarak yazan Václav Marhoul’un yönetmen koltuğunda oturduğu bir drama …
Yoruma başlamadan bilmemiz gereken iki önemli husus olduğunu düşünüyoruz : 1.	Romanda ( ve dolayısıyla filmde ) olayların yaşandığı bölgeye ilişkin nokta atışı bir ülke belirtmek yerine Doğu Avrupa vurgusu yapılmış olmamasına karşın , “Polonya karşıtı” olarak değerlendirildiği için ne yazık ki basımı , uzunca bir süre Polonya’da gerçekleşememiştir …
Hâlbuki anlatılanlarda , anti – komünist bir öge de bulunmamaktadır …
2.	Bir Yahudi ailenin çocuğu olarak 1933 yılında Łódź’da , “Józef Lewinkopf” olarak dünyaya gelen romanın yazarı , savaş sırasında Katolik Kilisesinin Jerzy Kosiński adına düzenlediği sahte bir kimlikle ( vaftiz belgesi ) , Doğu Polonya’daki Katolik bir ailenin yanına sığınmış , savaş sonrasında da yeniden kendi ailesine kavuşmuştur …
Amerika’ya göçü ise 1957 yılında gerçekleşmiştir …
Yani dememiz o ki , Kosiński’de aslında , romanın / filmin kahramanı küçük Joska’nın yaşadığı pek çok şeye bizzat tanıklık etmiş ve hatta bunun , ( Kosiński tarafından da asla yalanlanmayan ) bir otobiyografi olduğu da iddia edilmiştir …
Gelin isterseniz şimdi başlayalım filmi didiklemeye …
Evine doğru yola koyulan Joska , adı , doğum tarihi , doğduğu yer , dini ve etnik kimliği net olarak bilinmeyen bir çocuktur …
Birkaç yerde “Yahudi” olmakla itham edilerek tartaklanması da tamamen “anti – semitik” bir dürtünün tezahürü halidir …
Zira bu kimsesiz ve masum çocuk , diğer kimlik bilgilerinde olduğu gibi bu konuda da ağzını hiç açmamaktadır …
Zaten kitap Amerika’da basıldığında Polonya’da kıyametler kopmasına neden olan hususların başında da bu gelmektedir …
Evet , küçük Joska savaş bütün hızıyla devam ederken sürekli yol alıyor ve her kavşakta da , enva türde insanla karşılaşıyor …
Normalde böylesi bir ortamda insan ne tür görüntüler bekler ?
Elbette ki , Nazilerin gerçekleştirdiği katliamlar …
Tamam , onlarda var hikâyede fakat Kosiński , sadece bununla yetinmek yerine , bir anlamda “yalnızca Naziler kötü değildir” dercesine , Joska’nın geçtiği topraklardaki öfke ve nefretten beslenmiş olan insanların da ipliğini pazara çıkartıvermiş …
Ki , bunların arasında , birbirlerinin gözünü oyanlardan , yaralı bir atı yerlerde sürükleyerek öldürmeye çalışanlara , Joska’yı Yahudi diye Nazilere memnun kalacakları bir “hediye” olarak teslim edenlerden , Nazilerin vurarak öldürdüğü Yahudileri , anadan üryan bırakacak bir biçimde soyanlara , İncil’i yere düşürdüğü için linç edilenden , taciz ve tecavüzün günlük rutin haline geldiği ne tür de bir kötülük ararsanız mevcut …
Tabii ki , bu kadar olumsuzluk karşısında , Joska’nın kişiliğinde de filme damgasını vuran ciddi değişiklikler oluyor …
En azından , kendisine yapılanların karşısında , “dişe diş göze göz” bir orantılıkta karşılık vermesi gerektiğini öğreniyor …
Siyah – beyaz olarak çekilen bu “destansı” filmin , Stellan Skarsgård , Udo Kier , Harvey Keitel , Jitka Čvančarová , Julian Sands ve Barry Pepper’lı oyuncu kadrosu oldukça renkli …
Ancak bu kadroya , Aleksey Kravchenko’yu da dâhil eden Václav Marhoul , “savaş filmlerinin en babalarında” olan “Idi i smotri / Come and See” ( 1985 ) ile filmin yönetmeni Elem Klimov’a da saygı duruşunu ihmal etmemiş …
Keyifli seyirler ,
