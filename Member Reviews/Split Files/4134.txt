Senaryo konusu itibariyle muhteşem olmaya aday bir filmken maalesef senaryosundaki tekniksel kusurlar nedeniyle ortalama - belki de ortalamanın biraz üstü - bir film olmuş .
Senaryosunu üç kişinin yazmış olması aslında olası kusurlar silsilesinin en büyük habercisidir .
Filmi normal seyrinde seyrederken zaten siyahı olan ana karakterin ırkçılıkla mücadele ettiğini anlıyorsunuz .
Ancak senaryo içine hiç olmadık ve alakasız yerlere bu bilgiyi seyircide pekiştirmek amacıyla ırkçılığa maruz kaldığı sahneler konmuş .
Ve bu defalarca kez tekrarlanmış .
Artık bir yerden sonra " tamam anladık , ırkçılık yapılıyor " diyorsunuz .
Ayrıca senaryoyla ilgili diğer bir kusursa birçok sahne diğer sahnelerle beraber avcarlanıp çok daha başarılı bir şekilde , daha az ve daha nitelikli sahneler elde edilip seyirciye servis edilebilecekken , üzerine çok düşünülmeyen ve oldukça bayat sahnelere fazlaca yer verilmiş .
Oyunculara gelecek olursak her iki ana karakter de başarılı bir performans sergilemiş .
Yönetmen de genel anlamda başarılı bir iş çıkarmış .
Sadece birkaç sahnede gereksiz melodramlar kuru bir romantizm etkisi bırakıyor , ancak onun dışında göz batan pek bir şey yok .
