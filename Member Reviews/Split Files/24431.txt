Ortalamanın üstünde filmler çeken bir yönetmenken ' ' xXx : State of the Union ' ' ve ' ' Next ' ' gibi üst üste iki başarısız filmle kariyerini bitirme noktasına gelen yönetmen Lee Tamahori böyle hesapçı projelere mecbur kalmış demek ki .
Alt metniyle Irak Savaşı'nı meşrulaştırmaya çalışmasını görmesek bile o kadar acemice sahneler ve oyunculuklarla dolu ki , karşımızdaki biyografiyi ciddiye almak bir an için bile mümkün değil .
İngilizce konuşan bir Saddam filmden tamamıyla kopmamıza neden oluyorken , bir de üstüne sağa sola sayısız kere ' ' f . you ' ' diye bağırarak adeta sinir krizleri geçiren Uday Hussein ekleniyor .
Sığ ve üstünkörü bir senaryo ve yine bir o kadar vasat yönetmenliğin sonucu ' ' The Devil's Double ' ' .
