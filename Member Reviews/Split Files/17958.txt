Bu filmin benim için özel yanı hala çok sevdiğim çocukluk kahramanım Jean - Claude Van Damme'ı dört yıl sonra beyazperdede izlemek ve yine özellikle çocukluğumdan beri çok istediğim Sylvester Stallone ile aynı filmde görmek hayalimi gerçeğe dönüştürmesi .
Gerçi ben şöyle Face / Off tarzı birebir kapışma düşlerdim ama buna da şükür .
' ' The Expendables 2 ' ' çok zekice yazılmış bir kedi - fare oyunu , ya da derinlemesine işlenmiş , ruh hallerine odaklanılmış karakterler gibi bir vaat sunmuyor seyirciye .
Zaten amacı da asla böyle bir şey değil .
Eski parlak günleri geride kalmış Stallone'un kendisiyle aynı kaderi paylaşan aksiyon yıldızlarını aynı filmde toplayıp , bu bileşimin etkisiyle hem biraz para kazanmak , hem kariyerlerine ivme kazandırmak ( sürekliliği muamma olsa da ) , hem de 80 ve 90'larda çocuk olan izleyiciler için eski usul bir aksiyon filmi izletmek .
Bu ilk filmde zayıf senaryo , bol vahşetli ölümler ve eski aksiyon yıldızlarının aynı filmde birer birer arz - ı endam etmesi şeklinde gerçekleşmiş , izleyenleri eski günleri hatırlayıp nostaljiye bağlayanlar ( bu grup filmi çok sevmişti ) ve ne olursa olsun duygusal davranmayıp sadece bir film olarak ele alanlar ( bu grup başarısız bulmuştu ) olarak ikiye bölmüştü .
İşte bu ikinci bölüm de yine Stallone yani ' ' Sly ' ' ın elinden çıkma ve kalite açısından öncülünden farklı değil .
Zaten filmin amacı da öncülüyle aynı , bol aksiyon ve genişletilmiş kadrosuyla eski aksiyon yıldızlarının geçit töreni .
' ' The Expendables 2 ' ' izleyiciye ne vaat ediyorsa veriyor vermesine ama işte bu vaadi kuru aksiyon olunca iyi bir sinemaseverin ( benim gibi aksiyon manyağı biri bile olsa ) tatmin olması mümkün değil . 
spoiler : 

 Evet çocukluk düşlerimden biri gerçek oldu belki , hatta karşı karşıya gelip dövüştüler bile .
Hatta Jean - Claude'un Sly'ın yüzünde patlayan döner tekmelerinden ( bir değil iki kere hem de ) tarifi imkansız bir haz aldım , hatta ve hatta belki sırf bu sahneler için bile filmi ikinci kez izleyeceğim
spoiler : 

 ama her ne kadar benzeri bir ruh hali ve duyguları bana yaşatabilecek başka bir film olmayacak olsa da bu ' ' The Expendables 2 ' ' nun iyi bir film olmasına yetmeyecek .
Vaat ve sunduğu tamam , sadece benim için değil birçok kişi için ' ' çok özel ' ' olması tamam , ancak iş iyi film olmaya geldiğinde maalesef ' ' tamam değil ' ' .
Keşke olabilseydi .
Tüm eksikliklerine rağmen aksiyonseverlerin sinemada izlemesi gerektiğini düşünüyorum .
Çünkü bir daha böylesi bir zamanda yolculuk şansı bulamayabilirsiniz .
