Klavye çalmanın yanısıra kendi şarkılarını da yazan ve bu konuda yetenekli olduğunu düşünen Jon , bir gün sandviçini almış sahil kenarında oturup ilham ararken bir adamın kendini denizde boğmaya çalışmasına tanık olur .
İşin ilginç yanı park etmiş bir minibüsün önünde duran bir adamın usanmış bakışları boğulan adamın üzerindedir .
Adam , çılgınca bir hareket yaptığını söylediği bu kişinin kendi müzik gruplarının ( artık eski ) klavyecisi olduğunu söyler , Jon da kendisinin de klavye çaldığını belirtme ihtiyacı duyar .
Adam minibüse girer , görmediğimiz birine bir soru sorar ve Jon’a dönüp artık gruplarının yeni üyesi olduğunu söyler .
Kafasında kocaman bir maske taşıyan Frank’in liderliğinde toplamda birbirinden tuhaf beş kişiden oluşan bu eksantrik müzik grubunun yeni üyesi haline gelen Jon , ilk iş olarak onlarla birlikte bir albüm kaydetmek üzere kırsalda bir eve taşınır .
Yeni arkadaşlarıyla yaşadığı her şeyi videoya çekip Youtube’a yükler , attığı her adımın da tweet’ini paylaşır .
Henüz yirmi bile olmayan takipçisi bu absürt insanların absürt davranışlarına sosyal medya aracılığıyla tanıklık edince on binleri bulan bir kitle artık Jon , Frank ve diğerlerini ABD’nin en büyük festivallerinden birinden davet almaya kadar iteler .
