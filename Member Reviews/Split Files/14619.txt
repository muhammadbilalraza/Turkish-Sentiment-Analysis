Senaryosu , Paula Hawkins’in aynı isimli romanından ( 2015 ) Erin Cressida Wilson tarafından uyarlanarak yazılan “The Girl On The Train” , yönetmen koltuğunda Tate Taylor’ın oturduğu bir psikolojik gerilim …
Prömiyeri , 20 Eylül 2016’da Londra’da yapılan ve 5 Ekim 2016 tarihinde İngiltere’de ardından 7 Ekim 2016 tarihinde de Amerika’da vizyona giren filmin , 6.5 / 10 ( 173.876 oy ) ve 3.2 / 5 ( 25.0 üzeri oy ) olan IMDB ve Rotten Tomatoes izleyici puanı ortalamalarıyla 5.3 / 10 ( 308 yorum ) ve 48 / 100 ( 49 yorum ) olan Rotten Tomatoes ve Metacritic yorum ortalamaları , vasat bir filmle karşı karşıyaymışız gibi düşünmemize neden oluyor …
Ama biz yine de 45 milyon dolarlık bir bütçeyle çekilen ve 173,1 milyon dolarlık bir hasılat rakamına ulaşmış olan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak inceleyecek ardından da puanlamaya çalışacağız …
Bunun için de Rachel , Megan ve Anna adındaki üç kadının iç içe geçmiş nefes kesen hikâyesinin anlatıldığı filmin ayrıntılı incelemesine geçmeden önce yine filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , “İşte bu kadar” diyerek her şeyi tam anladığınızı düşündüğünüz an sizi çok daha öngörülemeyen şok bir sürprizin karşıladığı etkileyici bir film olduğunu söyleyerek başlayabiliriz …
Paula Hawkins’in , kimilerince yeni neslin Alfred Hitchcock’u olarak nitelendirilmesine neden olan aynı isimli ilk romanından uyarlanan bir senaryo ile çekilen film gerçekten de sürükleyici bir kurguya sahip …
Öyle ki , 112 dakikalık filme laf olsun diye eklenmiş tek bir fotoğraf karesi dahi yok …
Zaten dalgaya düşüp de herhangi bir sahneyi atlayacak olursanız daha sonra yaşananları ve öyküleri anlatılan üç kadının başına gelenleri anlayabilmeniz için filmi başa sarıp bir kez daha izlemeniz gerekebilir …
Zira olayların gelişimi , 6 ay önce , 2 ay önce vs. gibi flashback geçişleri ile dünün ve bugünün karışımı biçiminde anlatılmış …
Bu haliyle de filmi , yine bir roman uyarlaması olan David Fincher’in “Gone Girl”üne ( 2014 ) benzetenler olmuş …
Ancak biz , Paula Hawkins’i Alfred Hitchcock’a benzetenlerin verdiği esinlenme ve cesaretle , her gün evlerin önünden hızlı bir biçimde geçen trendeki yerinden yaptığı gözlemlerle , o evlerde yaşananlara ilişkin bir yargıya varmaya çalışan Rachel ( Emily Blunt ) karakteri ile geçirdiği bir kaza sonucunda bacağını kırarak bir süreliğine evindeki tekerlekli sandalyeye mahkûm olan ve zamanını karşı apartmanlardaki evleri gözleyerek geçiren ( ve aynen Rachel gibi olan bitene ilişkin bir yargıya varmaya çalışan ) L. B. ' Jeff ' Jefferies ( James Stewart ) karakteri üzerinden “Rear Window” ( 1954 ) filmine benzetmenin çok daha doğru olacağını düşünüyoruz …
Çünkü filmlerin isimleri olan “Trendeki Kadın – Arka Pencere ( deki Adam ) ” ile de özetlenmiş olan genel konsept açısından bu çok daha doğru bir yaklaşım olacak …
Hikâyeleri anlatılan üç kadını canlandıran Emily Blunt ( Rachel ) , Haley Bennett ( Megan ) ve kendisini , Kubrick’in efsanevi “The Shining” ( 1980 ) filminin devamı ve korku – gerilim türünün yeni nesil ustalarından Mike Flanagan’ın en son projelerinden biri olarak kurgulanan “Doctor Sleep” ( 2019 ) filminde “Rose the Hat” karakterinde de izlediğimiz Rebecca Ferguson’un ( Anna ) performansları da yeterince iyi …
Ki , bu filmdeki performansı ile Emily Blunt “En İyi Kadın Oyuncu” kategorisinde BAFTA ödülünü de aday olmuş fakat “La La Land” ( 2016 ) filminin yıldızlarından Emma Stone karşısında kaybetmişti …
Buraya kadar yapmış olduğumuz bütün bu değerlendirmeler ; bize girişteki , “düşük yorum puanı ortalamaları vasat bir filmle karşı karşıyaymışız gibi düşünmemize neden oluyor” varsayımımızın doğru olmadığını gösteriyor …
Belki , yine klasik bir laf olacak ama diğer yorumlarımızda da olduğu gibi yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; “Ma” ( 2019 ) filmindeki yorumumuzun bir kısmını tekrarlamış olmak pahasına , nitelikli film izlemeyi alışkanlık haline getiren sinemasever dostlara , “Tate Taylor gibi az ama öz işlere imza atan yönetmenlerin filmlerine , yapılan olumsuz eleştiri ve verilen olumsuz puanların hiçbirini ciddiye dahi almadan izleme listelerinizde yer vermeyi unutmayın” diye seslenerek kullanmak istiyoruz …
Sonuç olarak , kendi değerlendirme sistemimiz içinde puan olarak 3 verdiğimiz bu film için önerimiz de eğer halen izlemediyseniz “bir şans da siz verebilirsiniz” şeklinde olacak …
Keyifli seyirler ,
