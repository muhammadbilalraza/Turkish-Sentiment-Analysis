“Searching” , senaryosunu da Sev Ohanian ile birlikte yazan Aneesh Chaganty’nin yönetmen koltuğunda oturduğu ilk uzun metrajlı ( debut ) sinema filmi …
16 yaşındaki kayıp kızını bulmak için bir polis dedektifinin de yardımı ile iz peşinde koşuşturan bir babanın , tamamı akıllı cep telefonu ve bilgisayar ekranı üzerinden sunulan nefes kesici öyküsünün anlatıldığı filmin prömiyeri , 21 Ocak 2018’de Sundance Film Festivalinde yapılmış …
1 milyon dolar gibi son derece düşük bir bütçeyle çekilen ve bütün dağıtım hakları 5 milyon dolar gibi yine son derece düşük bir rakam karşılığında Sony Pictures ( Screen Gems ) tarafından satın alınarak 24 Ağustos 2018’de vizyona sokulan filmin gişe hasılatı , 11 Kasım 2018 itibarıyla 70 milyon dolar civarında …
Sinema tarihine , Asya kökenli ( Güney Kore ) Amerikalı bir aktörün başrolde oynadığı ilk ana akım Hollywood gerilimi olarak geçen filmin , 7.8 / 10 ( 38.752 oy ) ve 4.2 / 5 ( 4.241 oy ) olan IMDB ve Rotten Tomatoes izleyici puanı ortalamalarıyla 7.4 / 10 ( 207 yorum ) ve 71 / 100 ( 34 yorum ) olan Rotten Tomatoes ve Metacritic yorum ortalamaları , bütçesine rağmen oldukça iddialı bir filmle karşı karşıya olduğumuzu söylüyor gibi …
Gelin isterseniz , olanı biteni daha iyi anlayabilmek amacıyla , her zamanki gibi önceliği yine oyuncu kadrosuna vermek suretiyle filmimize biraz daha yakından bakalım …
Ancak oyuncu kadrosuna geçmeden , işin içine sürükleyici bir polisiye kayıp kız vakasını da dâhil ettikleri filmin senaryosunu yazan Sev Ohanian ile ( aynı zamanda filmin yönetmeni de olan ) Aneesh Chaganty’nin , bu film aracılığı ile 21. Yüzyıl insanın hal - i pür melalini çok güzel özetlediklerini söylemeliyiz …
Filmin ana fikrini oluşturan bu önemli konuya aşağıda tekrar geri dönmek üzere şimdi de filmin oyuncu kadrosuna bir göz atalım … “Searching” bize göre , kendine daha çok TV dizilerinde irili ufaklı roller bulabilen John Cho’nun , bilgisayar ekranı başındaki , o anki ruh halini yansıtan mimik ve tavırlarıyla son derece kusursuz bir performans sergilediği sinemadaki en iyi işi olmuş gibi görünüyor …
Elbette aynı şeyi , yirmi yıldır TV ekranlarında kalabilme başarısı gösteren “Will & Grace” ( 1998 – 2018 ) dizisindeki Grace karakterini canlandıran Debra Messing için de söylemek mümkün …
Filmin teknik altyapısı hususuna hiç girmiyoruz …
Zira herkesin gayet açık bir biçimde görebileceği gibi karşımızdaki film , tam anlamıyla bir bilgisayarlı montaj masası ve sanal kurgu harikası …
Ki zaten o yüzden de filmin , normal bir görüntü yönetmeninin ( Juan Sebastian Baron ) yanı sıra aynı zamanda editörlük görevini de üstlenmiş olan iki tane de sanal görüntü yönetmeni ( Nicholas D. Johnson ve Will Merrick ) var …
Yeniden yukarıda yarım bıraktığımız 21. Yüzyıl insanın hal - i pür melali konusuna geri dönecek olursak …
Bu filmde , yönetmen Aneesh Chaganty’nin bizlere , popüler kültürün önemli isimlerinden Andy Warhol’un 1960 lı yıllarda söylediği , “Gelecekte herkes on beş dakikalığına ünlü olacak” sözünün aslında hiç de güvenilir ( ve çoğu zamanda göründüğü gibi ) olmayan sosyal medyadaki yansımalarını , insanların gerçek yüzlerini de deşifre ederek en doğal haliyle izlettiğini söyleyebiliriz …
Yoksa kayıp kızın peşindeki koşuşturmaca tamamen bir teferruattı …
Sonuç olarak , büyük bir ilgi ve keyifle izlediğimiz bu film için puanımız 4 önerimiz ise , “mutlaka izlenmeli” şeklinde olacak …
Keyifli seyirler , Son iki not : 1.	Bu filmin yapımcılarından Timur Bekmambetov aynı zamanda “Unfriended” ( 2014 ) ve “Unfriended : Dark Web” ( 2018 ) filmlerinin de yapımcıları arasında yer almaktadır …
2.	Tüm hakları bize ait olan bu yorumun orijinali ; bir başka mecrada tarafımızca , 21 Kasım 2018 günü saat 01.02’de yazılarak paylaşılmıştır .
