Öncelikle hem Ferzan Özpetek'i hem de BKM'yi bu filmi yaptığı için tebrik etmek lazım .
Zaten seyirci de yaklaşık 10 günde 500 bin gişe ile bu tür filmlere şans verilmesi gerektiğini ve emeğin karşılığını bulacağını göstermiş oldu .
Serra Yılmaz'ın ilk yönetmeliği denilse de , sinemaya adanmış bir ömrü olan Serra Hanım yuttuğu tozun boşa gitmediğini göstermiş .
Geç bile kalmış aslında film yönetmek için .
Gelelim filme .
Çevremdeki insanlara önerirken , özellikle çiftlerin filme gitmeden iki kere düşünmesini önerdim .
Zira , hepimizin " cebindeki yabancı " yani cep telefonları sırlarla dolu .
Hafazanallah filme gidersiniz eşiniz / sevgiliniz tutar sizden cep telefonunuzu ister çıkışta .
İstesin ne olacak ben kendimden eminim demeyin , bu bile aslında bir güvensizlik göstergesi .
Birbirini uzun zamandır tanıyan iki çift ve bir erkek bu ekibin paçası bir çiftin evine akşam yemeğine misafir ediliyor .
İçlerinden bir tanesi ( gelecek Aliye Rona rollerinin adayı Berçim Bilgin ) tuhaf bir fikir atıyor ortaya .
Herkesin telefonu yemek boyunca masada olacak ve mesaj / arama neyse herkes duyacak şekilde diğerleri ile paylaşacağız diyor .
Zaten bundan sonra olanlar oluyor .
Herkesin kirli sırları bir bir masaya veya seyircinin gözleri önüne seriliyor .
Şimdi işin en ilginç yanı ise 
spoiler : 
evli erkeklerden birinin düzenli olarak ona bir kadının saat tam 22:00'de çıplak fotoğraflarını yolladığını söylediği anda başlıyor . 
 Bu andan sonra filmin ritmi değişiyor .
Daha sert daha yüksek sesler çıkıyor .
Tam bir durum komedisi aslında .
Filmin sonunda anlıyoruz ki hepimiz sevdiklerimizin ( eş - sevgili - dost ) bilmediğimiz yalanlarını " cahillik en büyük mutluluk " durumunda yaşıyoruz .
Zaten filmin sonundaki " mesela yani " anı ile anlıyoruz .
Filmin belki de en çarpıcı anı bu . bilmek mi bilmemek mi daha iyi kararını size bırakıyor olması .
