Shyamalan'ın " Altıncı His " ile zirve yapan kariyerinin izleyen yıllarda nasıl sert bir düşüşe geçtiğinden tekrar bahsetmeye gerek yok sanırım .
" The Visit " , ne yazık ki yine umutları boşa çıkarıyor ve beklentileri karşılayıp yönetmenin kariyerini yeniden canlandırmayı başaramıyor .
Film kendini izletiyor ancak onun dışında kalburüstü bir filmin sahip olması gereken hiçbir ortalamayı tutturamıyor .
Hikaye çok daha başarılı işlenebilirdi .
Belki yine çok etkili bir film olmazdı , ancak en azından inanılmaz derecede zorlama bir " aile bağları , ailevi durumları , ailevi sorunlar " teması yerine , illa ki buradan ilerlenecekse de daha oturaklı , daha mantıklı , hikaye örgüsü içerisinde göze batmadan seyirciye bir şeyler hissettirmeyi başaran bir tonu olurdu .
Çocuk oyuncular götürüyor filmi .
Tyler'ın bazı hareketleri ve esprileri filmdeki performanslar içinde en akılda kalıcı olanları desek herhalde abartmış olmayız .
Finale kadar " merak " duygusunu taze tutmayı başarsa da , bir noktada filmin çok da sürprizli , çarpıcı bitmeyeceğini , Shyamalan'ın son dönem filmleri gibi vasat bir örnek daha olacağını düşünmeye ve hissetmeye başlıyorsunuz .
Senenin görülmesi gereken filmlerinden biri olarak niteleyemem .
Korku veya gerilim severler için onlarca farklı seçenek var .
