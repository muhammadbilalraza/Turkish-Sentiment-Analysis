Senaryosunu da yazan Kenneth Lonergan’ın yönetmen koltuğunda oturduğu “Manchester by the Sea” , aldığı “En İyi Erkek Oyuncu” ve “En İyi Orijinal Senaryo” kategorilerindeki Academy ve BAFTA ödüllerini fazlasıyla hak etmiş olan bir drama …
9 milyon dolarlık bir bütçeyle çekilmiş olan bu “bağımsız ( indie ) film” Boston’da , çöp toplama ve daireleri boyamanın yanı sıra sıhhi tesisat , elektrik vs. gibi işler de dahil dört binaya birden kapıcılık hizmeti veren Lee Chandler’ı ( Casey Affleck ) tanıtan karelerle başlıyor …
Elbette kiracılara , örneğin Bayan Olsen’e ( Missy Yager ) karşı takındığı olumsuz tavır ile bira içmek üzere gittiği barda çıkardığı “hır” , her ne kadar o an için ne olup bittiğini pek anlayamasak da kendisinin içinde bulunduğu mevcut ruh hali hakkında fikir edinmemize daha fazla yardımcı oluyor …
Ertesi gün çalıştığı binalardan birinin önündeki karları kürerken Lee , Dr .
Muller’den ( Robert Sella ) gelen telefon sonrasında arabasına atlayarak Manchester’daki Beverly Hastanesine doğru yola koyulur …
Zira teknesinde aniden yere yığılarak kalp krizi geçiren ağabeyi Joe ( Kyle Chandler ) hastaneye kaldırılmıştır …
Kendisini aile dostları George ( C. J. Wilson ) ile hemşire Irene ( Susan Pourfar ) karşılarlar …
Evet hiç de “sürpriz olmayan” bir biçimde Joe hayatını kaybetmiştir …
Neden mi böyle söyledik ?
Çünkü Joe’nun kendisi , karısı Elise ( Gretchen Mol ) , babası Stan ( Tom Kemp ) , kardeşi Lee ve Dr .
Bethany’nin ( Ruibo Qian ) bir arada oldukları bir flashback aracılığı ile bunun er veya geç bir gün zaten böyle olacağını öğreniyoruz …
Cenaze işlemleriyle George ilgilenirken hastanenin morgundaki ağabeyini son bir kez daha gören Joe , buz hokeyi antrenmanında olan on altı yaşındaki lise öğrencisi yeğeni Patrick’i ( Lucas Hedges ) almaya gider …
Bir başka flashback de Lee’nin boşandığı karısı Randi ( Michelle Williams ) ile küçük kızları Suzy ( Chloe Dixon ) ve Karen ( Ellie Teeves ) ile de tanışıyoruz …
Sırada ise filmin ana konusunu oluşturan “Joe’nun vasiyetini” , teslim almak amacıyla avukat Wes’e ( Josh Hamilton ) gitme faslı vardır …
Ki , yazılanlara göre Joe kardeşi Lee’yi oğlu Patrick’e “vasi” tayin etmiştir …
Buna başta şiddetle itiraz etse de Lee , çaresizce kabullenmek zorunda kalır durumu …
Yoksa Patrick ortada kalacaktır …
Bu arada bir diğer flashback de Lee’nin sıklıkla zıvanadan çıkmasına ve insanlarla uyumlu ilişkiler kuramamasına yol açan “büyük felakete” de tanık oluruz …
Artık filmin bundan sonrasında , gönülsüz olarak vasiliği kabul eden ve “Manchester’da yaşamak istemeyen” Lee ile “Boston’a gitmemek için elinden geleni yapan” bir ergen olan Patrick arasındaki ilişkiye odaklanılıyor …
Laf aramızda : Aslına bakarsanız her ikisi de kendilerince haklıdırlar …
Peki sonuçta kazanan kim mi oluyor ?
Tabii ki bu sorunun yanıtı filmin devamında …
Eğer fırsat bulup da bugüne kadar izlemediyseniz , Casey Affleck ile sinema dünyasının yükselen değerlerinden Lucas Hedges’ın “kimyasal bütünlük” içindeki bir performans sergiledikleri bu filmi kesinlikle kaçırmamanızı önereceğiz …
Keyifli seyirler ,
