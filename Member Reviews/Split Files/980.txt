İlk Yenilmezler filminden beri beklediğimiz Thanos sonunda sahneye çıkıyor .
Thanos'un güçlü karakteri , amacı için sevdiği tek kişiyi feda etmesi ve yalan söylememesi iyi yansıtılmıştı .
Yani filmi film yapan en büyük etken Thanos'un kendisiydi .
Evrendeki kaynakların sınırlı oluşu ama isteklerin sınırsız oluşu nedeniyle canlıların yarısının ölmesi gerektiğini düşünen Thanos altı sonsuzluk taşının peşine düşüyor .
Filmin bir diğer iyi tarafıysa on yıldır izlediğimiz bütün kahramanların ( Ant - Man hariç ) bir araya gelmesiydi .
Bu kadar çok kahramanı bir arada izlemek büyük bir keyifti .
Thor , Doctor Strange ve Iron Man ön plandaydı yani onların rolleri daha önemliydi , ayrıca Iron Man’in ve Spider Man’in yeni kostümleri çok iyiydi .
Russo kardeşler çok iyi iş çıkarmışlar , Kaptan Amerika’nın son iki filminde de iyi iş çıkarmışlardı .
Yüksek temposu , muhteşem aksiyon sahneleri ve görselliği mükemmeldi ; Wakanda ve Titan’daki savaş sahneleri çok iyiydi .
Filmin tek göze batan karakteri Vision’dı .
Vision taş için feda edilmiyor ve hayatta kalması için Wakanda savaşı yapılıyor ama savaşta onlarca , belki yüzlerce insan ölüyor ; yani sonuçta her ne kadar Avengers ekibinin bir üyesi olsa da Vision bir makine .
Bir makine için tüm bunların yaşanması bana mantıklı gelmedi , aynı şey Scarlet Witch ile yaşadığı aşk mevzusu için de geçerli .
Ayrıca tüm dünyada gösterime giren ve milyonlarca kişinin izlediği bir filmde sınırlı kaynaklar için bazı insanların ölmesi gerektiği fikrinin işlenmesi daha doğrusu bilinçaltına böyle bir fikrin verilmesini doğru bulmadım .
Sonuç olarak hem Marvel’ın hem sinema tarihinin en iyi filmlerinden biri olmuş , filmin yaşattığı heyecan mükemmeldi . 
spoiler : 
Titan’da Thanos’u yenmeye çok az kalmışken Quill’in Thanos’u uyandırmasına eminim herkes çok kızmıştır ama bunun yaşanacağını Doktor Strange’in ön görmesi ve bunun da on dört milyon altı yüz beşte bir olan ihtimalin bir parçası olduğuna eminiz ki zaten gelecek filmde kahramanlarımız bir şekilde Thanos’u yenecektir .
Loki’nin vedası ise çok dramatik oldu , birçok defa bizi öldüğüne inandırdı ama bu sefer ki gerçekti .
Son olarak snap sahnesi ve devamındaki sessizlik çok iyiydi böylesi bir final ve böylesi bir film izlemek çok büyük keyifti .
