Tüm eğitim sistemimiz , toplum , aile ve adına ne derseniz deyin bir çeşit sistem , bize kalıplaşmış bir hayat tarzını öğretmeye çalışır .
Tüm bu kalıpların arkasında yatan ise kolektif bilinçaltımızdır .
Tüm insanlık tarihinin tüm korkuları birleşmiş ve bizi azami düzeyde güvenli tutacağına inandığı bir hayat sistemini devreye koymuştur .
Bir şey olma çabası , beraber yaşama ve kurallar silsilesine uyma .
Her ne kadar bu hiçbir zaman mümkün olmasa da , zihin her şeyi kontrol etme ve kalıplara , kurallara uydurma çabasındadır .
Tüm bu sistem karşıtlı – ikili bakış açısı bir rekabeti doğurur ve bu rekabet halinde bireyler bir şeylere ulaşmak , bir şeyler olmak için kıyasıya mücadele ederken sevgi ve merhamet duyguları ile bağlar zayıflayabilir ve hatta bazen tamamen kaybolur , robotlaşırız .
Elde edilen suni ödüller bile artık kısa süreli hazları bile vermez .
The Lobster filminin konusu artık çift olarak kabul edilmeyen bireylerin 45 gün boyunca bir otelde tutulu onlara son bir şans verildiği bir dönemde geçiyor .
Eğer çiftini bulamazsan dileğin bir hayvan olarak hayatına devam etmekten başka seçenek kalmaz bu kişilere .
Film , evlilik ve çift ilişkileri ile ölesiye dalga geçerken , hayatında ilk defa tek başına kalan kahramanımız David eğer çiftini bulamazsa filme ismini veren hayvana dönüşmek ister ; ıstakoz .
Istakoz hem uzun ömürlüdür hem de cinsel açıdan güçlüdür ; erkek zihninin çalışma prensibine tam uygundur .
David bazı denemelerine rağmen başarılı olamaz ve otelden kaçar ve tam bu sisteme karşı gelen ikinci bir grup ile karşılaşır .
Bu grup da herkes tek olacaktır , ikili yakınlığa , cinselliğe ve hatta flörte dahi izin verilmez .
Zihnin ayrımcı ve zıt görüşü bu grubun oluşması ile netleşir ; her iki taraf veya düşman sadece savaşı ve birbirlerini körükler ve kazanan olmaz .
Kendilerini özgür sanırlar ama bu sefer kendi kendilerini daha beter bir kıskacın içine sokmuşlardır .
Nitekim burada aşık olduğu kadın ile de bu iki zıtlığın arasında kalır ve bir çözüm bulamazlar .
Yönetmen Yorgos Lanthimos , bu çözümsüzlüğü filmin sonunda da olduğu gibi seyirciye bırakır . “Kimse özgür olduğuna inanan . birinden daha iyi köle olamaz . ” [ Goethe ] Daha fazlası için bloğu ziyaret edin .
