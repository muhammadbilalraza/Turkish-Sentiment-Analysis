Senaryosu , serinin yaratıcısı da olan Derek Kolstad tarafından yazılan “John Wick : Chapter 2” , yönetmen koltuğunda , ilk filmdeki gibi Chad Stahelski’nin oturduğu bir drama …
Prömiyeri , 30 Ocak 2017’de Los Angeles , California’da yapılan ve 10 Şubat 2017 tarihinde Amerika’nın genelinde vizyona giren filmin , 7.5 / 10 ( 359.174 oy ) ve 4.1 / 5 ( 56.715 oy ) olan IMDB ve Rotten Tomatoes izleyici puanı ortalamalarıyla 7.4 / 10 ( 274 yorum ) ve 75 / 100 ( 43 yorum ) olan Rotten Tomatoes ve Metacritic yorum ortalamaları , iyi bir seyirlik olduğunu söylüyor gibi …
Ama biz yine de çekimleri New York ( ABD ) , Roma ( İtalya ) ve Montreal’de ( Kanada ) olmak üzere üç farklı ülkede gerçekleştirilen bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , 40 milyon dolarlık bir bütçeyle çekilen ve 171.5 milyon dolar gibi oldukça tatmin edici bir hasılat rakamına ulaşılmış olan filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , belirleyici özelliklerinden hiçbiri atlanılmadan “neo – noir” ın dibine vurulduğu filmlerden biri olduğunu söyleyerek başlayabiliriz …
Zira kadın ( Ruby Rose’un canlandırdığı Ares ) , karanlık , suç ve yozlaşmanın her türlüsü ile cinsellik , kin , nefret , şüphe , ihanet , ( Peter Stormare’in tüttürdüğü ) puro , sokaklardaki rengârenk neon ışıkları ve bardaktan boşalırcasına yağan yağmur , bu filmde de mevcut …
Yani ortada , serinin ilk filmi için yazdığımız yorumda da ifade ettiğimiz gibi Chad Stahelski ve Derek Kolstad ikilisinin aksiyonun çok ötesine taşan zekâ dolu bir kusursuz tasarımı söz konusu …
Hani öyle ki , sanki filmdeki her sahne kurguya , itinayla planlanarak yerleştirilmiş gibi duruyor …
Aksiyon dolu hikayesi , John Wick’in evinin yakılmasıyla start alan bu filmde , Keanu Reeves’e ilaveten Ian McShane ve Lance Reddick’ten oluşan serinin kemikleşen oyuncu kadrosu da artık tam bir netlik kazanmış …
Aynen Keanu Reeves’in “Matrix” serisinde birlikte oynadığı Laurence Fishburne’ün de Bowery King karakterinde bu filmin castingine renk katıp izleyen bölümlerde kendine sağlam bir yer açtığı gibi …
Elbette aynı kadroda , 60’lı ve 70’li yılların spagetti western kahramanlarından Franco Nero’yu görmek , ebeveynlerimiz dâhil bütün tanıdıklarımızın hayatta oldukları çocukluk yıllarımızı anımsattığı için bize farklı duygular da yaşattı …
Tabii her yerin , kafalara sıkılan kurşunlar sayesinde kan gölüne döndüğü bu filmde de aksiyon , ilk filmdeki gibi hız kesmeden devam ediyor …
Üstelik John Wick için bir “şehir efsanesi” haline gelen , o tek bir kalemle adam öldürme işinin nasıl yapıldığını öğrenme fırsatını da yakalıyoruz bu filmde …
Fakat bütün bunların tadını çıkartabilmek adına film için edilen , hikâyesi “mantık hatası doluydu” veya “basmakalıptı ( cliché ) ” gibi laflara pek itibar etmemek gerekiyor …
Belki biraz tarzımızın dışında olacak ama tek bir “spoiler vermeden” buraya kadar yazdıklarımızın tamamı , zımnen de olsa ikisini de içerdiği için filme ilişkin hem ilk tespitimiz hem de ilk önerimiz olsun …
Artık ayrımı gönlünüze göre siz kendiniz yaparsınız …
Sonuç olarak , kendi değerlendirme sistemimiz içinde “İyi” kategorisine dâhil ederek puan olarak da 3,5 verdiğimiz türünün en iyi örneklerinden biri olan bu film için önerimiz de eğer bugüne kadar halen izlemediyseniz , olumsuz puan ve yorumlarda söylenilenlere aldırmadan “muhakkak bir şans da siz verin” şeklinde olacak …
Keyifli seyirler …
