" Jamie Foxx , Christoph Waltz , Leonardo DiCaprio , Kerry Washington ve Samuel L. Jackson'dan oluşan , 2 Oscarlı , 8,5 IMDb puanlı , muhteşem senaryolu bir Quentin Tarantino başyapıtı . Quentin Tarantino , bu filmle birlikte o kendine has ucuzlaştırma tarzından çıkmış ve bir nevi Western türüne geçiş yapmıştır , merakla beklenen The Hateful Eight bunun bir kanıtıdır . Ayrıca Tarantino , küçük bir rolde almıştır . Filmin eşsiz muzikleri , Western türüne layık çöl , dağ , kayalık manzaraları vardır . Zekice kurgulanmış diyalogları , fazla işlenmemiş bir konuya sahip olmasıyla dikkat çeken yapımda Tarantino'nun her zaman ki tarz ve stilinden çok çok uzaklarda bir senaryo ve tür var . Oyunculuklar , senaryoya çok büyük uyum sağlamış ve gerçekten daha iyisi olamazdı . İzlerken sürenin su gibi akıp gitmesi , filmin ana karakteri Django isminde ki kölenin intikam isteği ve karısını kurtarma umudu filmi izlemeye değer ve çekici bir film olarak tanıtıyor . Christoph Waltz , oyunculuğuyla büyülemiş ve aldığı Oscar ödülünü hakettiğini her fırsatta kanıtlamıştır . Filmde çok doğal şiddet sahneleri , çekim ortamları ve özellikler var ; özellikle de silahların konuştuğu ilk sahnede . Karakterler çok doğal ve çok hoş , sinema tarihine kazandırılması izleyicilere edilmiş en büyük armağanlardan birisi . İnsanların , Teksasta bir kasabada bir zenciyi at üstünde görürken verdikleri tepkiler görülmeye değer . Western türü filmler , her zaman çok beğenilmiş ve IMDb üzerinden de güzel puanlar almıştır ; işte bu filmde o filmlerden bir tanesi . Türünün kalitesini yükselten , başarılı Western filmlerinin 60'lı 70'li yıllarda kalmadığını açıkça yüzümüze tokat gibi vuran bir film . Muzikleri de bir ayrı güzel , hepsi tek tek dinlenmeye layık . Film beklediğimden çok daha başarılı çıktı . Filmde ki Django & Schultz ortaklığı , sinema tarihine damga vurmuş ortaklıklardan birisi ve en önemlilerindendir . Filmin büyüsü , diyaloglarıyla paketlenmiş . Tüm bunlara ek olarak da film'de zencilere yapılmış zulümlerin , insanlık haklarının nasıl kısıtlandığının ve onları köle gibi çalıştırdıklarının gerçekleri de anlatılıyor . Leonardo DiCaprio'nun kötülükle beslendiği , Django'nun intikam isteği ve Schultz'un yardımlarıyla renklenen muhteşem bir film . DiCaprio'yu ilk kez bu filmle birlikte kötü bir roldeyken gördüm diyebilirim , çokta başarılı bir oyunculuk sergilemiş . Bunun yanında Samuel L. Jackson , zaten inanılmaz olan oyunculuğunu gerçekçilikle birleştirerek rolünün hakkını vermiştir ; şayet yaşlı bir adam rolü için bu adam seçilmeseydi , bu rol bu kadar başarılı olmazdı kanımca . Django'nun karısını gördüğünde verdiği tepkiler , tüylerimi diken diken etti ve bire bir aynı şeyleri hissetmiş gibi oldum . Kim hayatta en çok değer verip sevdiği , hayatının kadını ilan ettiği kişiyi çıplak bir vaziyette işkence görürken görmek ister ki ? İşte Django'nun gözlerinde ki parlaklık , o intikamın günden güne büyüyen ateşinin simgesi . Filmde ki her karakter , birbirini başarı konusunda geride bırakacak niteliklerin sahibi . Leonardo DiCaprio'nun canlandırdığı Candie ve Christoph Waltz'ın oynamayı üstlendiği Dr . Schultz karakterleri bu çekişme de birbirleriyle kıyasıya rekabete giriyor diyebiliriz ; çünkü iki karakterde sinema tarihinin en eğlenceli ve gerektiğinde en sert karakterlerinden birisi olabiliyorlar . Filmde öyle beklenmedik , öyle sürpriz anlar var ki ağzım açık kaldı . Muziklerine bir kez daha değinmek istiyorum , sahneleriyle çok büyük uyumlar sağlamış ve insanı filmin içine çekmiş muzikler kullanılmış , özellikle de Ain't No grave isimli efsanevi şarkı . Sondan bir önce ki kurtulma sahnesinde ise , Django'nun oynadığı oyun çok zekiceydi . Dahada ötesinde sahne , sinema tarihinde ki en başarılı sahnelerden ve adından en çok söz ettirmiş anlardan birisidir . Bir karı kocanın kavuşması üzerine kurulu , inanılmaz bir film . "
