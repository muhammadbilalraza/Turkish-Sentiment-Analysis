Filmin giriş bölümündeki çarpıcı anlatım , seyircide büyük bir merak ve heyecan yaratıyor .
Fakat filmin ilk bir saatinden sonra geçmiş ve gelecek hikâyeleri arasında bağlantı ve izler kaybolmaya başlıyor ve seyirci gözüyle takibi zorlaşıyor .
Seyircide , kim kimdi ?
Bu neden oldu ? benzeri sorular oluşuyor .
Yönetmenler , anlatım aracı olarak böyle bir üslup kullanmak istemişler .
Film , her şeyden önce dikkat istiyor .
Yönetmen Wachowski kardeşlerin “devrim olmasa da bir şeyler yapmalı” sinema söylemenin Matrix ve V for Vendetta ile kıyaslandığında gerilediğini söylemek mümkün .
Tykwer ise , daha çok aksiyon sahnelerindeki mizah ve kurgu anlayışıyla başarılı oluyor .
Filmin oyunculuk performansları çok başarılı değil .
Abartılı ve yoğun makyajın yanı sıra karikatürize edilmiş karakterler , sanki bir animasyon filmi izlenimi veriyor .
Oyuncuların değişik hikâyelerde iyi ve kötü diye ayırılması , hatta cinsiyet değiştirmesi ; bilinçli bir karar olarak oyuncuları önemsizleştirip , ana hikâye eksenini öne çıkarıyor fakat senaryonun savrulmasına engel olamıyor .
Bulut Atlas’ı “İnsanın Var Olmak Savaşı” anlatımında başyapıt olmasa da görülmesi gereken önemli bir film . http://sosyalmedyamacerasi.blogspot.com/2012/11/1024x768-normal-0-21-false-false-false_4.html
