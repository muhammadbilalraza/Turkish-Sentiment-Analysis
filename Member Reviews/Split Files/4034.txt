D. J. Caruso son yıllarda özellikle gençlere hitap etmeyi başaran bazı filmler çekmişti .
Günümüz akımlarına neredeyse kulpu kulpuna uyan " I Am Number Four " aslında onun için başlangıçta doğru bir tercih gibi gözüküyor .
Fakat karşımızda aynı oranda başarılı bir film yok ne yazık ki .
Yanlış bilmiyorsam kitap uyarlaması .
Kitabını okumadım , dünyasına dair de pek bir bilgiye sahip değilim .
Yani şunu söylerseniz bir itirazım olmaz , " Aslında kitapları muhteşem , onları okuman lazım , filmi kötü olmuş . "
Ama böyle olduğunu da zannetmiyorum maalesef .
Yani her haliyle sığ bir fantastik altyapının olduğu belli ve günümüz trendlerinde dahi zorlama gözüken bir hikaye var bence .
Oyuncular pek dikkat çekici değil doğal olarak .
Gerçi hiç beklemediğim bir biçimde Pettyfer'in oyunculuğu fena çıkmadı .
En azından bu gibi roller bazında düşündüğümüzde .
Düşük beklentileri dahi karşılamadığını söylemem lazım .
Kendi türü içinde ele aldığımızda bile ön plana çıkabilecek kaliteye sahip olduğunu düşünmüyorum .
Çerezlik olduğu bir gerçek , ancak daha hoş bir çerezlik olabilirdi .
