Süper oyunculuk , müthiş kurgu , olağanüstü çekimler , harikulade bir film .
Başlıktan yola çıkarak , " oyunculuk performansları başta Joaquin Phoenix olmak üzere takdire şayan ; zor ve sıkıcı bu hikayeyi uyarlama yöntemi de tartışılmayacak kadar iyi ; çekimler ise büyüleyici görsel bir ziyafet adeta " dersem , filme yakışır bir özet çıkarmış olurum .
Dürüst olmak gerekirse yönetmenin adını daha önce hiç duymamıştım .
Fakat bu filmi izledikten sonra Paul Thomas Anderson adını kolay kolay unutmayacağımı düşünüyorum .
Filmden sonra yönetmeni merak ettiğim için diğer filmlerine de baktım .
Neyse , şimdi konumuz yönetmenin diğer filmleri değil , konumuz fazla eleştiriye açık olmayan , 2012'nin en önemli filmlerinden biri ; " The Master " .
Bu filmin birçok küfür , argo kelimeler , cinsellik gibi unsurlar barındırdığını belirtiyor ve bu tip sekanslardan uzak durmak isteyenler bu filmden de uzak dursun diyerek uyarımı yapıyorum .
Ama bu tarz arka planda kalan unsurları takmayan , filme odaklanan , film izlemek isteyenlerin de bu çok özellikli yapımı görmelerini öneriyorum .
Film , güzel bir sahilde çirkin bir adamı göstererek başlıyor .
II. Dünya Savaşı'ndan sonra kendini bir adada bulan Freddie Quell ( Joaquin Phoenix ) ve geri kalan askerler savaş yüzünden cinselliğe aç , çabuk sinirlenen , sorunlu tipler haline gelmiş .
Bir sonraki sahnede de böyle bir durumda iş bulmak zor olduğundan Freddie'nin en azından bir işim var diyerek fotoğrafçılıkla para kazandığını görüyoruz .
Ama kontrolsüz öfkesi yüzünden burada fazla tutunamıyor , bir adamla kavga edince işinden oluyor .
Zaten alkolik bir tip olan Freddie , ertesi gün iyicene içiyor ve kendini birden bir gemide buluveriyor .
Gemide The Cause diye bir kuruluşun başkanı ve aynı zamanda geminin kaptanı olan Lancaster Dodd ( Philip Seymour Hoffman ) ile tanışıyor .
Freddie artık bu kuruluşun bir üyesi olup ilerleyen zamanlarda Master'ın önüne bile geçecektir .
Film hem arkadaşlık , hem aşk , hem din , hem inanç , hem de kişilik gibi bir sürü konuyu ele alıyor , bir sürü mesaj veriyor ve bir sürü duyguyu içinize işliyor .
The Master , ne kadar entel olursa olsun , ne kadar cinsellik ve argo kelimelere yer verirse versin , konunun işlenişi , verdiği mesajlar güzel olunca ve bunu bize muazzam bir şekilde sununca film bitince şaşırmamak ve filmi beğenmemek elde değil .
Ayrıca Joaquin Phoenix , son zamanlarda izlediğim en iyi oyunculuk performanslarından birini sergiliyor .
Kavgacı , alkolik , aşık ve sorunlu bir kişiyi ancak bu kadar iyi canlandırabilir insan .
Yan rollerde olan Philip Seymour Hoffman ve Amy Adams da kanımca çok iyi iş çıkarmış .
Özellikle Joaquin Phoenix ve Philip Seymour Hoffman'ın mükemmel uyumunu ve sanki baba - oğul gibi bir görüntü sergilediklerini de söylemeden geçersem olmaz .
Paul Thomas Anderson , zor , sıkıcı , entel bir konuyu sinema sanatının tüm avantajlarından yararlanarak bize harika bir şekilde sunuyor ve birçok sinemaseverin filmine hayran kalmasını sağlıyor .
Filmi ne kadar övsem de beni hayran bıraktığını söyleyemem .
Ama fazlasıyla beğenimi kazandığı da bir gerçek .
8,6 / 10
