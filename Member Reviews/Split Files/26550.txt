Gerçek hayatta Marion Cotilard ile evli olan Guillaume Canet'in yazdığı , yönettiği ve Cotillard ile birlikte başrolde olduğu üçüncü filmi olan Rock ' n Roll , ünlü oyuncuların kendi hayatlarına dair yönelttikleri absürt bir bakış adeta .
Konu şöyle : " Başrolde kendilerini canlandıran Guillaume Canet , Marion Cotillard ile olan evliliğinden ve oynadığı filmlerden sıkılmıştır , bu yüzden de bir nevi orta yaş krizine girmiştir . Hayatına bir hareket kazandırmaya çalışan Canet , önceden hiç yapmadığı şeyleri yapmaya başlar ve bu şekilde farklı birisine dönüşmeye başlar . Böylece Cotillard ile olan evliliği de değişir . Canet , bu şekilde kendi yolunu bulmaya çalışır . "
Fransız komedilerinden pek haz etmem .
Ara sıra başarılı örnekleri çıksa da genel anlamda onları fazla sulu veya bel altı bulurum .
Bu yüzden Rock ' n Roll'a " hiç fena değildi " diyor olmam , beni gerçekten de şaşırttı .
Bu film kesinlikle bir başyapıt veya son yıllarda çekilmiş en iyi komedi filmlerinden birisi değil .
Ama 2 saatlik uzun süresine rağmen güçlü oyuncu kadrosu ve ilginç fikirleri ile izlediğim sırada sıkılmadığım bir filmdi .
Öncelikle oyunculuklar şahaneydi .
Guillaume Canet'in namını önceden duymuş olsam da daha önceden hiç onun oynadığı bir filmi izleme fırsatı bulamamıştım .
Canet bu filmde harikaydı .
Sadece oyunculuğu da değil , senaryosu ve yönetmenliği de oldukça başarılıydı .
Bunun dışında filmde Gilles Lellouche , Kev Adams ve Ben Foster gibi ünlü oyuncuların da kendilerini canlandırmasını görmek çok hoştu .
Filmi kesinlikle daha eğlenceli bir hale getirmişler .
Beni bu filmde en çok şaşırtan kişi ise Marion Cotillard'dı .
Onun ne kadar mükemmel bir oyuncu olduğunu hepimiz biliyoruz .
Ama Cotillard , filme komedi açısından özellikle de ikinci yarıda sade ama bir yandan da eşsiz bir şeyler katmış .
Onu bu filmde izlemek çok eğlenceliydi .
Gelelim filmin espri anlayışına .
Bu konudan pek emin değildim çünkü dediğim gibi , Fransız komedilerini pek sevmiyorum .
Sonuç olarak filmde sevdiğim ve sevmediğim espriler vardı .
Oyuncuların içinde bulunduğu sektöre dair yapılan şakalar oldukça yaratıcıydı ve bu sahnelerin çoğunda kendimi gülerken buldum ama film beni ikinci yarısında biraz kaybetti .
Bu filmin absürt olması gerektiğini anlıyorum ama film ikinci yarıda gereğinden biraz fazla ileri gitti ve beni sürekli filmden çıkardı .
Ayrıca finalin de daha iyi bir şekilde bitebileceğini düşünüyorum .
Çünkü film absürt olmak için oldukça hayal dışı bir finale kalkışmış ve aslında kötü bir final olmasa da film , ilerlediği yönün tam tersine gitmiş .
Kimileri için bu iyi bir şey olabilir ama ben oldukça zayıf buldum .
Kısacası , eğer Fransız komedilerini seviyorsanız bu filme bayılacaksınız .
Eğer sevmiyorsanız , yine de bu filmi izlerken sıkılmayacaksınız .
Bu da Rock ' n Roll hakkında diyebileceğim en iyi şey .
Çıkan sonuç mükemmel olmasa bile bu film tamamen rezalet olabilirdi .
Ama güçlü oyuncu kadrosu ve Canet'in yönetmenliği ile Rock ' n Roll , izlemesi keyifli ve oldukça ilgi çekici bir yapım .
Kolayca tekrar tekrar izlenebilecek bir film olmasa bile vaktinizi harcamaya değer .
FİLMİN İYİ YANLARI : + Canet'in senaryosu ve yönetmenliği . + Güçlü oyuncu kadrosu . + Yaratıcı şakalar .
FİLMİN KÖTÜ YANLARI :
- Çok absürt olmaya çalışan ikinci yarının ilk yarıdan bağımsız hissettirmesi .
- Daha iyi olabilecek bir final .
TOPLAM PUAN : 6.5 / 10
