İspanyollar bu işi biliyor !
İlk saniyede başlayan ve ara ara sabitlense de hiç düşüşe geçmeyen , sürekli artış gösteren bir heyecan - gerilim grafiği var .
Bazı kusurları yok mu filmin ?
Var .
Ancak kendinizi kaptırmayı başarabilirseniz bunlar çok da gözünüze batmıyor .
Fazla da detaya girmek istemiyorum ancak kısaca söylemek gerekirse , beni en fazla rahatsız eden tercihlerden biri yaratılmaya çalışılan ancak hem filmin tonuna , hem de karakterlerin yapısına çok ters düşen " romantizm " çabasıydı .
Belen Rueda , en azından gerilim türü çerçevesinde değerlendirdiğimizde , filmi tek başına kusursuz bir oyunculukla taşıyor .
Aklınızdan uzun süre çıkmayacak bolca sahne mevcut filmde .
Belki benzerlerini daha önceden izlediğimiz , ancak bir iki hamle sayesinde kendi içinde orjinal hale gelmeyi başaran sahneler bunlar .
Tahmin edeceğiniz gibi sürükleyicilik had safhada .
Zihniniz sürekli dolu .
Sürekli bir şeyleri tahmin eder halde buluyorsunuz kendinizi .
Ancak bu durumu tamamen " katil kim ? " sorusunun cevabını ararkenki gibi bir maratona benzetemeyiz .
Daha çok yaşananların arkasındaki gizemi açığa çıkarma gayreti var .
Korku - gerilim türünün takipçisiyseniz ve çokça izlediğiniz Amerikan filmleri artık monotona bağladıysa , bu Avrupa örneğini düşünmeden tercih edebilirsiniz .
Eksilerine çok kafa yormazsanız , pişman etmeyecek bir tecrübe yaşarsınız .
