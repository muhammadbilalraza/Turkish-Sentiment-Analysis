" Çölün ortasında düşmanları gözetleyen asker Mike Stevens , görevin kötü ilerlemesi sonucu bölgeden ayrılır ve bu sırada da yanlışlıkla bir mayına basar . Yardım için ordunun oraya gelmesi günler süreceğinden Mike , tek başına hayatta kalıp bu durumdan nasıl sağ çıkacağını düşünür . "
Uzatmadan direk konuya gireceğim , uzun zamandır bu kadar ilginç başlayıp kötü ilerleyen bir film izlememiştim .
Çünkü ilginç konusu dışında Mine , seyirciye hiçbir şey vaat etmiyor .
Hatta konusunu doğru düzgün bile işleyemiyor .
Öncelikle filmin süresi 90 dakika olmasına rağmen 2 saat gibi hissettirdi .
Film , süreyi uzatmak için süresi boyunca en mantıksız ve hikayede bulunmaması gereken şeylere başvurmuş sürekli .
Bu yüzden de sürekli flashback sahnelerinde olaydan olaya atlayarak seyircinin kafasını gereksiz yere karıştırıyor .
Ayrıca filmin finali de çok saçmaydı .
Spoiler vermek istemiyorum ama size şunu diyebilirim ki son sahne , bütün film boşuna yaşanmış hissini veriyor .
Eğer film iyi olup sadece finali zayıf olsaydı " yine de bir göz atmaya değer " derdim , tıpkı geçen hafta vizyona giren ( ve içeriği şaşırtıcı derecede benzeyen ) The Wall filmi gibi .
Ama bu film o kadar sıkıcı ve gereksiz bir şekilde ilerliyor ki , final sahnesi de " böyle zayıf bir filmden de böyle bir son beklenirdi zaten " dedirtiyor anca .
Armie Hammer'ın oyunculuğu fena değildi .
Hammer'ın rolü için verdiği emeği takdir ettim .
Ayrıca manzaralar da başarılıydı .
Bunların dışında , Mine hakkında başka söyleyecek iyi bir yan bulamıyorum açıkçası .
Ve bu yazının biraz kısa olduğunun farkındayım fakat Mine ile ilgili yazacak başka bir şey daha aklıma gelmiyor .
O kadar boş bir filmdi ki !
Kısacası Mine , ilginç konusu ve Armie Hammer'ın verdiği iyi performansa rağmen zayıf bir iş olmayı başarmış .
Sırf süreyi uzatmak için yerleştirilmiş hikayeye katkısı olmayan sahneler , gereksiz yan karakterler ve özellikle de final sahnesi , Mine'ı son zamanların en zayıf filmlerinden birisi yapıyor .
Tam olarak rezalet bir film değil ama kesinlikle büyük bir vakit kaybı .
Size tavsiyem , Mine yerine The Wall filmini sinemada izlemeniz .
FİLMİN İYİ YANLARI : + Armie Hammer . + İlginç konu .
FİLMİN KÖTÜ YANLARI : - . gereksiz şeyler ile harcanmış .
- Final sahnesi .
- Bomboş bir senaryo .
TOPLAM PUAN : 3 / 10
