Hollywood’un eleştirilecek yönü çok , bunu özellikle ödül sezonunun en yoğun yaşandığı dönemlerde dile getirmek ise oldukça doğal .
Fakat bu lider sinema sektörünün dünyanın diğer köşelerinde çok sık rastlayamadığımız özel ve önemli bir yönü de var : Metot oyunculuğu .
Amerikanlar ucuz ve basit sinemacılar yetiştirdiği kadar on yıllardır sanatın varlığını kutlayan yetenekli performans sanatçılarını da kültür tarihine katmış bulunmakta .
Ülkenin doğusunda ve batısında , çok ince ve özenli eğitimler veren metot akademileri mevcut ve buralardan yolu geçmiş isimler çoğu zaman haksız / olumsuz eleştiriye açık olmayı gerektirmeyecek kadar değerli .
O isimlerden biri de Joaquin Phoenix’in ta kendisi .
Oyunculuğa verdiği aranın ardından geçtiğimiz sene Paul Thomas Anderson başyapıtı The Master’da küllerinden doğan Phoenix , arayı çok açmadan bir diğer güçlü yönetmen olan Spike Jonze’un türler arası yolculuk yapan son eseri Her’de karşımıza çıkıyor .
Zehir gibi bir Phoenix ile en büyük başarısı Nicolas Cage’e Oscar adaylığı kazandırmak olan Spike Jonze’un ( ironiyi anlamayan nesillere alışkın olmadığımızı hatırlatalım ) bir araya gelmesinden doğacak işin herhangi bir filmden hallice olacağını düşünenler yanılıyor ; fakat böyle birliktelikler her zaman tozpembe değildir .
