YILIN İYİ FİLMLERİNDEN İngiliz yazar Paula Hawkins’in 2015’te yazdığı ‘The Girl on the Train” romanı 47 yaşındaki Amerikalı yönetmen Tate Taylor tarafından sinemaya aktarıldı .
Dünya kitap listeleri arasında en çok satan roman ünvanına sahip olan yazar , yarattığı sıra dışı karakterlerle farklı dünyaların gizem dolu kapılarını açıyor .
Emily Blunt , Rebecca Ferguson , Haley Bennett , Justin Theroux , Luke Evans ve Edgar Ramirez’ in başrolleri paylaştığı psikolojik gerilim yüklü film , bizleri geçmişiyle her gün yüzleşmek zorunda kalan bir kadının karşılaştığı korku dolu anları gösteriyor .
Klasik korku düşüncesinin dışına çıkan algıyla birlikte , Stephan King tarzı “korku sineması” senaryosunun yıkıldığını görüyoruz bu yeni yapımda .
Yakın dönem popüler kitapların sinemaya aktarılış öyküsü günden güne çoğalırken “Trendeki Kız” çarpıcı konusuyla bizleri sinemaya kilitleyecek güce sahip .
Bu film “Yeni Gone Girl” olur mu peki ?
Kıyaslama yaparsak eğer , beklentilerin üstünde konusuyla Gone Girl’ü paralel çizgide takip eden çarpıcı film olacağı kesin .
Alkol sorunu yüzünden eşinden boşanıp iş hayatında zor günler geçiren Rachel , obsesif davranışları sonucunda devamlı aynı trenin aynı koltuğunda seyehat edip , çevresinde gördüğü insanların hayatlarını hayal etmektedir .
Kendi dünyasının geçmişinde gezinirken bazı noktaları hatırlamadığını fark eden alkolik kadın , Megan ve Scott’ın evine dalıp mutluluk üstüne düşüncelerin hayalini kuruyor .
Trenden gördüğü gizemli kadının bir anda kaybolmasıyla geçmiş ve gelecek arasında gidip gelecek olan Rachel’ in , gizemli bir bebek ve eski kocasıyla olan olayları kafada bir ton soru işaretini yapılandıracak , korkuyu ve gizemi geniş açılarda bizlere sunacak .
Yönetmen cümlelerin gizeminden yola çıkıp anlatıcı unsurla üç ayrı kadının öyküsünü tek karede birleştirirken eşine az rastlanır sahneler kullanıyor .
Mesela filmin girişinde öylesine etkili diyaloglar var ki , ilk sahneden insan konuya bağlanıp sonu belli olmayan enteresan girdapların içine dalıyor .
Yönetmenin , Rachel üzerinden hayali kurgular yaratıp , kurguların gizemi üzerinden korku dolu görüntülere giriş yapması filmin “gerilim” bağlamında gücünü arttırmış .
Erin Wilson romandan uyarlamada günlüklerle ilerleyen öyküyü kadın dünyasından irdelemesi harikulade senaryoyu ortaya çıkarmış .
Üç ayrı kadının erkek egemen toplumdaki varoluş felsefesi konunun özünü teşkil ediyor .
Özellikle “Gone Girl”deki gibi , suçlu olacağına ihtimal veremeyeceğimiz kadının ikinci bölümdeki görüntüsü izleyeni ters köşeye yatırıyor .
Şaşırtıcı biçimde bizi içine çeken “Trendeki Kız” , erkeklere bağımlılık , alkole bağımlılık , mutluluğa bağımlılık üçleminde yüksek çatışmalar yaratıp , aslında kendisini yaşamın içinde var etmek isteyen kadın kimliğinin harikulade yansıması !
Emily Blunt 2011 yılında Matt Damon ile birlikte rol aldığı “The Adjustment Bureau” filminde ‘karakter’ bağlamında yeteneğini ortaya koymuştu .
Bu filmde öncelikle acınaklı görüntüsünün eşliğinde bizlere ders veren Blunt , Rachel’ in psikopatça davranış biçimlerini filmin içine yayarak konuya damgasını vuran rol analizi kesiyor .
Ayrıca Haley Bennet ise “Megan” rolünün gizem dolu arayışını bizlere net olarak gösteriyor .
Rebecca Ferguson’un iki muhteşem oyuncuyla beraber gösterdiği birliktelik film için on numara tercih olmuş .
Trendeki Kız “The Girl on the Train” , romandan uyarlanan muhteşem senaryosu , şimdiye dek görmediğimiz konu bütünseliyle ‘korku - gerilim’ alanında sizlere bambaşka kapılar açacak . “Yeni Gone Girl” adlandırmasının yanında , “Yeni Gerilim Kuşağı” diyebileceğimiz filmi ajandanıza not alın , pişman olmayacaksınız !
