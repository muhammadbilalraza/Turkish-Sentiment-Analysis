" Kızını bir bombalama olayında kaybeden Quan ( Jackie Chan ) , bunu yapan insanları bulmak için İngiliz devletinin görevlilerinden birisi olan Liam'dan ( Pierce Brosnan ) yardım ister . Liam ise bunu yapan kişileri bilmediği için Quan'a yardım edemez . Fakat Quan , onun bir şeyler bildiğini düşündüğü için ona karşı saldırılar düzenler ve bir yandan da bu olayların politik yanlarıyla karşı karşıya kalır . "
Önceden Casino Royale , Edge Of Darkness gibi filmleri yönetmiş olan ve kendisini başarılı bulduğum Martin Campbell , bu filmde de iyi bir iş çıkartmayı başarmış .
Genel itibariyle The Foreigner , başarılı bir yönetmenliğe , harika oyunculuklara ve ilginç bir hikayeye sahip olan bir film .
Ortaya çıkan sonuç hakkında sorunlarım olsa da , sırf bu saydığım şeyler bile ortaya kendisini izlettiren bir film yapmaya yetiyor .
Jackie Chan'in bu filmdeki performansı oldukça başarılıydı .
Zaten hepimiz onun harika bir dövüş sanatları uzmanı olduğunu biliyoruz .
Ama ben hep Chan'in aynı zamanda gerektiği değeri görülmeyen , güçlü bir oyuncu olduğunu düşünürüm .
Chan ise bu filmde gizemli bir geçmişe sahip olan , karışık bir yapıya sahip olan karakterini harika bir şekilde canlandırmış .
Ayrıca Pierce Brosnan resmen döktürmüş .
Hatta Chan'le bulunduğu bütün sahneleri çalmayı başarmış .
Üstelik Brosnan'ın aslında İrlandalı olup karakterinin de İrlanda aksanıyla konuştuğunu göz önünde bulundurursak , rolüne cuk diye oturmuş .
Ayrıca The Foreigner'ın günümüzdeki aksiyon filmlerine benzememesi de son derecede ferahlatıcıydı .
Çünkü The Foreigner , temelinde bir aksiyon filmi değil .
Yani aksiyon sahneleri filmde elbette var ( ki bu sahneler harika ) ama aslında elimizde politikayla iç içe geçmiş , eski usul bir intikam öyküsü var .
Üstelik filmin hikayesi , bu iki tema hakkında ilgi çekici sahnelere ve yaratıcı fikirlere sahip .
Bu yüzden filmin böyle bir konu hakkında yeni bir şey anlatmasını yaratıcı buldum .
Yine de bu iki tonun zaman zaman birbiriyle uyuşmadığını belirtmeliyim .
The Foreigner , sık sık " gerçekçi bir aksiyon filmi " havasından " yoğun politik konuşmalar " ın olduğu bir filme geçiş yapıyor .
Bu da bir süreden sonra dikkat dağıtıcı oluyor ve filmin sürükleyici olmasına rağmen bazı detayları kaçırabiliyorsunuz .
Bu konuda filmdeki bazı sahnelerin daha kısa sürmesini ve ufak gereksiz detayların çıkarılmasını isterdim .
Son olarak film hakkındaki ufak sorunlarımdan birisi de , ana karakter Quan'ın kişiliği hakkında uzunca bir şey anlatılmamasıydı .
Karakterin geçmişi ve ne yaptığı hakkında neredeyse 1 saat sonra bir şeyler öğrenebiliyoruz .
Bu yüzden o ana kadar " Quan neden şunu yapıyor " benzeri şeyler derken buldum kendimi .
Karakterin kimliğini sır tutmak yaratıcı bir fikir olsa da , bu süre esnasında onun tarafını tutacak bir yan bulamadım doğrusu .
Bu yüzden kızının ölmüş olması dışında , uzun bir süre boyunca ana karaktere karşı kendimi bir yabancı gibi hissettim .
Yine de The Foreigner , vaktiniz varsa izlemenizi tavsiye edeceğim bir film .
Jackie Chan ile Pierce Brosnan'ın performansları filmi etkileyici bir hale getiriyor , üstelik ortadaki hikaye yaratıcı fikirler ve değişik bakış açıları ile dolu .
Aksiyon sahneleri ise olduğu zaman harikaydı .
Film bazen tonuyla sıkıntılar yaşıyor ve hikayesindeki bazı şeyleri çok geç netleştiriyor olsa da ortaya hiç de fena olmayan bir iş çıkmış .
Çok özel ve akılda kalıcı bir film olmamasına rağmen , içerisindeki iyi şeylerle birlikte kendisini izlettiren bir film ortaya çıkmış .
Büyük beklentilere kapılmadan izlerseniz , sonuçtan pişman olmazsınız .
FİLMİN İYİ YANLARI : + Pierce Brosnan ve Jackie Chan'in performansları . + Bilindik bir hikayeye farklı bakış açılarından yaklaşılmış olması . + Az ama etkili aksiyon sahneleri .
FİLMİN KÖTÜ YANLARI :
- Hikayedeki içerikler bazen birbiriyle uyuşmaması .
- Uzun bir süre boyunca ana karakterin bir yabancı gibi hissettirmesi .
- Bazı gereksiz sahneler .
TOPLAM PUAN : 6.5 / 10
