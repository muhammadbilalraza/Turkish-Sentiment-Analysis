“The Lobster” , “Can mı , yoksa canan mı ? ” sorusunun bir kez daha masaya yatırılarak tartışılmasına neden olan “zekice kurgulanmış” senaryosunu da Efthymis Filippou ile birlikte yazan Yorgos Lanthimos’un yönetmen koltuğunda oturduğu enfes bir “hayat dersi” filmi …
Nasıl ya , bir “komedi” değil mi bu ?
Ne alaka …
Olsa olsa , güçlünün zayıfı ayıkladığı “evrim” kuralının bir sonucu olarak , hayatta kalmak için sürekli bir yaşam mücadelesi içinde olan insanın genlerine kodlanmış doğasına odaklanılan bir “black comedy / kara mizah” olur en fazla …
O kadar …
Şimdi haklı olarak , “Bugüne kadar kimse filmi bu bakış açısı ile değerlendirmemişken , sen nereden çıkardın bunu ? ” diyebilirsiniz …
Ayrıntılarına birazdan gireriz ama “anlatıcılığını ( narrator ) ” Miyop Kadının ( Rachel Weisz ) üstlendiği filmde , öylesine ilginç ve önemli iki bölüm var ki , hemen değilse de kısa bir süre sonra , “şakırt” diye düşen “jetonun” sesini duyabiliyorsunuz …
Hangileri mi bu bölümler ?
Elbette ki ilki , David’e ( Colin Farrell ) , Otelin Yöneticisi ( Olivia Colman ) tarafından , kendisine tanınan süre içerisinde başarılı olamaması halinde dönüştürülmesini istediği hayvanın adının sorulması üzerine verdiği yanıt ve bunun nedeni …
Zira David’in tercih ettiği ıstakoz ( lobster ) , “kimseye bağımlı olmadan” denizlerde 100 yıl kadar yaşayabilen bir canlı türüdür …
Hâlbuki otele gelirken , ( evde tek başına bırakamayacağı için yanında getirmek zorunda kaldığı ) bir yıl önceki denemesinde başarısız olarak köpeğe dönüştürülmüş olan kardeşi ve kedi gibi evcilleşmiş hayvanların durumları öyle mi ?
Hatta aksak John’un ( Ben Whishaw ) , kurda dönüşmüş annesi gibi olsa kaç yazar …
Nihayetinde o da avlanabileceği vahşi doğaya değil de , hayvanat bahçesindeki bakıcılarının insafına teslim edilmiştir …
Tamam , bu kısmı anladık …
Peki , ya ikincisi ?
Tabii ki , David’in filmin finalinde elinde keskin bir bıçakla tuvalete girdiği ve sonrasında ne olduğunu da bir türlü öğrenemediğimiz bölüm …
Şimdi gelin isterseniz birazda filmin hikâyesine değinelim …
Filmde bekâr insanların şehirde yaşamalarına izin verilmemekte olup , 45 gün içinde kendilerine uygun bir eş bulabilecekleri bir “otele” gönderilirler ve verilen bu sürede eş bulamadıkları takdirde istedikleri bir hayvana dönüştürülürler …
İşte karısının onu terk etmesi üzerine bu otele yerleştirilen David’in , içine düştüğü durum da aynen budur …
Yani muhakkak kendine bir eş bulmak zorundadır …
Bulabilir mi ?
Aslında bulur da …
Fakat “spoiler” olmasın diye devam etmeyeceğiz bu mevzuya ve otelde yaşanan diğer enteresan olaylara …
Söz konusu bu otelin yanı sıra , yine bekâr oldukları için şehirde barınamayarak otel yerine yasadışı bir biçimde otelin yanındaki bir ormanda yaşayan ve “yalnızlar ( the loners ) ” olarak adlandırılan bir başka grup daha mevcuttur …
Liderliğini , Tarantino’nun “Inglourious Basterds”ın dan ( 2009 ) bu yana radarımızdan hiç çıkmayan Léa Seydoux’nun yaptığı bu “gizli ve gizemli” grup , otelin aksine üyeleri arasında cinsellik , aşk ve sevgiyi yasaklamıştır …
Üstelik gerek “otel” ve gerekse de bu “grup” tarafından konulmuş olan kuralları ihlal edenler derhal cezalandırılmaktadırlar …
Ki , filmin bir sahnesinde , River Phoenix , Kiefer Sutherland ve John Cusack’li “Stand by Me” ye ( 1986 ) selam gönderen Lanthimos , bu cezalara ilişkin ilginç örnekler vermeyi de ihmal etmemiştir …
Keyifli seyirler ,
