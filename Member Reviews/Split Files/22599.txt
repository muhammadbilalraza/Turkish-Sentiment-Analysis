“Good Time” , Josh ve Benny “Safdie biraderlerin” birlikte yönettikleri sıra dışı bir drama …
Dünya prömiyerini 25 Mayıs 2017’de , Iggy Pop’un seslendirdiği " The Pure and the Damned” şarkısının da dâhil olduğu müziği ile "
En İyi Film Müziği " ödülü kazandığı Cannes Film Festivalinde yapan filmin senaryosunu , Ronald Bronstein ve Josh Safdie birlikte yazmışlar … 11 Ağustos 2017’de vizyona giren filmin , 7.3 / 10 ( 42.993 oy ) ve 3.8 / 5 ( 8.196 oy ) olan IMDB ve Rotten Tomatoes izleyici puanı ortalamalarıyla 7.6 / 10 ( 210 yorum ) ve 80 / 100 ( 41 yorum ) olan Rotten Tomatoes ve Metacritic yorum ortalamaları , bayağı sağlam bir filmle karşı karşıya olduğumuzu söylüyor gibi … Gerçekten de öyle mi ? Bunu anlayabilmek için gelin isterseniz , her zamanki gibi önceliği yine oyuncu kadrosuna vermek suretiyle filmimize biraz daha yakından bakalım … Oyuncu kadrosu deyince de işe ; öncelikle psikopat banka soyguncusu Connie Nikas karakterini canlandıran Robert Pattinson ile onun zihinsel özürlü kardeşi Nick Nikas karakterini canlandırırken sanki bu işi 40 yıldır yapıyormuşçasına bir performans sergileyen ( aynı zamanda filmin yönetmenlerinden biri de olan ) Benny Safdie’yi ayakta alkışlamak gerektiğini söyleyerek başlayalım … Zira gerçekten de son derece kusursuz bir iş çıkartmışlar … Oyuncu olarak çıtayı sürekli yükselten Robert Pattinson tamam … O zaten bu âlemde bilinen bir isim … Ancak yola , tanınan bir editör , senarist ve yönetmen olmak iddiasıyla çıkan Benny Safdie , bu filmdeki performansıyla çok iyi bir oyuncu da olduğunu kanıtlamış oldu Hollywood stüdyolarındaki dosta düşmana . Tabii filmde sadece Robert Pattinson ile Benny Safdie oynamıyor … İrili ufaklı pek çok rolde daha pek çok isim var … Ama işi daha fazla uzatmamak adına , “Aslına bakarsanız filmde , kötü oynayan oyuncu da yoktu zaten” diyerek bu fasla bir nokta koyalım … Kamera önünde sergilenen bu olumlu performans , müzik , ses , ışık , kamera ve kurgu gibi teknik unsurlarda da geçerli olduğu için , oldukça düşük bir bütçeyle çekilmiş olmasına rağmen , ortaya izleyene keyif veren harika bir iş çıkmış … Şimdi bütün bunlardan sonra gel de Safdie biraderlerin , başrollerinde Adam Sandler , Eric Bogosian , Judd Hirsch gibi isimlerin oynayacağı ve yapımcılar arasında Martin Scorsese’nin olacağı duyurularak çekim programına alınan “Uncut Gems” ( 2019 ) filmini merakla bekleme … Bu ikilinin arşivimize de dâhil ederek büyük bir ilgiyle izlediğimiz bu film için puanımız 4 olacak … Eğer türün ve kaliteli oyuncu performansının meraklısıysanız eminiz bu filmi sizde sevecek ve aynı ilgiyle izleyeceksiniz … Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 26 Ağustos 2018 günü saat 01.11’de yazılarak paylaşılmıştır .
