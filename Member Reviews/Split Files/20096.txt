3. filmi dışında hüsranla sonuçlanan Star Wars'un prequel üçlemesinin ardından herkes yeni bir Star Wars filmi bekledi .
Hatta beklentiler o kadar yüksekti ki , tüm zamanların en iyi açılışını yaptı ( 238 milyon ) ve daha bir sürü rekor kırdı .
Yani bu filme tüm zamanların en çok beklenen filmi desek hiç de yalan olmaz .
Peki , Star Wars serisi 6. filmden sonra ebediyen bitti .
Yeni bir serinin bağlantısı nereden kurulacak diyorsanız size konusunu anlatayım : " Luke kaybolmuştur , Jedi'ler ve Sith'ler tarihe karışıp bir efsaneye bürünmüşlerdir . Bütün bu olanların sırasında , hurdacı olan Rey , BB - 8 robotu bulur ve hayatının macerası başlar . Bu sırada da bir stormtrooper olan Finn , BB - 8'i bulmak için geldiğinde , Rey ile yolları kesişir ve Luke'un yerini gösteren bir haritanın parçalarını bulmaya çalışırlar . Bu yolculuğa Han Solo , Chewbacca , Prenses Leia , C - 3PO , R2
- D2 ve nice karakterler katılır .
Bu sırada da Darth Wader'dan daha güçlü bir Sith , Kylo Ren , Rey'i ve Finn'i durdurmak için yola çıkar .
" Konu biraz yalın oldu ama spoiler vermeden bu kadar oldu , gerisini filmde görmeniz lazım . Filmde benim anlattığımdan daha fazlası var . Aslında ben büyük bir Star Wars fanı değilim . Bütün filmlerini izlemiş olsam da sadece " iyi " olarak bende iz bırakmıştı . Ama bu film öyle bir başladı ki , ben dahil herkes bağırdı ( hatta salonda şaka değil , ışın kılıcıyla dövüşenler oldu ) , bildiğimiz dünyaya geri dönmenin o güzel duygusunu yaşadım ben . Ve özellikle de IMAX ile çekilmiş o heyecanlı kaçış sahnesinden sonra ( filmin IMAX'le çekilmiş tek kısmı oydu ama bilet parasını sonuna kadar hak ediyor ) filmin içine öyle bir girdim ve heyecanlandım ki , bir an filmin sonunu getiremeyeceğimi düşündüm . Aksiyon sahneleri , mesajları ve işlenişi o kadar sade ve dolu doluydu ki , konudan konuya atlarken film , siz de filmin içine dalıyorsunuz . Bazı yerlerinde güldürüyor , bazı yerlerinde üzdürüyor ( o sahneyi tahmin ediyorsunuzdur ) ve heyecandan koltuklarınızda duramıyorsunuz açıkçası . Hatırlarsınız , bu yıl Jurassic World , Terminator : Genisys , Avengers : Age Of Ultron gibi nostaljik devam filmleri ortaya çıktı ama hepsi de aynı hatayı yaptı . Yeni bir hikaye sunmak yerine seyircinin orijinal filmde sevdiği elementleri filmde tekrar tekrar kullanıp kendisini izlettiren ama yeni bir şey sunmayan filmlerdi bunlar . Ama korkmayın , Star Wars VII , bu hatayı yapmıyor , bu hatayı mükemmelleştiriyor . Yani bu film , orijinal filmdeki elementleri ve kişileri kullanıp daha iyi bir hale getirerek nostaljik bir hava uyandırıyor , aynı zamanda da hikayeyi yeni bir yerden ve yeni kişilerle başlatarak bambaşka bir hikayeyi , yeni jenerasyonun ve Star Wars fanlarının seveceği bir şekilde uyarlıyor . Gerçi , her filmde olduğu gibi bu filmde de bazı boşluklar , ufak mantık hataları ve yavaş geçen kısımlar vardı . Ama ortaya böyle bir sonuç çıkıyorsa , bunları fazla sallamıyorsunuz . Çünkü film kelimenin tam anlamıyla bir Star Wars filmi . Son filmden kalan kalıntıları , Millenium Falcon'ı , eski ana karakterler dışında bazı yan karakterleri yani kısacası , o dünyaya yeniden dönüyorsunuz . Oyunculuklar , işleniş ve görsel efektler de çok başarılıydı bu arada . Makyaj ve görsel efekt dallarında Oscar'ın güçlü adaylarından birisi olacak bence . Oyunculuklar da abartısız , görmek istediğiniz duyguyu yaşatan , sevimli bir şekildeydi . Ayrıca yönetmen J. J. Abrams , bu filmde klasik " lens flare " olayını da iyice azaltmış , onun hanesine bir artı gidiyor benden . Bu arada filmde , Daniel Craig'den Simon Pegg'e kadar bir sürü oyuncunun da gizli birer sahnesi vardı , bunları yakalamak çok eğlenceliydi . Ve son olarak da , fragmanlarda bile gözükmeyen şu Luke Skywalker olayı var . Film boyunca ben de onu çok merak ettim ve bu yüzden bu kadar çok heyecanlandım filmde ve filmin sonunda tatmin oldum . Spoiler vermeden şunu söyleyebilirim ki , Luke'un daha çok bir cameo tarzında bir rolü var ama öyle bir rol ki bu , sizi derinden etkiliyor . Etkisinden bir süre boyunca çıkamayacağımı düşünüyorum . Star Wars Bölüm 7 : Güç Uyanıyor , yapılmış en iyi Star Wars filmlerinden birisi ve seriyi bilenler ve bilmeye jenerasyonlar için mükemmel bir köprü kuruyor . Filmin sonu yarım kalıyor ve karakterleri fazla tanıyamıyoruz , doğru , ama filmin bizi oyaladığı daha nice şeyler var . Sinemada izlenmesini kesinlikle tavsiye ettiğim bir film . Pişman olmayacaksınız . Ve bu arada , filmin son sahnesi , 7 filmlik serinin içindeki en iyi son sahneye sahip . Not : Eğer yer bulabilirseniz , kesinlikle IMAX'de izlemenizi tavsiye ediyorum . Her ne kadar 3D'si çok iyi olmasa da tamamı IMAX'de çekilen filmdeki kaçış sahnesi , bilet parasını sonuna kadar hak ediyor . Dipnot : Bu serinin gidişatı nasıl olacak bilmiyorum ama Abrams köprüyü çok iyi kurdu ve sonunu yarım bıraktı , 8. film için büyük bir avantaj var yani . Umarım iyi bir sonuç ortaya çıkar . Bu arada diyemedim ,
3 - CPO ve R2
- D2'den çok filmi BB - 8 çalmış , çok iyi bir seçim olmuş .
SONUÇ : Star Wars Bölüm 7 , bütün o teaser ve fragmanların ardından beklediğine değiyor ve hem bu yılın hem de serinin en güzel filmlerinden biri ortaya çıkıyor , Star Wars , hem eski hem de yeni nesil arasında çok güzel bir köprü kuruyor , filmin sevenleri de sonraki maceraya hazır bir şekilde salondan ayrılıyor .
FİLMİN İYİ YANLARI : + Orijinal ekibi , araçları ve gezegenleri yeniden görmek . + Oyunculuklar . + Görsel efektler . + Kaçış sahnesi , sondaki ışın kılıcı dövüşü ve bir üzücü , bir de filmin mükemmel bitiş sahnesi . + BB - 8.FİLMİN KÖTÜ YANLARI :
- Senaryodaki bazı boşluklar , karakterlerin kökeninin tam olarak tanıtılmaması .
- 2. yarının başlarında temponun biraz düşmesi .
TOPLAM PUAN : 9.4 / 10
