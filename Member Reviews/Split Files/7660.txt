İzlemesi gerçekten keyifli , defalarca izleyebileceğiniz bir yapım .
Drama harika işlenmiş , çekimler ayrı bir hoş .
Oyunculuklar gerçekten başarılıydı .
Özellikle Timuçin Esen'in Müslüm'e hafif bir yorum katması çok enfes olmuş fakat filmde , sahnelerde çok fazla açı değişimi yapılmış , oyuncuların oyunculuklarını tam gösterememiş .
Film müziklerinin - ki bunlar Müslüm Güres'in kendi şarkıları ( ? ) - neden Timuçin Esen tarafından seslendirildiğini anlayamadım , keşke filmde de şarkıları Müslüm'den dinleyebilseydik .
Müslüm'ün gerçek hayatıyla filmdeki arasında ufak bir kronoloji farkı olsa da bu görmezden gelinebilir ; filmdir sonuçta .
Bir de ikinci perde de Muhterem Nur ile olan aşkı ve evliliği çok uzatılmış , buna rağmen aşk duygusu kendini hissettirememiş ve de birçok dramın da önüne geçmiş .
Film boyunca gözünüzden yaşlar süzülecek olmasına rağmen sonunda sizi tamamen ağlatamamış , hüznünüzü yarıda kesmiş ve doruğa ulaştıramamış .
Bu yönü beni çok hayal kırıklığına uğrattı , filmin sonlarına doğru en azından en fazla hüznü yaşatmalıydı .
Birçok eksik yönü olsa da bu filmi izlerken keyif almayacağınız anlamına gelmez .
Bunca saydıklarıma rağmen hakikaten tekrar tekrar izlenebilecek bir film .
Unutmadan şunu da ekleyeyim ; Konser sahneleri o kadar şahane hazırlanmış ki araya sıkıştırılmış gerçek görüntüleri ayırt etmek oldukça zor , birçoğunuz fark etmedi / edemeyecek bile .
