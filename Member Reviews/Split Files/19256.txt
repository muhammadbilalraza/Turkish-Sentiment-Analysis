3-2-1 MOTOR !
2019 Fransız yapımı , Nicolas Bedos’un yönetmenliğinde çekilen bir hikaye …
Yok olmuş duyguları , içtenliği ve samimiyeti başa sarsak teknolojinin bizi sürüklediği bu yeni düzenden kurtulabilir miyiz ?
Ya da belki de geçmişten bir yudum alsak , bugünü güzelleştirebilir miyiz ? “Yeni Baştan” filmi işte tam da bu iki soruya yanıt aramakta …
Filmin 60’lı yaşlarındaki eski karikatürist kahramanı Victor yaşamında her şeyden soğumuştur .
Bu soğukluk onunla eşi arasında , hatta kuşak çatışması adı altında oğlunun da ilişkilerine yansımıştır .
Victor bu soğukluk nedeniyle bir gün kendisini kapı önünde bulur .
Karısı ondan sıkılmış , aile dostlarıyla ilişkiye başlamıştır .
Victor bu durumda bir girişimci ile tanışır ve yaşamının en mutlu , en verimli anlarına dönme fırsatını elde eder .
Döner de …
Film bize kurulan bir set ortamında para ile geçmişten bir tat almak isteyen Victor’u sunar .
Victor burada herkesin rol yaptığını bilir , hatta ön metinleri de o vermiştir , ama yine de geçmişi görmek , tatmak onun için mutluluk haline gelir .
Hatta bunun için daha evvel teknolojiyle arasındaki yapaylığı eleştirdiği oğlunun bile ofisine gidip işe girmek ister , çünkü para kazanmak ve tekrar eskiyi yad etmek artık onun için bir tutkudur .
Filmin bu aşamasında gerçek şudur ki kapitalizm hayatın her alanını sömürmüş , geçmişe gitmeyi bile “para” endeksli yapmıştır .
Bu bir eleştiri , belki de can yakıcı bir sahnedir .
Film ; dekor , makyaj ve absürd kurgusu ile aslında bizlere bugünün var olan duygu eksikliğini giderme adına bir proje sunmaktadır .
Victor siluetinde yansıyan aslında bugünün geçmişe özlem duyan , farkındalığı yüksek insanıdır .
Victor çizdiği karikatürlerle bugünü değerli kılarken , aslında çevresine de zamanı sömürmeme adına kocaman bir ders verir .
İyi dersler …
