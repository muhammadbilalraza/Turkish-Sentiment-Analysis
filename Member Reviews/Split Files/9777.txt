Clint Eastwood'un yönettiği ve usta oyuncu Tom Hanks'in başrolünde olduğu Sully , 15 Ocak 2009 yılında bir uçağın Hudson Nehri'ne sorunlu iniş yapmasına , uçağın kaptanı Chesley Sullenberger'ın bundan sonra kahraman olup olmadığına değiniyor .
Açıkçası , böyle sıra dışı bir konuyu bu kadar sade ve aynı zamanda da oldukça etkileyici anlatan bir filmi uzun zamandır görmemiştim .
Sully'yi , 2012 yılında benzer bir konuyla vizyona giren Flight filmi ile karşılaştırmak istiyorum .
Konulara değil , konuyu anlatış tarzlarına değineceğim .
Flight , bir uçakta yaşanan sıra dışı bir olayı ve olaydan sonra kaptanın yaşadıklarını anlatıyordu .
Flight , sadece ana karaktere odaklı bir filmdi ve uçakta yaşananlar da biraz mantık dışı gözüküyordu .
Sully ise yaşanan imkansız olayı anlıyor ve bu olayı en sade şekilde anlatıyor .
Hatta anlatış şekli bile kronolojik sırada değil .
Sully , uçak kazasından sonra yaşananlar ile başlayarak sizi direk olayların içerisine sürüklüyor .
Bu sayede filmi merakla izliyorsunuz .
Ara sıra uçak kazası ile ilgili yapılan flashbackler de hikayeyi destekliyor .
Ve Sully , genel anlamda Kaptan Chesley Sullenberger'ın öyküsünü anlatsa da , sadece ona odaklanmıyor .
Kaza sırasında uçakta bulunan yolculara , yardımcı pilota ve Sully'nin eşine de değiniyor .
Bu sayede de film seyirci ile bir bütünlük oluşturuyor .
Bunun en büyük nedeni de , yönetmen Clint Eastwood'un olaylara bakış açısı .
Eastwood'un önceki filmleri epey uzundu ve American Sniper gibi işleri de o kadar başarılı değildi .
Ama bu filmin 95 dakikalık kısa bir süresi var ve bu süre içerisinde de hikayesini alıştıra alıştıra anlatıyor .
Sully'nin gereksiz ve uzatılmış hiçbir sahnesi yok .
Ayrıca Sully , Kaptan Chesley Sullenberger'ın bir kahraman olması veya insanların hayatını gereksiz yere tehlikeye atması konusunda gerçekten düşündürmeyi başarıyor ve onun da sıradan bir insan olduğuna çok güzel değiniyor .
Eastwood'un yaptığı bu sade yönle bütün bu etmenler çok daha etkileyici hale gelmiş .
Bunun dışında oyunculuklardan bahsedelim .
Tom Hanks'in ne kadar iyi bir oyuncu olduğunu biliyoruz zaten .
Bu filmde de Hanks , oldukça başarılı bir performans sergilemiş .
Yardımcı pilot rolündeki Aaron Eckhart da öyle .
Hanks ile Eckhart , sakin ve gerçekçi performanslarıyla bu filmi göğüslemişler .
Ayrıca Breaking Bad'den tanıdığımız Anna Gunn'ın performansını da bu filmde iyi buldum .
Gunn'ın fazla sahnesi olmasa da , Breaking Bad'den sonra iyi bir gelişme sergilemiş .
Bir de teknik açıdan şunu bahsetmeden geçemeyeceğim ; bu filmin tamamı IMAX kameraları ile çekilmiş .
Sully , IMAX için yaratılmış yani .
Gördüğüm en iyi IMAX filmlerinden birisiydi açıkçası .
Eğer fırsatınız varsa , Sully'yi IMAX'de izlemeye çalışın .
Yaşadığım deneyimi çok daha iyi bir hale getirdi .
Peki filmin kötü bir yanı var mı ?
Açıkçası aklıma gelmiyor .
Fakat şöyle bir şey var ; Sully , iddiasız bir film .
Bu filmin En İyi Film veya En İyi Erkek Oyuncu gibi Oscarlara hatta herhangi bir Oscar'a aday gösterileceğinden şüpheliyim .
Filmin kötü veya iyi olmasıyla alakası yok , bu film sadece hikayesini anlatıyor ve naif bir son ile bitiyor .
Yani bu filmden " uzun bir süre aklımdan çıkmayacak " duygusuyla ayrılmıyorsunuz .
Yüzünüz gülümseyerek , iyi vakit geçirerek ayrılıyorsunuz .
Kısacası Sully , hikayesini başarıyla anlatan , çok güzel noktalara değinip başarılı performanslara sahip olan , kesinlikle IMAX'de izlenmesi gereken bir film .
Konusunun hakkını veren nadir filmlerden birisi Sully .
Bir başyapıt olmasa da , kesinlikle başarılı bir iş .
Kaçırmamalısınız .
FİLMİN İYİ YANLARI : + Tom Hanks ve Aaron Eckhart . + Sıra dışı konusunun sade anlatım biçmi . + IMAX . + Olaylara kronolojik sırayla anlatmayıp seyirciyi merakla izlettirmesi . + Eastwood'un diğer filmlerinden kısa ve daha etkileyici olması . + Manzaralar ve görsel efektler .
TOPLAM PUAN : 8.6 / 10
