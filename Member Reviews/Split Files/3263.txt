2002'de Tobey Maguire'lı seri ilk gençlik dönemimize denk gelmişti .
Sam Raimi'nin usta imzası , Maguire'ın role cuk oturması ( o yıllarda daha melodramatik bir karakter olarak ele alınıyordu Peter Parker ) , Mary Jane rolünde Kirsten Dunst , James Franco'nun gençliği , dönemine göre başarılı sayılacak görsel efektleri vs. ile hoşumuza giden ve devam filmlerini büyük merakla beklediğimiz bir filmdi .
Üçüncü film biraz zorlama hissettirse de , özellikle ilk iki film hafızamda güzel hatıralar bırakmıştı .
Sonradan Andrew Garfield'lı seri , tamamen havada kaldı benim için .
İki filmi de izledim ancak neredeyse hiçbir şey hatırlamıyorum .
Ve son olarak Avengers'ın bir parçası olarak , 15 yaşındaki yepyeni Peter Parker'ımız , Tom Hollanda çıktı .
15 yılda 3 farklı aktör ve 3 farklı seri .
Bu sonuncusunu da gayet başarılı buldum .
Eğlence dozu yüksek , itici olmayan bir Tom Holland , daha ergen , daha aksiyonlu , daha efektli ve Avengers ekibinin de konuk oyunculukları ile keyifli bir film .
Marvel bu anlamda zaten yıllardır çıtayı çok yukarılarda tutuyor .
Sayısız süper kahraman filmleri var , tamamını izlemesem de izlediklerimin her biri kendi içinde güzeldi .
Sanırım bu böyle devam edecek .
Biz de 2002 yılının hatıraları zihnimizin bir köşesinde kalarak , arada bu yenileri takip etmeye devam edeceğiz .
