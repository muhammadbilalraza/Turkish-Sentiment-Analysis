Bu yıl şaşırtıcı bir şekilde Cannes'de Altın Palmiye ödülünü kazanmayı başaran The Square , yönetmen Ruben Östlund'un bir önceki filmi Turist ile benzer temalara ve işlenişe sahip .
Bu iki film de insanların belli olmayan bir şekilde yaşadıkları şeyleri sorgulamasını anlatıyor aslında .
Her ne kadar Turist filmi bunu " kendisini iyi bir koca olarak gören ana karakterin tehlikeli bir anda ailesini bırakması " olarak basit bir şekilde işlemiş olsa da , The Square bundan çok daha karışık ve iddialı bir film .
Hatta daha önceden eşi benzeri yapılmamış bir iş .
Çoğu kişi için eşi benzerinin yapılmamış olması bu filmin iyi veya kötü olduğu anlamına gelmiyor belki ama sırf bu yüzden bile filmin azmini çok takdir ettim .
Bu yüzden size filmin direk konusundan bahsetmeyeceğim çünkü The Square'in hakkında çok az şey bilerek izlemeniz oldukça önemli .
Bu yüzden bu yazı sırasında sadece ana karaktere biraz değineceğim .
Filmde hikayenin ana karakteri olan Christian'ın günlük hayatını seyrediyoruz .
Tıpkı bu dünyada yaşayan normal bir insanlardan birisiymiş gibi hisseden Christian , filmin süresi ilerledikçe yaptığı tercihlerle kendi kişiliği arasında çelişmeye başlıyor .
Bu esnada The Square , aslında insanlığın ne hale geldiğini ve yapılan düşüncesiz tercihlerin nasıl etkili sonuçlar doğurduğunu gösteren bir aynaya dönüşüyor adeta .
Şimdi diyebilirsiniz ; " Bunu bir sürü filmde gördük zaten , The Square de bunlardan farkı yokmuş gibi görünüyor . "
Ama yanılıyorsunuz .
The Square'i özel kılan şey konusu değil , işlenişinde saklı .
Film insanlığa dair bu şeyleri anlatırken seyirciyi kızdıracak görüntüler , sizi duygusal açıdan sömürecek şeyler kullanmıyor .
Bu film kimseye parmak doğrultmuyor , hatta yargılamıyor bile .
Hatta bunun aksine The Square , karanlık bir dram filminden ziyade bir komedi filmi aslında .
Ruben Östlund , böyle bir konuyu o kadar komik ve güncel bir şekilde ele almış ki , filmi izlerken gülmekten yerlere yatıyorsunuz .
Bu sayede de filmin vermek istediği mesajı çok net bir şekilde görüyorsunuz .
The Square , bildiğiniz filmlerden değil .
Konusundan ve yönetmenliğinden ziyade , hikayesi alışmış olduğunuz sahne sıralamasını içermiyor .
Çünkü filmlerde genellikle yönetmen bir şeyi vurgulamak için ana karakterin bir şeyi yapmak için karar vermesini , bundan sonra da gelecek sahneyi hızlıca geçiştirerek sonuca hemen varmamızı istiyor .
The Square ise bu ara geçiş sahnelerini olduğu şekilde gösteriyor .
Çoğu kişi bu sahneleri gereksiz ve aşırı uzun bulabilir .
Ben ise son derece yaratıcı ve ferahlatıcı buldum .
Filmin ana karakteri Christian'ı canlandıran Claes Bang izlemesi çok keyifli olan bir performans sergilemiş .
Hatta geçtiğimiz ay Emmy kazanmayı başaran Elisabeth Moss da çok başarılıydı .
Genel itibariyle filmdeki bütün oyuncu kadrosunun performansları kusursuzdu .
Böyle yaratıcı bir film , oyuncuların yeteneklerini daha da fark etmemi sağladı .
Ruben Östlund'un yönetmeliği ise resmen dahiceydi .
Gözlemci bakış açısıyla çekilmiş olan uzun sahnelerin yanı sıra , böyle bir konsepti olabilecek en özgün ve komik bir şekilde ele almayı başarmış olması ise takdire şayandı .
Östlund'un Turist filmini oldukça iyi bulmuş olsam da , The Square ile kendisini aştığını düşünüyorum .
The Square hakkında sadece tek bir sorunum var , o da süresi .
Her ne kadar film yaratıcı fikirler ve sizi etkileyecek sahnelerle dolu olsa da ( özellikle de bu filmin posterinde geçen sanat galerisi sahnesi benim için ön planda ) , film hikayesine son noktayı koymak için süresini biraz fazla uzatmış .
Mesela son 20-25 dakika içerisinde anlatılan şeyler 10 dakikada da bence .
Bu yüzden film bazı anlarda biraz yorucu olabiliyor .
Bu filmi çok sevmiş olmama ve izlerken gülmekten yerlere yatmama rağmen , içimde The Square'i hemen yeniden izleme isteği doğmadı .
Bir defa izleyip etkileneceğiniz , fakat bundan sonra kolayca tekrar tekrar izleyemeyeceğiniz filmlerden birisi .
Fakat bunun dışında The Square , bomba gibi bir filmdi .
Her ne kadar oyuncuların harika performansları ve yaratıcı senaryo bu filmi ön plana çıkartsa da , The Square'i bu kadar iyi ve eşsiz yapan şey yönetmenliğinde gizli .
Ruben Östlund bu filmde inanılmaz bir iş çıkartmış .
Eğer izlerken sizi düşündürtecek , daha önceden hiç görmediğiniz bir işlenişe sahip olan ve son zamanlarda hiç bu kadar gülmediğiniz bir film izlemek istiyorsanız , The Square'i sakın kaçırmayın .
Tam olarak kusursuz değil ama içerisinde iyi olan şeyler o kadar iyi ki , izlerken etkilenmemek elde değil .
Altın Palmiye ödülünü böyle sıra dışı bir filmin kazandığını görmek çok güzel .
Vizyona girdiğinde sakın kaçırmayın .
FİLMİN İYİ YANLARI : + Ruben Östlund'un dahiyane yönetmenliği . + Komik tonu . + Harika oyunculuklar . + Etkileyici diyaloglar .
FİLMİN KÖTÜ YANLARI :
- Bazı sahnelerde film gereğinden biraz fazla uzun hissettiriyor .
TOPLAM PUAN : 9 / 10Not : Böylece bu yılki Filmekimi festivalini noktalamış olduk .
Kısacası bu yıl festivalde gösterilen filmler tek kelimeyle harikaydı ( belki Le Fidéle hariç ) .
Ve ben de festivalin içinde izlediğim filmleri en iyiden en kötüye kadar sıraladığım bir liste hazırladım : 1 - ) Three Billboards Outside Ebbing , Missouri ( 9 / 10 ) 2 - ) The Square ( 9 / 10 ) 3 - ) Wind River ( 8.6 / 10 ) 4 - ) Good Time ( 8.5 / 10 ) 5 - ) The Shape Of Water ( 8.3 / 10 ) 6 - ) Aşkın Gören Gözlere İhtiyacı Yok ( 7.2 / 10 ) 7 - ) Battle Of The Sexes ( 7 / 10 ) 8 - ) The Beguiled ( 6.9 / 10 ) 9 - ) The Leisure Seeker ( 6.6 / 10 ) 10 - ) Victoria & Abdul ( 6.5 / 10 ) 11 - ) Le Fidéle ( 3.5 / 10 )
