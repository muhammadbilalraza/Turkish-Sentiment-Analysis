“Nocturnal Animals” , Tom Ford’un ilk filmi “A Single Man” ( 2009 ) de olduğu gibi yapımcılığını da üstlenmek suretiyle yine bizzat senaryosunu da yazarak yönettiği ikinci uzun metrajlı sinema filmi …
22,5 milyon dolarlık bir bütçeyle çekilen filmin , 67 / 100 olan Metacritic ( 45 ) yorum ortalaması ile 179.677 oy ile ulaştığı 7,5 / 10 luk IMDB izleyici puanı ortalaması ve %72 ve %73 olan Rotten Tomatoes ( 261 ) olumlu yorum ve 3,5 / 5 üzeri ( 29.458 ) izleyici puanı ortalaması hiç de fena olmamasına rağmen her nedense film , ilginç bir şekilde 31,2 milyon dolarlık hasılat ile gişe de donmuş kalmış …
Hâlbuki dünya prömiyerini yaptığı ve Altın Aslan için yarıştığı 73. Venedik Uluslararası Film Festivalinden , Jüri Özel Ödülüyle dönen , yine aynı yıl en iyi yardımcı erkek oyuncu dalında hem Academy hem de Golden Globe ödüllerine aday olup bunlardan Golden Globe ödülünü , Ray Marcus karakterini oynayan Aaron Taylor - Johnson’a kazandıran ve BAFTA’da da 8 adaylığı bulunan filmin festival ve dolayısıyla PR ayağı da fena değildi …
Yine aynı şekilde hemen her yerde performanslarından övgü ile söz edilen filmin , Amy Adams , Jake Gyllenhaal , Michael Shannon ve Aaron Taylor - Johnson’lı oyuncu kadrosu da oldukça iddialıydı …
Ama demek ki , olmayınca olmuyor işte …
Peki , gişe de hayal kırıklığı yaratan bu film gerçekten kötü mü ?
Bizce , kesinlikle " hayır " …
Hatta “Nocturnal Animals”ın son zamanlarda izlediğimiz en iyi filmlerden biri olduğunu dahi söyleyebiliriz …
Zaten kimse alınıp darılmasın ama , Tom Ford’un hikâye içinde bir başka hikâyenin anlatıldığı bu filmdeki kurgusal becerisine , oyuncu kadrosunun müthiş performansına , BAFTA ödülüne aday olan Abel Korzeniowski’nin şiir gibi müziklerine ve Seamus McGarvey’in kamerasıyla yakaladığı harika görüntülere rağmen bu filme kötü diyebilmek için sinema sanatından hiç anlamıyor olmak gerekiyor …
Arşivimize de dâhil ettiğimiz bu filmi , bugüne kadar izlememiş olan bütün sinemaseverlere hararetle öneriyor ve izleyecek herkese de şimdiden keyifli seyirler diliyoruz .
Bir diğer Tom Ford filmi olan “A Single Man” in ( 2009 ) yorumunda görüşmek üzere …
Son bir not : Tüm hakları bize ait olan bu yorumun orijinali ; bir başka mecrada tarafımızca , 5 Temmuz 2018 günü saat 00.46’da yazılarak paylaşılmıştır .
