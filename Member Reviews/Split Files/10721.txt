İlk filminin beklenmedik başarısının ardından çok beğenilen ve ani bir kararla biten Kardeş Payı dizisinin ardından Kural - Cemcir - Aydemir ekibi , Düğün Dernek'in devam filmiyle yeniden sinemalarda .
Öncelikle şunu söylemeliyim ki , film beklentileri karşılıyor .
Ama bazı eksiklikleri de ortaya çıkan işe oldukça vuruyor .
Öncelikle , ilk filme dediğim gibi , bir gişe kaygısı olmadan olaylar basit , oyunculuklar içten ve samimi bir iş çıkmıştı .
Bu film de öyle .
Ama bu sefer , bu filmin hedefi " Tüm zamanların en çok izlenilen filmi " olduğu için bütçeyi ve oyuncu kadrosunu arttırmışlar ve bunlar da ara sıra gözümüze sokuluyor .
Bununla birlikte Düğün Dernek 2 , yüksek bütçesinin yanında daha rahat çekilebilecek bir işe bir sürü olay sıkıştırmaya çalışmış ki bu da dikkati biraz dağıtmış açıkçası .
Ve filmin de bu olaylara geniş yer açıp finaldeki düğün sahnesinin 10 dakikayı da geçmemesi ve filmin hemen bitip " 3. filmde görüşürüz " mesajlarının verilmesi biraz aceleye getirilmiş hissi uyandırıyor .
Film mesela beni sürüklüyordu ama tak diye bitti .
Düğün sahnesini en az 20 dakika daha uzatarak daha başarılı bir film elde edilebilirdi açıkçası .
Ama film hiç olmazsa bunlara iyi şeyler ekleyerek seyirciye hızlı ve eğlenceli bir 2 saat geçiriyor .
Mesela oyunculuklar ve yerler daha oturmuş , ekstradan karakterleri tanımıyoruz .
Ahmet Kural başta olmak üzere rol arkadaşı Murat Cemcir , usta oyuncu Rasim Öztekin ve geriye kalan oyuncu kadrosu ilkinden daha dinamik ve komik oyunculuklar sergilemişler .
Ayrıca filme başta Ali İhsan Varol , Murat Emrah Kaman vb. gibi Kardeş Payı dizisinden de bir çok oyuncu katılmış ve filmin mizah dozajı yükselmiş .
Ve filmin şöyle de bir yanı var ki , ilk filmin geçtiği yerlere geri dönerek hem nostaljik bir hava hem de yere daha sağlam basan güçlü espriler geçiyor filmde .
Mesela selfie sahnesi ve Fikret , Çetin ve diğer düğün ekibinin düğünden önce arabayla olan imtihanı sahnesi Türk sinemasının en komik ve filmin de en akılda kalıcı sahnelerinden biriydi açık olmak gerekirse .
Küfür dozajının da en düşük seviyede tutulması da ayrı bir başarı açıkçası .
SONUÇ : Düğün Dernek 2 , ilk filmden aldığınız tadın aynısını vermiyor ve her ne kadar senaryoda 1-2 adım geri kalmış olsa da muzip oyunculuklar ve yaratıcı espriler filmi kurtarıyor ve yine başarılı bir komedi filmi daha Türk sinemasına ekleniyor .
FİLMİN İYİ YANLARI : + Ahmet Kural ve bütün ekibin geri dönmesi . + Kardeş Payı dizisinin filme katkısı . + Yaratıcı ve çok komik espriler . + Süresinin hiç sıkmadan kısa hissettirmesi .
FİLMİN KÖTÜ YANLARI :
- Evet , süresi kısa hissettiriyor .
- Senaryoya çok şey yüklenip bazı sahnelerin temel boşluklar yaratması .
TOPLAM PUAN : 7.9 / 10
