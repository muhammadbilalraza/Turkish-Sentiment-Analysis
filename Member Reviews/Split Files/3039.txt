Bir sanat eseri .
İzlemeye doyamadım açıkçası , bırakın süresi nedeniyle sıkılmayı .
Ayrıca süresi daha önce görülmedik , inanılmaz bir süre de değil .
İzledikten sonra daha iyi anlıyorsunuz , ne bir saniyesi eksik , ne bir saniyesi fazla .
Ülkemiz sineması adına sevindirici bir gelişmedir bu filmin çekilmesi .
Nuri Bilge Ceylan gerçekten başarılı .
Bu tek filmlik bir başarı da değil .
Özenle , ince ince işlenmiş bir kariyer sürüyor yönetmen .
Umarım sonraki filmlerinde de kalitesi artarak devam eder .
Mekan olarak seçtiği kent , kasaba ve otel , bu kadar uygun olabilirdi filmin ruhuna .
Mevsim , sonbahardan kışa geçiş , bu kadar uygun olabilirdi .
Oyuncular , tabii ki özellikle muhteşem Haluk Bilginer , bu kadar yerinde seçilebilirdi .
Senaryo harikulade .
Filmin toplamı uzun sahnelerden ( ortalama 7-8 dakikalık ) oluşuyor desek yanılmış olmayız ve bu sahnelerin her birinde nokta atışı cümleler bulunuyor .
İnsan ruhunun , karakterinin derinliklerini araştırıyor yönetmen .
Sonuna bulduğu şeyleri bizlerle paylaşıyor .
Kim haklı kim haksız pozisyonu filmin dokusuna sirayet etmiş unsurların belki de başında geliyor ancak doğru düzgün bir karara varamadan bitiyor film .
Yönetmenin istediği de bu zaten .
Herhangi bir karakteri desteklememize müsaade etmek istemiyor .
Hepsinin fikirleri ve söylediklerini kendi yaşadıkları eksenden değerlendiriyor .
Bırakın baş rolleri , filmin genelinde en arka planda kalmış görünen karakter bile üzerine uzun uzun konuşulabilecek bir insan .
Sanat ve görüntü yönetimi yine üst düzey .
Çok başarılı çekimler yakalanmış .
Kesinlikle kaçırılmaması , hatta hele de şu aralar en fazla ilgiyi hak etmesi gerektiğini düşünüyorum " Kış Uykusu " nun .
Ülkemiz sinemasının bir yerlere gelmesini , adını dünyaya duyurmasını istiyorsak çekilen bu filmleri elimizden geldiği kadar irdelemeli , mantıklı ve düzeyli eleştiriler ile ele almalıyız .
Onların hakkını vermeliyiz .
Çünkü çok sık karşılaşamıyoruz onlarla .
