" Son derece özgün senaryosunu " da yazan Martin McDonagh'ın yönetmen koltuğunda oturduğu " Three Billboards Outside Ebbing , Missouri " , her bir saniyesini ilgiyle izleyeceğiniz bir " dark comedy / kara mizah " olarak çıkıyor karşımıza .
Gelin hiç uzatmadan hikayesi aracılığı ile filmimize daha yakından bakarken , başta nefes kesen performansları ile Frances McDormand ve Sam Rockwell olmak üzere kadrodaki oyuncular nedeniyle bir tür yıldızlar geçidine dönüşen ana karakterleri de birer birer tanımış olalım .
Yedi ay önce tecavüz edilerek öldürülen Angela Hayes'in ( Kathryn Newton ) annesi Mildred ( Frances McDormand ) , aracı ile gitmekteyken Drinkwater Yolu üzerinde yer alan Missouri'deki " kurgusal " kasaba ile aynı ismi taşışan Ebbing Şirketine ait " üç reklam panosunun " önünde durur .
Ve derken soluğu , kasabanın polis karakolu ile karşı karşıya bulunan panoları kiralayacağı Ebbing'in merkezindeki , göz ucu ile karşısındaki sekreter Pamela'yı ( Kerry Condon ) kesmekte olan Red Welby'nin ( Caleb Landry Jones ) odasında alır .
Birinde , " Nasıl olur , Şef Willoughby ? " yazan bu panoları ilk gören , " ırkçı " polis memuru Jason Dixon ( Sam Rockwell ) olur .
Diğer ikisinde de " Ve halen kimse tutuklanmadı mı ? " ile " Ölürken Tecavüze Uğradı " yazmaktadır .
Söylenmek isteneni daha iyi anlayabilmek adına siz bunları , sondan başlayarak okuyun lütfen .
Bunu " acil bir durum " olarak algılayan Dixon derhal telefonuna sarılarak , karısı Anne ( Abbie Cornish ) ve küçük kızları Polly ( Riya May Atwood ) ve Jane ( Selah Atwood ) ile Paskalya yemeğindeki şefi William " Bill " Willoughby'a ( Woody Harrelson ) bildirir .
E tabii Çavuş Cedric Connolly ( Zeljko Ivanek ) ile Willoughby ertesi sabah , Red Welby'nin başına ekşiyi verirler .
Ama ortada yasal bir sorun olmadığı için Welby onları iplemez bile .
Birde Mildred , TV'ye çıkıp Willoughby'ın şahsında yerel polise yüklenmesin mi .
Çadır iyice karışır .
Bunu savaş ilanına benzeten Willoughby , Mildred'in ziyaretine gider .
Akşam olunca da Dixon , öfkelenerek sokakta üzerine yürüdüğü ve şu an James ( Peter Dinklage ) ile bilardo oynamakta olan Welby'nin yanına .
Aynı barda birasını yudumladıktan sonra evine dönen Mildred'ı , salonda oğlu Robbie ( Lucas Hedges ) ile sohbet eden Peder Montgomery ( Nick Searcy ) beklemektedir .
Beklemektedir beklemesine de .
Panolardaki reklamları kaldırmasını istediği Mildred'ın ağzından çıkanları duyduğunda , geldiğine bin pişman olacaktır .
Mildred'in haklı öfkesinden payını , dişini kontrol ettirmek için uğradığı tombul dişçi Geoffrey'de ( Jerry Winsett ) alır .
Bu olayda iş fiziki zor kullanmaya kadar uzandığı için Mildred karakola götürülür .
Fakat ifadesi alınırken akciğer kanseri olan Willoughby'ın ağzından gelen kan Mildred'ın suratına saçılır .
Yalnız söz konusu bu panolara , o yoldan her geçtiğinde kendisine ablasının başına gelenleri anımsattığını düşünen oğlu Robbie ve on dokuz yaşındaki Penelope ( Samara Weaving ) ile yaşamakta olan eski kocası Charlie'de ( John Hawkes ) karşıdır .
Bu arada Dixon'ın annesinin ( Sandy Martin ) önerisi üzerine Mildred'ın çalışma arkadaşı Denise Watson ( Amanda Warren ) , üzerinde uyuşturuculu sigara bulundurmaktan tutuklanarak göz altına alınır .
Amaç , bir anlamda yakınındaki insanlara zarar verilerek Mildred'ın yola getirilmeye çalışılmasıdır .
Hani zaten Mildred'ın panoların kirasını ödeyecek parası da tükenmiştir .
Dakika 48. .
Hepsi bu kadar mı ?
Olur mu hiç .
Geride şaşırtıcı sürpriz ve ters köşelerle dolu 67 dakikalık bir bölüm daha sizleri bekliyor .
Bugüne kadar izlememiş olanlara " hararetle " öneriyoruz 2 Academy , 4 Golden Globe ve 5 BAFTA ödüllü bu sıra dışı filmi .
Keyifli seyirler ,
