Senaryosu , çocuklara yönelik yayın politikası ile tanınan Nickelodeon’da yayınlanan “Dora the Explorer” isimli animasyon TV dizisinden uyarlanarak Nicholas Stoller ile Matthew Robinson tarafından yazılan “Dora and the Lost City of Gold” , James Bobin’in yönetmen koltuğunda oturduğu fantastik bir macera filmi …
9 Ağustos 2019 tarihinde Amerika’da vizyona giren filmin , 6.1 / 10 ( 24.499 oy ) ve 4.3 / 5 ( 5.0 üzeri oy ) olan IMDB ve Rotten Tomatoes izleyici puanı ortalamalarıyla 6.6 / 10 ( 153 yorum ) ve 63 / 100 ( 23 yorum ) olan Rotten Tomatoes ve Metacritic yorum ortalamaları , her ne kadar oylamaya katılan ( özellikle de izleyici ) sayıları yeterince yüksek olmasa da , “orta karar” bir filmle karşı karşıya olduğumuzu söylüyor gibi …
Ama biz yine de Mill Film , Moving Picture Company ve Cheap Shot VFX gibi firmalar tarafından sağlanan görsel efektleri ile göz kamaştıran bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , 49 milyon dolarlık bir bütçeyle çekimleri Avustralya'nın , içinde “UNESCO Dünya Mirası” listesinde yer alan Gondwana Yağmur Ormanlarını da barındıran Gold Coasts bölgesinde gerçekleştirilen ve brüt 119,68 milyon dolar gibi hiç de fena sayılmayan bir hasılat rakamına ulaşmış olan filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; eğer çoluk çocuk hep beraber izlenebilecek “Indiana Jones” türü atraksiyonu bol eğlenceli bir macera filmi arıyorsanız karşımızdakinin , tam da size göre bir film olduğunu söyleyerek başlayabiliriz …
Burada sizin yapmanız gereken tek şey , yazdıklarımızı sonuna kadar okuduktan sonra bir demlik dolusu çay ve mevsim meyveleri ile ( yağı ve tuzu kıvamında ayarlanmış ) patlamış mısırdan oluşan atıştırmalıklar eşliğinde , hiç sıkılmayacağınız dan yüzde yüz emin olduğumuz bu “aile” filmini vakit geçirmeden bir an önce izlemeye koyulmak olmalı …
Yeniden yorumumuza dönersek . “Boots” isimli maymunu Danny Trejo , “Swiper / Tokatçı” isimli tilkiyi de Benicio del Toro’nun seslendirdikleri filmin başrolündeki Dora’yı , “Transformers : The Last Knight” ( 2017 ) , ” Sicario : Day of the Soldado” ( 2018 ) ve “Instant Family” ( 2018 ) gibi filmlerden de tanıdığımız Isabela Moner oynamış …
Ki , Moner’in bu filmdeki performansını , RogerEbert . com’daki 9 Ağustos 2019 tarihli yorumunda Christy Lemire , çok doğru bir biçimde Amy Adams’ın “Enchanted” ( 2007 ) daki performansına benzetmiş …
Dora’nın annesi ile babasını ise , ilk büyük çıkışını “Desperate Housewives” ( 2004 – 2012 ) dizisi ile yapan Eva Longoria ve Amerikan sinemasının tanınmış simalarından Meksika asıllı Michael Peña canlandırmışlar …
Elbette filmdeki oyuncular bu üç kişi ile sınırlı değil …
Kadroda daha , Eugenio Derbez , Madeleine Madden , Temuera Morrison ve Nicholas Coombe gibi isimlerde var …
Filmin oldukça kısa bir bölümünde bütün bu kanlı canlı karakterler , aynen orijinal Nickelodeon dizisinde olduğu gibi ( Blink Industries tarafından üretilen ) son derece sevimli 2D animasyon karakterlerine de dönüşüveriyorlar …
Peki , filmdeki bütün bu koşuşturmaca neden ?
Aslında bunun tek bir yanıtı yok …
Zira karakterlerin bir kısmı sadece kâşif olarak Peru’daki gizli bir Inca kenti olan Parapata’yı keşfetmekle ilgilenirlerken geriye kalanların tek amacı oradaki ihtişamlı " Inca " hazinelerine el koymak …
Ki , zaten o yüzden de yukarıda bir George Lucas – Philip Kaufman ortak tasarımı olan “Indiana Jones” örneğini verdik bu film için …
Yoksa filmi , Variety’den Peter Debruge gibi “Jumanji” ve “Tarzan” serilerine benzetenler de mevcut …
Yani filmde izleyiciyi , “iyiler” ile “kötüler” arasındaki bir mücadeleye sahne olan heyecanlı bir koşuşturmaca bekliyor …
Sonuç ?
Onun için 102 dakikalık bu filmi oturup izlemeniz gerekiyor …
Belki biraz tarzımızın dışında olacak ama “spoiler vermeden” buraya kadar yazdıklarımızın tamamı , zımnen de olsa ikisini de içerdiği için filme ilişkin hem ilk tespitimiz hem de ilk önerimiz olsun …
Artık ayrımı gönlünüze göre siz kendiniz yaparsınız …
Sonuç olarak , kendi değerlendirme sistemimiz içinde puan olarak 3 verdiğimiz bu film için önerimiz olumsuz yorum ve puanlara aldırmadan , “bir şans da siz verin” şeklinde olacak …
Keyifli seyirler …
