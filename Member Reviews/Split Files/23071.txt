“Sicario : Day of the Soldado” , yönetmen koltuğunda oturan Stefano Sollima’nın üçüncü uzun metrajlı sinema filmi … “Sicario” ( 2015 ) nun devamı olarak çekilen ve yine ana tema olarak ABD – Meksika sınırındaki insan ve uyuşturucu kaçakçılığı trafiğini merkeze alan bu filmin senaryosunu da ilk filmde olduğu gibi yine Taylor Sheridan yazmış …
Yaklaşık 35 – 45 milyon dolar aralığındaki bir bütçeyle çekilen ve 29 Haziran 2018 tarihinde vizyona giren filmin , aradan geçen yaklaşık 3 aylık süre zarfında ( 20 Eylül 2018 ) elde edebildiği gişe hasılatı ise sadece 74 milyon dolar …
Yani ortada , filme ilişkin olarak medyada kopartılan gürültüyle hiç de orantılı olmayan bir izleyici teveccühü söz konusu …
Ki bu durum , bazı yorumlarda iddia edildiğinin tam tersine , 30 milyon dolarlık bir bütçeyle çekilip 85 milyon dolarlık bir gişe yapabilen ilk filmde de çok farklı değildi …
Aslında filmin , orta şekerli olan 7.3 / 10 ( 37.298 oy ) ve 3.6 / 5 ( 3.457 oy ) olan IMDB ve Rotten Tomatoes izleyici puanı ortalamalarıyla 6.3 / 10 ( 236 yorum ) ve 61 / 100 ( 50 yorum ) olan Rotten Tomatoes ve Metacritic yorum ortalamaları da 74 milyon dolarda takılıp kalan bu gişe hasılatını teyit eder nitelikte …
İsterseniz , ne olup bittiğini daha iyi anlayabilmek için her zamanki gibi önceliği yine oyuncu kadrosuna vermek suretiyle filmimize biraz daha yakından bakalım …
Serinin ilk filminde olduğu gibi bu filmde de Benicio Del Toro ve Josh Brolin ikilisinin , baş roldeki yerlerini korurlarken , Emily Blunt’ın yerini 16 yaşındaki genç yetenek Isabela Moner’in aldığını görüyoruz …
Bu filmin , Isabela Moner dışında Hollywood stüdyolarına bir diğer armağanı da filmdeki “cool” tavırlarıyla dikkat çeken Elijah Rodriguez olmuş …
Yani bir anlamda , Jo Edna Boldin , Marisol Roncali ve Mary Vernieu üçlüsünden oluşan casting departmanı , bu film aracılığı ile önemli bir yetenek avcılığı işine de imza atmış …
Öyle ki , Benicio Del Toro ve Josh Brolin’in gibi iki ustanın varlığına rağmen ezilmeden sergiledikleri performansları ile göz dolduran bu iki genç yeteneğin adlarını , ilerleyen yıllarda daha sık duyacağımızı düşünüyoruz …
Filmin teknik kadrosuna ve çıkardıkları işe gelince …
Görüntü yönetmeni koltuğunda , “Crimson Tide” ( 1995 ) , “Prometheus” ( 2012 ) , “The Martian“ ( 2015 ) ve “The Walk” ( 2015 ) gibi filmlerde de imzası bulunan Dariusz Wolski’yi görüyoruz …
Kostüm tasarımında ise , “Back to the Future” ( 1985 ) , “Titanic” ( 1997 ) , “Minority Report” ( 2002 ) ve “Avatar” ( 2009 ) gibi filmlerden de tanıdığımız önemli bir isim olan yılların Deborah Lynn Scott’ı var …
Aynı kariyer , “Nightcrawler” ( 2014 ) ve “Nocturnal Animals” ( 2016 ) gibi filmlerde de dekor sorumlusu olan Meg Everist ile “The Dark Knight Rises” ( 2012 ) ve “John Wick : Chapter 2” ( 2017 ) gibi filmlerde de prodüksiyon tasarımcısı olan Kevin Kavanaugh içinde geçerli …
İstenirse bu , sinema geçmişleri başarılarla dolu isim listesi daha da uzatılabilir …
Ancak bize göre hiç gerek yok …
Zira bu ekibin hep birlikte , son derece kusursuz bir işe imza attıkları gün gibi ortada …
Peki , filmin hikâyesi ?
Bize göre filmin , final sahnesiyle üçüncü bir devam filmine daha kapı aralar nitelikteki hikâyesi de , bazılarının söylediğinin tersine son derece doyurucu ve ilk filmde eksik kalan pek çok hususu da tamamlar mahiyette …
Eminiz üçüncü devam filminde de bu hikâye , daha pek çok kişiye ekmek yedirmeye devam edecek …
Kişisel önerimiz , olumsuz yorumların hiçbirine aldırmadan ve fındık , fıstık , leblebi , çekirdek , patlamış mısır , çay , meşrubat gibi atıştırmalıkları da yanınızdan eksik etmeden bol aksiyon içeren bu filmi izlemeniz yönünde olacak …
Sonuçta bütün filmler , arşivlik sanat eserleri olmak zorunda değil .
Bazıları da böyle , hoşça vakit geçirip sonra da unutmak içindir .
Hayatlarımızın büyük bir kısmı da , bir süre sonra zihinlerde tek bir karesine dahi yer verilmeyen bu sıradan aksiyon filmleri gibi değil midir zaten ?
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 22 Eylül 2018 günü saat 01.49’da yazılarak paylaşılmıştır .
