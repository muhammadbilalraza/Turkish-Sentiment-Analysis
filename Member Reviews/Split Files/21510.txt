“The Sisters Brothers” ; senaryosunu , Patrick deWitt’in aynı isimli romanından ( 2011 ) uyarlamak suretiyle Thomas Bidegain ile birlikte yazan 2 BAFTA ödüllü Jacques Audiard’ın yönetmen koltuğunda oturduğu sevimli bir drama …
Dünya prömiyeri , 2 Eylül 2018’de Venedik Film Festivalinde yapılan ve 21 Eylül 2018’de ABD’de vizyona giren filmin , 7.2 / 10 ( 6.233 oy ) ve 3.5 / 5 ( 1.113 oy ) olan IMDB ve Rotten Tomatoes izleyici puanı ortalamalarıyla 7.3 / 10 ( 140 yorum ) ve 78 / 100 ( 42 yorum ) olan Rotten Tomatoes ve Metacritic yorum ortalamaları , her ne kadar oylamaya katılan izleyici ve eleştirmen sayısı çok yüksek olmasa da , hiç de fena olmayan bir filmle karşı karşıya olduğumuzu söylüyor gibi …
O nedenle , 38 milyon dolarlık bir bütçeyle çekilen ve sadece 10,2 milyon dolarlık bir gişe yapabilen bu filme , her zamanki gibi önceliği yine oyuncu kadrosuna vermek suretiyle biraz daha yakından bakalım …
Oyuncu kadrosu denilince de , sakın aklınıza öyle eften püften isimler gelmesin … “12 Years a Slave” ( 2013 ) , “Birdman or ( The Unexpected Virtue of Ignorance ) ” ( 2014 ) , “The Big Short” ( 2015 ) , “The Revenant” ( 2015 ) ve “Blade Runner 2049” ( 2017 ) gibi filmlerinde casting direktörü olan Francine Maisler ile yönetmen Jacques Audiard , bu filmin kare asını , John C. Reilly , Joaquin Phoenix , Jake Gyllenhaal ve Riz Ahmed gibi oyunculardan oluşturmuşlar …
Muhtemelen bu kadarı dahi kendilerine yetmemiş olmalı ki kadroya , bu dörtlünün adına çalıştıkları The Commodore karakterini oynayan Rutger Hauer’i de eklemişler …
Sanıyoruz böyle bir kadrodan , seyir keyfi düşük bir film çıkacağını düşünerek sinema salonuna giden / ekran başına geçen pek fazla kimse yoktur …
Ki zaten , ortaya çıkan iş de kesinlikle öyle değil …
Kısaca bu filmi , ne üşüten ne de ısıtan hafif bir bahar rüzgârı ve o rüzgârdaki vapur güvertesinde içilen yeni demlenmiş taze bir çay gibi düşünebilirsiniz …
Her ikisi de bittiğinde hissedeceğiniz tek şey , size sadece bir vapur jetonu ve çay parasına mal olan tatlı bir mutluluktur …
İşte özet olarak “The Sisters Brothers” , böyle bir film …
Evet , kesinlikle karşımızdaki efsane bir Amerikan westerni yahut bir Sergio Leone klasiği değil …
Ancak , 121 dakika boyunca , kesinlikle üzmüyor da …
Bazıları , yönetmen Jacques Audiard’ın westerne biraz Fransız kaldığını iddia etmişler …
Ancak bize göre kesinlikle öyle bir şey söz konusu değil …
Bu filmde , Audiard için farklı olan tek şey , ilk kez İngilizce konuşulan bir film çekiyor olması …
Yoksa küreselleşen dünyada , yönetmenlerin yahut oyuncuların hangi ülkede doğduklarının artık hiçbir önemi kalmadı …
Filmde bizim dikkatimizi çeken bir başka önemli husus da , Audiard’ın teknik ekibinin sinema geçmişleri …
Çok uzatmadan buna sadece filmin müziklerini yapan 2 Academy , 2 Golden Globes ve 3 BAFTA ödüllü Alexandre Desplat ile Pedro Almodóvar , J. A. Bayona ve Guillermo del Toro gibi isimlerle de çalışmış olan set dekorasyon sorumlusu Angela Nahum’u örnek göstermek bile , bu konudaki meramımızı anlatmak için yeterli olacaktır diye düşünüyoruz …
Sonuç olarak , büyük bir ilgi ve beğeni ile izlediğimiz bu film için puanımız 3 önerimiz ise , “izleme listenize alın” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 22 Aralık 2018 günü saat 02.34’de yazılarak paylaşılmıştır .
