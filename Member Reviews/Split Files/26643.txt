Stephen Frears’ın İngiliz sineması için gelgitli yönetmenlerinden biri demek mümkün .
Dangerous Liaisons , High Fidelity gibi önemli yapımların altında imzası bulunurken öte yandan geçtiğimiz sene Lay the Favorite gibi gereksiz bir film de yapmıştı .
Elbette Frears’ın esas uzmanlığının televizyon sektöründe olduğu biliniyor fakat İngiliz kanı sinema perdesine değince ne olursa olsun bir şans vermek gerekiyor ; bu şansı kullanabilen de adından söz ettiriyor .
Şanslı yönetmenlerden Frears’ın son filmi Philomena , televizyon kariyerinin etkisini yüksek ölçüde görebileceğimiz bir drama .
Pek sevdiğimiz bir diğer multi yetenek İngiliz Steve Coogan’ın kaleme aldığı , yapımcılığını üstlendiği ve başrollerden birine hayat verdiği film , yaşlı bir kadının bundan elli sene önce rahibeler tarafından zengin bir aileye verilen oğlunu arama öyküsünü anlatıyor .
Philomena Lee’nin gerçek hayat öyküsünden uyarlanan Philomena , 33. İstanbul Film Festivali’nin açılış filmi ve en iyi film dahil dört dalda Oscar adayıydı .
