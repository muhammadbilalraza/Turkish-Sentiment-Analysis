Muğla'nın Ula ilçesinden hareketle , Türkiye'nin portresini çizen İftarlık Gazoz filmi Yüksel Aksu'nun Dondurmam Gaymak , Entelköy Efeköy'e Karşı'dan sonra izleyiciyle buluşan üçüncü filmi olma özelliği taşıyor .
Dönem filmi olarak nitelendirilebilecek olan yapım 1970 li yılların siyasal , sosyal , ekonomik yapının durum tespitini yapıyor .
Farklı dini , siyasi ve sosyal değerlere sahip kişilerin tüm bu farklılıklara rağmen bir arada yaşayabileceği duygusunu bizlere hissettiriyor .
Adem , 5. sınıfı takdirname alarak tamamlamış ve bu sayede ailesinin gurur kaynağı olmuş bir çocuktur .
Yaz tatilinde Gazozcu Cibar Kemal'in yanında çalışarak geçirmek istemektedir .
Ailesi bu duruma baştan karşı çıksa da Adem net tavrıyla bu sorunun üstesinden gelir .
Bu olayla senaryo içerisine yerleştirilen ilk düğüm çözülmüş olur .
Usta - çırak ilişkisinin oluşmasıyla , ustasından iş ve hayat hakkında gerekli derslerde almaya başlayan Adem ; Ramazan ayının gelmesiyle birlikte oruç tutmak istemektedir .
Ustasının ve ailesinin sen daha küçüksün ısrarlarına kulak asmayan Adem herkesten gizli oruç tutmaya karar verir .
Bu kararı almasında Cami imamı , sokaktaki arkadaşları ve hoşlandığı kız Berna'nın da etkisini göz ardı etmemek gerekir .
Film , bu dakikadan sonra usta - çırak ilişkisinden uzaklaşarak Adem'in nefsiyle mücadele etmesine odaklanıyor .
Havanın sıcaklığı , bisiklet üzerinde satılan gazoz , plajdaki kadınların " gayrı ahlaki " giyim tarzlarına yorgunluk da eklendiğinde durum daha da zorlaşıyor .
Bu olaylar meydana gelirken ara ara izleyici soluklandırmak adına eklenen fantastik ögeler içeren sahneler aynı zamanda Adem'in nefis mücadelesinde kaybeden taraf olmasına sebebiyet veriyor .
Masumiyetini ilk olarak orucunu bozarak yitiren Adem ikinci travmayı , Ankara'ya okumaya giden ; ancak siyasi sebepler nedeniyle ilçeye geri dönen tütün tarlası sahibinin oğlu Hasan'ın ideolojik sebeplerden dolayı vurulmasıyla yaşıyor .
Filmin final sahnesinde ; Adem'in ölüm orucunda verdiği mücadele sonucu ölümüne tanık oluyoruz .
Adem , ustası Cibar Kemal'in değil ; sosyalizm uğruna mücadele eden ve saldırı sonucu sakat kalan Hasan'ın saflarından yoluna devam etmesi de filmin ideolojik mesajını net okumamıza imkan sağlıyor .
Aksu ; filmin sosyalist karakteri Hasan'ın tütün tarlası sahibinin oğlu olarak konumlandırması izleyicide verilen mücadelenin önemini çok daha fazla hissettiriyor .
Yoksul ve ezilen birisinin sosyalist olarak gösterilmesine nazaran , bir tür toprak burjuvası babanın oğlunun bu tür bir mücadele içinde olması dikkat edilmesi gereken bir konu olarak karşımıza çıkıyor .
Filmin karşıt ideolojisinde ise orta yolcuların sınıfını temsilen Gazozcu Cibar Kemal bulunuyor .
Her fırsatta Adem'e aşırılıktan kaçınmasını gerektiğini kendi inandığı doğrular üzerinden anlatırken , büyük kola firmalarının kendi gibi yerel üreticiyi yok ettiğinin de farkında olması içinde bir ironiyi barındırıyor .
Cibar Kemal'in içinde bulunduğu durum günümüz toplumunda da hala güncelliğini koruyan bir durum olma özelliği taşıyor .
Gençlikte ve orta yaşta kaçamak hayatlar yaşayan insanların yaş ilerledikçe namazında niyazında olma misyonu bu yapımda Cem Yılmaz üzerinden bizlere sunuluyor .
