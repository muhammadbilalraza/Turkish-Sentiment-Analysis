İlk filminden 57 yıl sonra vizyona giren Ben - Hur'un " remake " versiyonu , sinemalarda yerini alıyor .
Bu filmin başrolünde Jack Hudson ile Toby Kebbell var , yönetmeni de Wanted ile Abraham Lincoln : Vampir Avcısı filmleriyle tanıdığımız Timur Bekmambetov .
Ve bu filmi izlemeden önce şu soruyu sordum : Bir başyapıtı yeniden çekmek gerçekten gerekli miydi ?
Eğer Ben - Hur'ün hikayesini bilmiyorsanız , size kısaca şöyle anlatayım : Birbirlerini kardeş gibi gören Yahudi olan Ben - Hur ile Romalı olan Messala , ülkedeki bütün Roma ile Yahudi sorununa rağmen çok iyi anlaşıyorlardır .
Fakat bir hata yüzünden Messala , Ben - Hur'ü denize sürgüne gönderir ve Ben - Hur de bir gemide 5 yıl boyunca köle olarak çalışır .
Gemiye yapılan saldırı sonucunda Ben - Hur , gemiden kaçar ve kardeşinden intikam almak için geri gelir .
Ve intikamını da at yarışı ile alacaktır .
Bu filmi izlemeden bir gün önce 1959 yılında çevrilmiş olan , 2 dakikalık orijinal Ben - Hur filmini izledim ve filmi çok sevdim .
Hikayesi akıcıydı , uzun süresine rağmen hiç sıkmadı , yaratılan materyal zamanının çok ötesindeydi .
Kısacası orijinal Ben - Hur'u bir başyapıt olarak gördüm .
Bundan bir gün sonra da bu filmi en düşük beklentilerim ile izledim ( çünkü bu filmin asla orijinali kadar iyi olamayacağını biliyordum ) .
Bu Ben - Hur filmiyle ortaya karman çorman bir sonuç çıkmış .
Zaten bu filmin süresi , orijinal filmin yarısı kadar .
Yani hikayeye de pek bir şey sığdıramamışlar .
Hatta filmin ilk 30 dakikasının orijinal filmle hiçbir alakası yok , senaryoyu doldurmaya çalışmışlar .
Bunun dışında ana karakterler zayıf kalmış , hikayeye tam olarak odaklanamadan her sahne hızlı hızlı geçilmiş .
Peki o zaman bu filmin çekilme sebebi neydi ?
Bunlardan bir tanesi görsel efektler .
Bu 57 yıl içerisinde görsel efektler o kadar gelişti ki , pratik efektlerin yerine CGI kullanılmaya başladı .
Bu filmin görsel efektleri genelde kötü olmasa da , 100 milyon dolarlık dev bütçesine bakılırsa epey zayıf kalmış .
Mesela filmdeki gemi sahnesinde , Ben - Hur'un dışarıya baktığı sahnelerde gördüğü gemilerin yeşil ekran olduğu çok barizdi .
Hatta efektleri geçtim , filmdeki bazı kılıçlar plastik , bazı kıyafetler de çok zayıftı ( mesela Morgan Freeman'ın peruğu ) .
Bu filmin ikinci çekilme sebebiyse , hikayeye getirilen modern bakış .
Yani bu film , tahmin ettiğiniz gibi orijinal Ben - Hur'den çok daha farklı sahnelere sahip .
Ve açıkçası , filmin bu yönünü çok sevdim .
Orijinal Ben - Hur filmi çok güzel olsa da , birkaç kısımın daha farklı yapılabileceğini düşünmüştüm .
Mesela bu filmdeki at yarışı sahnesi , orijinalinden daha etkiliydi .
Orijinal filmdeki at yarışı sahnesi çok etkileyici olsa da , sadece ana karakterlere odaklanıyordu .
Bu filmse sadece ana karakterlere değil , içinde bulundukları durumun ne kadar tehlikeli olduğunu da gözler önüne seriyor .
Yarışın ortasında birden insanların önüne yaralı insanlar ve yarıştan ayrılmış atlar çıkıyor mesela , böylece o sahnenin yarattığı tehlike daha etkili olmuş .
Ayrıca bu film , orijinal filmin aksine İsa'nın yüzünü göstermeyi tercih etmiş .
Çok cesur bir karar olmuş ve çıkan sonuçtan da oldukça memnunum .
Son olarak da , bu filmin final sahnesi daha farklı bir şekilde bitiyor .
İsa'nın çarmıha gerilmesinden sonra yaşananlar çok güzeldi .
Orijinal filmin sonunu çok sevmiştim , bu filmin sonunu da epey iyi buldum .
Gariptir ki , bütün eksiklikleri ve hatalarına rağmen bu Ben - Hur filmini kötü bulmadım .
Bu filmin getirdiği yenilikleri ve tarzını beğendim .
Ve şunu fark ettim , bu filmin ekibi gerçekten de ortaya güzel bir şeyler çıkarmaya çalışmış .
Özellikle de filmin yönetmeni .
Normalde yönetmen Timur Bekmambetov'un bu tarz filmlerle hiç alakası olmasa da , bu filmde gerçekten denemiş .
Ortaya orijinalin ruhunu yakalamaya çalışan bir film çıkartmış .
Bu yüzden filmdeki çoğu sahne epey hızlı geçilmiş olsa da , yapılan emeği takdir ettim .
Son olarak da bu filmdeki performanslar oldukça hoştu .
Judah Ben - Hur ile Messala'yı canlandıran Jack Huston , Toby Kebbell , orijinal film kadar iyi olmasa da karakterlerini iyi yansıtmışlar , görevlerini yerine getirmişler .
Ayrıca , orijinalinin aksine bu filmde Ilderim karakterine daha çok yer vermişler .
Morgan Freeman da bu rolde çok iyi bir iş çıkartmış .
Döktürdüğünü söyleyemem ama onu bu filmde görmek çok güzeldi .
Bir de , bu filmdeki kısa rolüne rağmen Haluk Bilginer'i izlemek de çok hoştu .
Kısacası bu Ben - Hur filmi , her haliyle orijinali kadar iyi olmaya çalışsa da başaramıyor , ortaya karman çorman bir iş çıkmış oluyor .
Fakat ilk filmden farklı olan yönleri ile oldukça etkileyici at yarışı sahnesiyle Ben - Hur , kötü bir film olmaktan kurtuluyor .
Film ekibinin ortaya koyduğu emekse göz ardı edilemez .
Eğer orijinal filmi izlemediyseniz ilk önce o filmi izleyin , ondan sonra bunu izleyin .
Eksikliklerine rağmen ortaya hiç de fena bir iş çıkmamış .
Beklediğimden biraz daha iyiydi .
FİLMİN İYİ YANLARI : + Daha tehlikeli bir at yarışı sahnesi . + İsa'yı orijinalinden daha farklı bir şekilde ele alışı . + Orijinalinden farklı bir şekilde biten hoş finali . + Ortaya koyulan emek .
FİLMİN KÖTÜ YANLARI :
- Neredeyse ilk yarısının tamamının hikayeyle hiçbir alakası olmaması .
- Dev bütçesine rağmen birden fazla sahnede zayıf kaçan görsel efektler .
- Çoğu sahnenin hızlı geçilmesi , ortaya karman çorman bir sonuç çıkması .
TOPLAM PUAN : 5 / 10
