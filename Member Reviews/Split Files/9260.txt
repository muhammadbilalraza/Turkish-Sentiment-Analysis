Limitless filmi , öncelikle buna benzer bir film var mı soruları sorulduğunda akla ilk gelen film Lucy oluyor ve de Limitless filmi o film ile kıyaslandığında kesinlikle çok daha başarılı bir film olduğunu bize gösteriyor .
Ayrıca ekmeğini de aksiyondan yiyen bir film de değil çünkü Limitless bir aksiyon filmi değil .
Teorisel olarak baktığımız zaman bir dayanağı bile yok denebilir .
Zira Lucy'nin 1900lerde ortaya atılan ve de Einstein'in da zamanında desteklediği beynimizin yüzde 10unu kullanırız teorisi burada yüzde 20 olarak lanse edilmiş .
Ancak Limitless , izleyiciye yanlış bir bilgiyi Lucy gibi doğru yansıtmaya çalışan bir film değil , daha çok fantastik açıdan bakılabilecek bir film ve de bu izleyicinin filmi keyifle izlemesini sağlıyor .
Bunun yanında fantastikliğin boyutları da Lucy kadar saçmalanıp aşılmamış .
O yüzden Limitless filmi , teorisel kısmını hem bir eksi olarak görebileceğimiz buna rağmen kendi fantastik konusunu çok iyi bir şekilde işlediği için teori kısmının göz ardı edilebileceği bir film .
Bunun dışında Neil Burger , geçen yıl Divergent filmi ile ilk kez seyrettiğim bir yönetmendi ve de Divergent filmini , çoğunluğun öngördüğü olumsuz eleştiriye karşılık oldukça olumlu karşılamış ve de Insurgent'ı merakla beklememi sağlamıştı .
Divergent ile kıyaslandığında Divergent'ı bir adım öne koyabiliriz .
Oyunculuklara gelecek olursak , Bradley Cooper gerçekten de çıkış filmi olarak tanıdığımız bu filminde gerçekten başarılı bir performans sergiliyor .
Robert De Niro ise filmde oldukça az kısımda göze çarpıyor ( şahsen beklediğimden daha az gördüm onu ekranda ) , ancak bu da gayet kararında ve de ortalama bir oyunculuk sergilediğini dile getirelim .
Hatta Lucy filminde Professor Norman'ı canlandıran Morgan Freeman'dan çok daha uyumlu ve de iyi bir performansı var .
Abbie Cornish'in de ortalama bir performansla güzel göze çarptığını söyleyebiliriz .
Müziklerine gelecek olursak , müziklerini hakikaten beğendim ve de filmin çekimleri gerçekten çok enteresandı ve de izleyiciyi etkileyecek hoş bir cinstendi .
Sonuç olarak Limitless , aklımızda sıradan ama iyi olarak dile getirilebilecek bir bilim kurgu gerilim filmi olarak kalacak ancak teorisel açıdan bakılmadığında ortada güzel bir senaryo var ve de izleyiciyi baştan sona sıkmayacak türden olduğunu da ekleyelim .
