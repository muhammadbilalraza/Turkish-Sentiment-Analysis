“Da 5 Bloods” , senaryosunu da Danny Bilson , Paul De Meo ve Kevin Willmott ile birlikte yazan yönetmen koltuğundaki Academy , Prime Time Emmy ve BAFTA ödüllü Spike Lee’nin hem kendisi hem de diğer yönetmenler açısından sinemadaki “nitelikli film” çıtasını , biraz daha yükseğe çıkardığı sıra dışı bir drama olmuş …
Siz bakmayın IMDB ve benzeri mecralardaki , “aksiyon” meraklılarınca yazılan yorum ve verilen düşük puanlara …
Zaten “Da 5 Bloods” , bir aksiyon filmi olmadığı gibi Lee’nin bunu , “Apocalypse Now” ( 1979 ) yahut da “Platoon” a ( 1986 ) nazire yapmak amacıyla çekmediği de çok açık …
Ki , dikkatlice izlemeniz halinde , filmin bazı sahnelerinde , Francis Ford Coppola ile Oliver Stone’un bu Vietnam klasiklerine , hani neredeyse “göstere göstere” saygı duruşu yapıldığını da hemen fark edeceksiniz …
Üstelik filmin bir sahnesinde , “Rambo : First Blood Part II” ( 1985 ) ile “Sly” diye isim de verilerek fena kafa da bulunmuş …
Tabii anlayana …
Yani buraya kadar yazdıklarımızı şöyle kısaca bir toparlayacak olursak ; Lee’nin , bu film aracılığı ile anlatmaya çalıştığı mevzunun , bazılarının bekledikleri , “vur kır ortamından” çok farklı olduğunu söyleyebiliriz …
Gelin isterseniz öncelikle , “spoilersiz” olarak hikâyeyi özetleyelim ve ardından da aldığımız notlardan birkaçını sıralayalım : Vietnam gazisi dört emekli asker , yaklaşık elli yıl sonra yeniden Vietnam’da buluşurlar …
Birbirlerini “kan kardeşi” olarak tanımlayan , Paul ( Delroy Lindo ) , David ( Jonathan Majors ) , Otis ( Clarke Peters ) ve Eddie’den ( Norm Lewis ) oluşan bu ekibin geçmişten gelen çok önemli bir sırları vardır ve o topraklara geri dönüşlerinin ardındaki asıl neden de budur …
Elbette filmde , sadece bu dört karakter yok … “Kıvrak bir zekânın” ürünü olarak , ( yorumun finaline doğru sadece “iki özel” örneğine vurgu yapacağımız ) “dark comedy / kara mizah” ile de güçlendirilmiş olan konu yol aldıkça , oyuncu kadrosunun da zenginleştiğine tanık olacaksınız …
Konu demişken de Lee’nin , her zaman olduğu gibi “Amerikan ırkçılık” ve ( bu filmde ilaveten istatistiksel rakamları da kullanarak ) “Vietnam savaşı” tarihine de sağlam bir resmigeçit yaptırdığını da belirtmiş olalım …
Ancak bunu yine klasik “duygu sömürüsü” yerine , insanları tarihi gerçeklerle yüzleştirmek suretiyle yapmış …
Hani öyle ki , verdiği mesajlarla Lee bir anlamda , bu film aracılığı ile “Afro – Amerikan kökenlilere” ( ve aslında “yeryüzündeki tüm ezilenlere” ) yönelik son bir , “Aklınızı başınıza alın be mübarekler” konuşması gerçekleştirmiş …
Bunun içinde , ırkçılık , sağcılık ve savaş kışkırtıcılığının dünyadaki ana aktörlerinden biri olan evangelist ( yani radikal dinci ) Trump’ın seçim sloganı olan " Make America Great Again ( Amerikayı Yeniden Harika Yap ) " yazılı şapkayı , bir siyahi olan Paul’e giydirmiş …
Gerçi aynı şapka , 45 milyon dolarlık bir bütçeyle çekilen filmin ilerleyen sahnelerinde , başka kafalarda da gezindi durdu …
Ama buradaki “kara mizah”ın , artık basit bir “idraksizlik mi” yoksa “Stockholm sendromu” benzeri bir akıl tutulmasının sonucunda mı ortaya çıktığına karar veremediğimiz bir biçimde , Trump ve benzeri siyasilere oy verenlere olduğu da çok açıktı …
Muhtemelen bu Lee’den , 2020 Kasım ayında yapılacak olan Amerikan Başkanlık Seçimlerine dair ciddi bir ön uyarıydı da …
Değineceğimiz bir diğer “kara mizah” örneği ise , Vietnamlı sokak çeteleri ile bir Fransız üçkâğıtçının ( Jean Reno ) iş birliği içinde olmasıydı …
Zira komünist kuzey ve anti – komünist güney ayrımı olmaksızın Vietnam , tarihte Fransa’nın sömürgeleri arasında yer almaktadır …
Şimdi tam da bu noktada bize , “Peki , Lee , bununla ne demek istemiş ? ” diye bir soru da yönlendirebilirsiniz …
Haklısınız …
Fakat ilkindeki gibi açıkça kopya vermek yerine bunda da topu , doğrudan “izleyin” diyerek sizin kucağınıza bırakacağız …
Bitirmeden Lee’nin , sıklıkla başvurduğu “flashback” geçişlerinde , dört eski askeri , aynen “The Irishman” de ( 2019 ) olduğu gibi dijital olarak gençleştirme yanlışlığına düşmek yerine , bilinçli olarak ABD’nin uzak doğudaki tetikçileri oldukları “karanlık geçmişleri” ile o tarihlerde yaşanan çürümüşlüklerin tümünün farkına vardıkları “bugünlerini” , aynı bedenlerde karşımıza koyduğunu da belirtmiş olalım …
Unutmadan , “Fırtına” takım lideri Norman’ın ( Chadwick Boseman ) ölümüne ilişkin bir sürprize de hazırlıklı olun …
Keyifli seyirler ,
