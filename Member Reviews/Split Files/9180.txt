" Hayatta Kalmakta Kahramanlıktır " dedirten bir Christopher Nolan Realist Gerilim FilmiDunkirk'ü bir Christopher Nolan hayranı olarak eğrisiyle doğrusuyla eleştirmek istiyorum .
Filme gitmeden önce şunu bilmelisiniz ki , bu Nolan'ın da dediği gibi bir savaş filminden öte eve gitmeye çalışan askerlerin hikayesidir .
Dunkirk Tahliyesi olayını okuduğumuzda da göreceğimiz senaryo filmden farksız değildir .
Nolan istese harika bir savaş filmi de çekerdi ama burada gerçek bir hikayenin sinemaya uyarlanmış hali var elimizde .
Ve eğer sizde buna bir savaş filmi beklentisiyle değil de Dunkirk Tahliyesi beklentisiyle giderseniz salondan filmin daha fazla etkisi altında kalmış bir şekilde ayrılacağınıza eminim . ﻿Görüyorum ki katı olumsuz yorumların bir kısmı " bu savaş filmi gibi değil " tarzında ama aslında tam bir savaş filmi gibi sadece savaşa farklı bir bakış açısı kazandırmış .
Evet filmin gerçekliğine dair antikahraman bir kaçış var , kanlı , vahşi bir savaş filmi değil .
Daha çok psikolojik olarak incelenmiş .
Nolan özgün bir kişiliktir ve senaryoları da karakterinin getirdiği özgünlükle karmaşıktır .
Klasik savaş filmindeki gibi karakterlerin aileleri , aşkları ve bekleyenlerinin olmamasına hayran kaldım .
Nolanın realistik yapısını hep beğenmişimdir .
Film görsel açıdan mükemmel ama öyküdeki , alttan alta sahaya sürülen gereksiz kahramanlık tonları ‘Başyapıt‘ olmasını engelliyor .
Evet , ses kurgusu , görüntü yönetmenliği ( Hoyte Van Hoytema ) görsel efekt yerine görsel mimarlık harikası sunuyor bizlere .
Ve özellikle müzik " o nasıl bir savaş gerilim müziğidir ki insanı adeta içine çekiyor . Yılın En İyi Film Müziği bu olmalı . "
( Hans Zimmer ) Ama ‘Dunkirk’ün problemi şu : Kurduğu ve bize yaşattığı cehennemî atmosfer başlarda çok etkileyici , sarsıcı ama bir süre sonra büyü bozuluyor ve hikâye uzadıkça etki azalıyor .
Çünkü felsefe ve anti - militarizm bir noktadan sonra kenara çekiliyor ve Nolan , özellikle havada geçen İngiliz ve Alman uçaklarının ‘it dalaşları’yla aksiyona yükleniyor . 
spoiler : 
 Hikâye anlatımı 3 bölüme ayrılmış durumda ; 
Havada geçen bir saate , karada geçen bir haftaya ve denizde geçen bir güne odaklanıyor . 
Öne çıkacak başrol karakterlerden ziyade havada anlatılan öykünün figür karakteri Tom Hardy ( Farrier ) , karada Kenneth Branagh ( Bolton ) , denizde Mark Rylance ( Dawson ) hayat veriyor . 
Ve bir asker yada komutan olmayan gönüllü , tecrübeli Dawson amcamız filmde nadir konuşmalar içerisinden en beğendiğim şu repliği bize sunuyor : 

- Gitmek zorunda değilsin sen yaşlısın . 

- Savaşı benim yaşındakiler çıkardı neden gençleri göndereyim ki ? 
 Sanırım Nolan'dan bu tarz sevdiğimiz replikler , akıcı diyaloglar alamadığımız için bizleri tam manasıyla kesmiyor .
En önemlisi de özdeşleşebileceğimiz , onun adına endişenebileceğimiz bir karakter olayı bulunmuyor .
O yüzdendir ki filmden ilk çıkarken biraz suratımız asık çıkmış , bunları özümsemeden önyargıyla eleştirmiş olabiliriz .
" Gemiden atla başka gemiye bin " sekansları filmin kısa süresini çekilmez yapmış diyenleri de duydum .
Ama asıl takıldığım konu ; Nazi düşman hattı , maalesef bir çatışma filmi gibi karşımıza çıkmıyor .
Hatta İngilizlere yardım etmiş Fransızlara dahi fazla yer verilmiyor .
Birde üstüne üstlük Fransızların yardımıyla kurtulduktan sonra İngiliz Komutan Bolton , filmin sonlarında " siz gidin ben Fransızları kontrol edeceğim " tarzında artistik politik bir gafa imza atıyor .
Realist baktığımızda ise film yaşanmış bir öykü ve sahneler stüdyoda yeşil perdelerin önünde değil olayın bilhassa yaşandığı kumsalda , deniz üstünde gerçek savaş gemileri , Spitfire'lar ve patlayan bombalarıyla , doğru yaştaki tecrübesiz genç oyuncuları ve de savaş teçhizatlı 60 figüran askerle çekilmiş .
Oyuncuların da dediği gibi saf panik , korku ve çok büyük savunmasızlık var .
Her yerde keklik gibisin .
Zaten filmin olayı köşeye sıkışmış askerlerin savaşmadan hayatta kalarak kurtulmaları .
Zaman ve mekanın daraldığı anlar .
Gerilimin doruklara ulaşmasının asıl kaynağı da bu diyebiliriz . ﻿Dunkirk özellikle büyük ve ağır IMAX kameralarla o devasa görüntüler eşliğinde tamamiyle gerçekçilikle çekilmiş .
Ayrıca kurgu ve uyarlama üstadı Christopher Nolan'ın gerçek bir hikayeyle çekilmiş ilk filmi .
Zaten Nolan'da " böylesine büyük bir yükün altına elimizi soktuk ama başarıp başaramayacağımız açısından ilk başta kaygılanmıştık , izleyicilere vermek istediğim asıl unsur ; gerçeklikti " diyor .
Ordaymış gibi hissetmedik değil .
Filme vasat diyemeyiz .
Aksine vasat bir öyküyü her türlü eleştiriye rağmen böyle kullanabilen bir yönetmen de tanımıyorum .
Hani denizden babanız çıksa yiyin lafı varya bunun benzeri Nolan filmleri içinde geçerli .
Dunkirk'ün üzerimizde bıraktığı her şeyden sıyrılıp genel açıdan Nolan'ın en iyi filmi diyebilmemiz için Inception , The Prestige , Interstellar , Memento ve TDK üçlemesini gözden çıkarmamız gerekir ki bunun olanağı dahi yok .
Daha iyisi gelmezse yılın en iyi filmi olabilir ama asla Nolan'ın en iyi filmi bu olamaz .
Nolan hep aklımızı yordu şimdi ise psikolojimizi .
Bunca eleştiriye rağmen beni hayatımda ilk defa bir filme yorum yazmaya teşvik ettiğin ve de koca bir günümü aldığın için alacağın olsun Nolan !
8.3
