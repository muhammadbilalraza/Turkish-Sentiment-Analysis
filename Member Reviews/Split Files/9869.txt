Sicario , Prisoners ve Enemy gibi birbirinden farklı ve başarılı filmlerin yönetmeni Denis Villeneuve'nun yeni işi Arrival'ı dün akşam Filmekimi'nde Rexx sinemasında izleme fırsatı buldum .
Açıkçası , bu film festivali resmen yıkıp geçti .
Ve bu filmin bir özel yanı da Toronto ve Venedik film festivallerinden sonra dünyada 3. kez Rexx'de gösterilecek olmasıydı .
Sırf bu yüzden bile bu film için çok heyecanlıydım .
Arrival , çok başarılı bir çevirmen olan Doktor Louise Banks'in normal hayatını ve bir gün gezegenimize dünya dışından olan varlıkların uzay gemileriyle birlikte dünyaya gelmelerinden sonra hayatının nasıl değiştiğini anlatıyor .
Ve bütün film , Doktor Banks ile bilimci Ian Donnely'nin orduyla birlikte çalışarak uzaylılarla iletişim kurma ve niyetlerini öğrenme çabalarına değiniyor kısaca .
Şunu hemen aradan çıkartmak istiyorum ; bu filmin yönetmeni Denis Villeneuve gerçekten de çok başarılı bir yönetmen .
Her filmiyle seyirciye bambaşka bir tarz sunup onları şaşırtmayı ve etkilemeyi başarıyor .
Bu yüzden de Arrival'dan epey etkilendim çünkü benim gözümde Arrival , Villeneuve'nun en iyi işi .
Ve bunun için de çok güçlü nedenlerim var .
Filmin temasından başlayalım .
Arrival'ın teması , " Eğer uzaylılar dünyaya gelseydi insanlara ne olurdu ? " gibi bir soruya değiniyor aslında .
Bu konunun uçuk bilim kurgu filmlerinde defalarca işlendiğini gördük zaten , bu konuya yeterince aşinayız .
İşte Arrival da farkını burada gösteriyor , böyle sıra dışı bir konuyu elinden geldiğince sade bir şekilde işliyor , böylece de seyirciye daha gerçekçi , daha etkileyici bir deneyim sunmuş oluyor .
Bu filmin en güzel kısımlarından birisi de konusunun gerçekten hakkını vermesi , amacından uzaklaşmamasıydı .
Normalde bu tarz filmler , araya romantizm serpiştirmeye çalışıp klişe metotlar kullanırken Arrival'ın neredeyse tamamı , uzaylıların dillerini anlama ve onlarla iletişim kurma ile ilgili .
En başta bu kulağınıza belki sıkıcı gelebilir ama merak etmeyin , bu filmi izlerken konu sizi o kadar sürükleyecek ki , hiç sıkılmayacaksınız .
Fakat filmin en ilginç taraflarından birisi de finaliydi .
Spoiler vermeden size ancak şunu söyleyebilirim ; bu filmin finalini izlerken yaşadığım " mind blown " duygusunu en son Predestination'ı izlerken yaşamıştım ( merak etmeyin , iki filmin sonu birbirine hiç benzemiyor ) .
Arrival'ın finali , üzerinde saatler boyunca konuşulacak niteliğe sahip ve bu filmin finalini konuşurken de aslında hiç uzaylılardan bahsetmediğinizi fark edeceksiniz .
Bu film hem konusundan sapmamayı başaran , aynı zaman içerisinde de karakterlerine bir yoğunluk kazandırmayı başaran nadir filmlerden .
Oyunculuklardan bahsedelim biraz da .
Öncelikle Jeremy Renner'ın Ian karakterini epey sevdim ve The Hurt Locker'dan sonraki en iyi performansını bu filmde sergilediğini düşünüyorum .
Karakteri oldukça samimiydi ve filme hem eğlence hem de bir gerçekçilik kazandırmayı başarmış .
Forest Whitaker'ın Albay Webber karakteri de oldukça hoştu .
Bu filme renk kattığını söyleyebilirim .
Ama şu konuda hemfikirim ki , Amy Adams bu filmi resmen çaldı .
Adams'ın performansıyla ilgili abartılı bir şey göremedim ve bu da çok iyiydi bence .
Adams , bu filmde çok doğaldı ve her zamanki gibi döktürmeyi başarmış .
Adams'ın Banks karakterini çok sevdim , bu filme duyguyu , gerçekçiliği ve etkileyiciliği getiren kişi kesinlikle o olmuş .
Oscar'a aday olur mu bilmem ama bu filmdeki performansı kesinlikle görülmeye değer .
Bunun dışında bu filmdeki detaylardan da çok etkilendim .
Uzay gemilerinin tarzını , insanların uzaylılarla iletişim kurma çabalarını , filmin ortaya attığı yaratıcı fikirlerini ve etkileyici finalini .
Kısacası bu filmle ilgili neredeyse her şeyi sevdim .
Arrival , gerçekten de sade ama bir o kadar da etkileyici bir iş olmuş ve kesinlikle de türünün en iyi yapımlarından biri .
Bu filmle ilgili bir sorunum var aslında ve o da epey ufak bir sorun .
Her ne kadar Arrival'ı izlemenizi şiddetle tavsiye etsem de , beklentilerinizi düşürmenizi tavsiye ediyorum .
Çünkü bu film , akıllarda kurulan fikirlerden çok daha farklı bir şekilde ilerliyor ve ortaya yaratıcı bir şeyler çıkarıyor .
Eğer Arrival'dan " bu film şöyle olacak , böyle olmasını istiyorum " gibi şeyler bekliyorsanız , lütfen beklemeyin .
Sadece hiçbir beklentiniz olmadan bu filmi izleyin ve etkilenmeye hazır olun .
Kısacası Arrival , son zamanlarda izlediğim en orijinal ve en etkileyici filmlerden birisi .
Başarılı oyunculukları , böyle bir konuyu ele alış tarzı ve basitliği , ortaya çıkan işi daha da gerçekçi bir hale getiriyor .
Arrival , ileride 2001 : A Space Odyssey veya Interstellar gibi bir kült klasik haline gelir mi , bilmiyorum .
Ama ortaya atılan ilginç fikirler ve farklı tonuyla Arrival , kesinlikle kaçırmamanız gereken filmlerden birisi .
İyi seyirler .
Not : Fakat bu filmin ne kadar etkileyici olduğu konusunda çok şaşkınım .
Filmi izleyeli 1 gün olmasına rağmen hala Arrival'ın sonunu ve diğer sahneleri kafamdan çıkmıyor .
Sanırım bu film uzun bir süre boyunca benimle kalacak .
FİLMİN İYİ YANLARI : + Amy Adams ve Jeremy Renner . + Denis Villeneuve resmen kendisini aşmış . + Ortaya atılan farklı fikirler ve olayların sade ele alınması . + Şaşırtan finali . + Uzaylılarla iletişim kurma sahneleri . + Ufak detaylar .
TOPLAM PUAN : 10 / 10
