Çiçero | 2019Tarihi , dram .
2 saat 6 dakika " Çiçero , 2. Dünya Savaşı'nın seyrini değiştiren ve Almanya'nın bozguna uğramasında etkin payı olan casus Çiçero'nun savaştaki etkisini ve savaş sonrası yaşadıklarını konu ediyor . İlyas Bazna * , 2. Dünya Savaşı sırasında Ankara’daki İngiliz Büyükelçiliği’nde uşak olarak çalışmaktadır . İçeriden birçok bilgiye ulaşabilen Bazna , Almanlar için casusluk yapmaya başlar ve kendisine “Çiçero” kod adı verilir . İlyas Bazna savaşın seyrini değiştirmesine rağmen T4 uygulamasıyla engellilerin gaz odalarına gitmelerine , iğneyle uyutulmalarına engel olamaz . İlyas Bazna’nın savaştaki etkisini ve savaş sonrası yaşadıklarını beyaz perdeye yansıtacak olan filmin yönetmen koltuğunda Serdar Akar oturuyor . "
Şimdi yazacaklarım yüzünden yukarıdaki paragrafı doğrudan w.beyazperde.com ' dan aldım .
Zahmete girmedim .
Çünkü ; daha önce iki kez filme alınan İlyas Bazna'nın öyküsü gerçekten Hollywood casus filmlerine taş çıkartacak nitelikteymiş ; fakat yapımcı , senarist ya da yönetmen sayesinde karikatürleştirilmiş karakterlerle film sitcom düzeyine indirilmiş .
Ancak filmin ortalarına kadar tahammül edebildim .
Yine de izlemeye devam edebilirdim .
Amerikan filmlerine özenilen göndermelere bile dayanabilirdim .
Öyle ki yapımcının , bu filmin vizyonundan bir kaç hafta sonra vizyona girecek diğer filminin afişini * * kör göze sokmasına rağmen dayandım .
Fakat , bir at yarışı sekansı var ki ; beni bitirdi .
Şöyle ki ; Başlarda sayılabilecek bir sahnede , at yarışı sayesinde filmin baş oyuncuları bir araya geliyor ve etkinlik gölgesinde hikaye devam ediyor .
Tamam , gerçekten de rahmetli İlyas Bazna her şeyiyle prezantabl bir insanmış ama bu filmde anlatıldığı gibi de bir Alex ya da bu filme uygun benzetme ile bir James Bond değilmiş .
Onda Haşhaşi suikastçisi tipi varmış * * * .
Amma , at yarışındaki jokeylerin isimlerini okuduğunda koptum !
Kapattım .
Ya sen kiminle dalga geçiyorsun .
Şahdın Şahmeran mı oldun ?
Atıf mı yapıyorsun ?
Kime , neye , neden ? " . Genel Kurmay Başkanımız Mareşal Fevzi Çakmak Himayesinde düzenlenen Gazi Kupası Konkrupik Kupasına hepiniz şeref verdiniz . . Bugünkü müsabakada Türk Takımının yanı sıra Alman ve İtalyan Takımları da yer alacaktır . Türk Takım Kaptanı Yüzbaşı Ahmet Celal Yakar , İtalyan Takım Kaptanı Yüzbaşı Guliano Gemma , Alman takımının kaptanı Binbaşı Hans Trick Shöder * * * * "
Hadi Türk Takım Kaptanı Yüzbaşı Ahmet Celal'i * * * * * anladık .
Ama , arkadaşım " . İtalyan Takım Kaptanı Giuliano Gemma " nedir ?
Allah aşkına !
Benim gibi yarım asırdan * * * * * * fazla film ve dizi izliyor olsaydınız sizin de bu noktada tepeniz atardı .
Dostlar , Guliano Gemma bir devrin , Spagetti Cowboy filmlerinin en ünlü ve unutulmaz yıldızı idi .
O bir efsaneydi .
Benim için koca göbeği ile götünü oynatmakta zorlanan Amerikan idolü John Wayne'den çok daha büyük bir oyuncuydu .
İzlemediğim Western filmi kalmamıştı .
Sen kim oluyorsun da Giuliano Gemma'yı hikayene malzeme yapıyorsun ?
Hoş değil .
Ayıp !
Yakışmamış .
Zaten İlyaz Bazna'yı da bir kaç sahnede dövüştürmüş , hatta katil bile yapmışsın .
Buraya kadar anlayacağınız gibi yorumum bu filmi niye seyretmemeniz gereği üzerinedir .
Sizi zaman kaybından kurtarmak içindir .
Bıraktığım yere kadar dikkatimi çeken bir ayrıntıyı da söylemeden edemeyeceğim .
Bizim 007 casusluk yaparken elinde Leica I'le dolaşıyor , dökümanların resmini gece lambası ışığında , flaşsız çekiyor .
Koca alet !
Üstelik devrin en hızlı casusu .
O zamanlar bu gibi işler için Minox var ; avuç içine sağacak kadar küçük ama yüksek kalite resimler çekebiliyor .
Koy cebine kaybol .
Yok ama .
Öküzüz ya biz , anlamayız nasıl olsa .
Eline ver bi antika gitsin .
Eski ya .
Allah'tan imalat yılı tutuyor .
Yok canım ; söyleyenecek o kadar çok şey var ki .
Dayanma gücümün de bir sınırı var .
Filmi Türk dizi mantığında çekmişler .
Bravo !
Bi de Galalarda falan o dev gibi afişlerin önünde pozlar yok mu ?
Ee , nasıl olsa köpeksiz köyü bulmuşsun , gez bakalım değneksiz .
Yeşilçam mantığı da böyleydi .
Türk milletinin IQ . su düşük ya , önüne ne koysan yer ya ; bunlardaki mantık bu .
Neyse , tavsiyem izlemeyin .
Yok , benim boşa harcayacak çok vaktim var diyorsanız buyurun .
Film Netflix'de sizi bekliyor . ( * ) Elyesa Bazna ( İlyas Bazna olarak da bilinir ) ( d . 28 Temmuz 1904 , Priştine - ö . 21 Aralık 1970 , Münih ) , II. Dünya Savaşı'nda Nazi Almanyası hesabına çalışmış ve Cicero ( Çiçero ) kod adıyla tanınan Arnavut asıllı Türk casustur . ( * * ) Türk İşi Dondurma'nın film afişleri .
Allah'tan akıl etmişler de o zamana göre bir tasarım uygulamışlar . ( * * * ) Haşhaşiler bile süikastçılarını bu tipte , sıradan görünümlü insanlar arasından seçermiş .
Dolayısı ile filmdeki gibi uzun boylu , karizmatik aktörümüz Erdal Beşikçioğlu gerçeği uzaktan da olsa yansıtamamış .
İşte tam da burada Türk Sinemasının iyi bir filmle arasındaki duvarı ören taşlardan birine denk geliyoruz ama gıybeti şimdi değil . ( * * * * ) Jokey Binbaşı Hans Trick Shöder'in kim olabileceği hakkında hiç bir veriye rastlamadım .
Belki de anonsu yapan sanatçının ismi söylerken telafuzu iyi olmadığındandır .
Üç , dört kez dinlememe rağmen net olarak anlayamadım . ( * * * * * ) Yakup Kadri Karaosmanoğlu'nun Yaban adlı romanının kahramanı olan subayımız Ahmet Celal Paşa'nın oğludur ve Kemalist görüşü savunur .
Ötekileşme , Yabancılaşma , dışlanma izlekleri Türk Edebiyatında ilk bu karakter üzerinden okura sunulmuştur . | Ünlü bir dağımızın ismini almış sözlük sitesinde | basketbol asigi ( * * * * * * ) Kendimi bildim bileli sinema filmi ve dizi film izlerim .
12 yaşıma kadar babam beni paltosu altında ve ayaklarına bastırarak gizlice sinemaya sokardı .
Çıtım çıkmadan , gözümü kırpmadan izlerdim .
Yaşımın da şu anda 58 olduğunu düşünürsek .
Evet .
Yarım asırdan fazla izliyorum .
Dolayısı ile bilgim de var fikrim de .
Koskoca sinema geçmişi olan izleyicilerle ve sektörle dalga geçemezsin .
Adama sorarlar sen kimsin ki bu hakkı ve densizliği kendinde bulabiliyorsun !
