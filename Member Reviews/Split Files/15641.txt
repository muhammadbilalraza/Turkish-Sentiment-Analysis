İkinci Dünya Savaşı ile ilgili pek çok film çekildi ancak savaştan en fazla etkilenen toplumlardan biri olan Çekler'in direnişi hakkında çekilenlerin sayısı sanırım bir elin parmaklarını geçmez .
Bu direniş sürecinin en önemli olaylarından ve belki de dönüm noktalarından biri de , Naziler'in o dönemde Hitler ve Himmler'den sonra üçüncü adamı pozisyonundaki " Prag Kasabı " lakaplı Reinhard Heydrich'e düzenlenen suikasttı .
Bu operasyonu büyük ölçüde gerçekliğe sadık kalarak yansıtıyor " Anthropoid " .
Oyuncu kadrosu hem popüler hem yerel oyunculardan oluşuyor , Hepsi rollerini taşımayı başarırken , muhteşem bir oyuncu olan Cillian Murphy yine parıldıyor .
Aksiyon - geriliminin yanında dünyanın en güzel şehirlerinden biri olan Prag'ı da filmde başlı başına bir karakter olarak sunmayı başarıyor .
Yaklaşık 10 dakika süren kilise sahnesi , özellikle yakın dönem sinema tarihinde kayda değer bir çatışma sahnesi olarak ön plana çıkacak kalitede .
Hem sürükleyici bir sinema filmi izlemek , hem de sonrasında tarihi daha derinlemesine araştırmak ve bilgilenmek adına tercih edilebilecek yılın başarılı filmlerinden biri .
