Swinton pek çok rolde olduğu gibi burada da hayranlık uyandırıcı .
Kendisi de bir anne olduğu için muhtemelen daha yaşayarak , daha özümseyerek hayat veriyor karaktere .
Film tarzıyla dikkat çekiyor ilk andan itibaren .
Flashbackler ile dolu , merak uyandırıcı , dikkat çekici bir tonda başlıyor .
Böyle de devam ediyor .
Temponun düştüğü veya beklentileri karşılayamayan bir saniyesi dahi yok aslında .
Rahatsız edicilik en üst seviyede .
Bu kadar sakin bir tona sahip olup neredeyse her sahnede tüyleri diken diken edecek kadar rahatsız eden , ürperten film sayısı azdır .
Üstelik öyle vahşet görüntüleri vs. olmadan , günlük yaşantıya yedirilmiş şekilde .
Bir marmelat , bir tutam mısır gevreği , veya her evde bulunan herhangi bir eşyanın sinemasal anlamda ne derece etkileyici kullanılabileceği , yakın plan çekimler ile öğretiliyor resmen .
Tüm bunların arkasında ve filmin merkezinde tabii psikolojik bir durum var .
Ezra Miller'a da henüz 19 yaşında bu kadar muhteşem bir performans sergilemesinden ötürü apayrı bir parantez açmak gerek .
