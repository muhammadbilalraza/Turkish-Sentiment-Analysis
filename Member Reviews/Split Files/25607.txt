Gerçek bir hikayeden uyarlanan Stronger , 2013'de Boston maratonundaki bombalamalar sırasında bacaklarını kaybeden Jeff Bauman'ın hikayesini anlatıyor .
Sıradan birisi olup ayrıldığı kız arkadaşıyla her şeye yeniden başlamak isteyen Bauman'ı , bu kazadan sonra yaşadığı zorluklara ve herkesin ona " sen bir kahramansın " demesine rağmen normal birisi olmaya çalıştığını görüyoruz .
Stronger , bu etkileyici hikaye hakkında çoğu şeyi iyi işlemeyi başaran bir film .
Her ne kadar senaryoda tahmin edilebilir olaylar yer alsa da - ki birazdan değineceğim - film , ana karakterle seyircinin empati kurmasını sağlamış ve onun yaşadığı durumları en sade ve etkileyici şekilde anlatmış .
Bu yüzden filmi izlerken " bunları neden umursamalıyım " gibi şeyler demiyorsunuz .
Stronger , Jeff Bauman'ın başına gelenleri sanki siz de oradaymışsınız gibi gösteriyor .
Bu konuda Jake Gyllenhaal için ayrı bir parantez açmak istiyorum .
Gyllenhaal , bu filmde beni resmen büyüledi .
Hatta karakterinin içinde kayboldu .
Bu filmi sadece Gyllenhaal'ın performansını izlemeniz için size tavsiye edebilirim .
Çünkü onun bu filmdeki performansı , resmen usta işiydi .
Bauman'ın yaşadığı onca acıyı ve duygusal anlara karşı gösterdiği tepkileri Gyllenhaal'dan başka birisi daha iyi yaşayamazdı .
Oyuncu kadrosundan söz etmişken , Tatiana Maslany'nin performansını da etkileyici buldum .
Maslany'nin Gyllenhaal'la karşılıklı olan sahneleri - özellikle de arabada tartıştıkları bölüm - hiç " iki oyuncunun bir karakteri canlandırmaya çalışması " gibi hissettirmiyor .
Bu ikisinin karşılıklı sahnelerini izlerken gerçekten de iki insanın konuştuğunu ve tartıştığını görebiliyorsunuz .
Maslany ile Gyllenhaal'ın doğal performansları , filmi daha da gerçekçi bir hale getirmiş .
Sorunlarıma gelecek olursak , filmin Bauman'ın yaşadığı bazı sorunlara daha fazla değinmesini isterdim .
Çünkü filmin çoğunluğunda Bauman'ın yaşadığı bir sorunu görüyor ve o aynı sorunun bir daha yaşandığını görmüyoruz .
Film hep Bauman'ın yaşadığı farklı sorunlara değinmek istese de , bu sorunların birkaçı hemen es geçilmiş .
Bu filmin dramatik ağırlığını da biraz etkilemiş doğrusu , zaman zaman filmin vermek istediği dramatik havayı veremediğini fark ettim .
Son olarak senaryonun sadeliğine rağmen , hikayede aynı zamanda birden fazla tahmin edilebilir olaylar vardı .
Filmin gerçek bir hikayeden uyarlandığının farkındayım ama hikaye bunun gibi önceden benzerini gördüğümüz olaylara odaklanmak yerine biraz daha Bauman'ın ve ailesinin bu yaşananlara alışmasına daha fazla süre ayırabilirdi .
Bu hikayenin benzerlerinin işlenmiş olmasına ve senaryodaki ufak sorunlarıma rağmen Stronger , Jake Gyllenhaal ve Tatiana Maslany'nin gerçekçi performanslarıyla sizi etkilemeyi başaran bir yapım .
Diğer Hollywood filmleri gibi büyük ve abartılı olmaktan ziyade , bu hikaye olabilecek en sade ve etkileyici şekilde işlenmiş .
Bu yüzden filmi izlerken büyülenmemek elde değil .
Her ne kadar kolayca yeniden izleyebileceğiniz bir film olmasa da , bu hafta vizyona giren filmler arasında şans vermeniz gereken yapımlardan birisi .
Es geçmemenizi tavsiye ederim , iyi seyirler .
FİLMİN İYİ YANLARI : + Gyllenhaal ve Maslany'nin gerçekçi performansları . + Dramatik ağırlığın iyi dengelenmiş olması . + Çok abartılı ve büyük olmamaya çalışmadan sade ve etkileyici olması .
FİLMİN KÖTÜ YANLARI :
- Senaryonun bazı tahmin edilebilir bölümleri , gereksiz kısımlar .
- Kolayca yeniden izleyemeyeceğiniz bir film oluşu .
TOPLAM PUAN : 7 / 10
