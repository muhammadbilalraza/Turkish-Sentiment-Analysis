Şu ana kadar en zevk aldığım X - Men filmi olduğunu rahatlıkla söyleyebilirim .
Filmin kurgusu gerçekten iyiydi .
Hiç boş sahne yok gibiydi .
Dört dörtlük bir film de değildi ama ben baya beğendim .
Film ilk X - Men grubunun nasıl oluştuğunu anlatıyordu .
Zaten filmin isminden de belliydi .
Film 2. Dünya Savaşı zamanlarında başlar .
Erik ve ailesi toplama kamplarındadır .
Annesi Naziler tarafından öldürülür .
Onu öldürten Shaw'dır .
Erik buna çok sinirlenir ama o yaşta ve orada yapacak fazla bir şeyi yoktur .
Sonra yıllar geçer .
1961 yılına gelinir .
Dünya iki büyük güç olan ABD - Sovyetler arasında nükleer savaşın eşiğine gelmiştir .
Bu savaşı tetiklemeye çalışan Shaw kendi mutant birliğine sahiptir .
Shaw , ABD'nin Türkiye'ye Jüpiter füzelerini yerleştirmesini istemektedir .
Amacı savaşı daha da tetiklemektir .
Erik bir gün Shaw'ın gemisine saldıracakken Charles buna engel olur .
Charles ve Erik birleşir .
Artık Shaw'a karşı birlikte çalışacaklardır .
Filmde ekbin genel amacı ; Shaw'ın tetiklediği savaşın çıkmasını engellemektir .
Bu olaylar gerçekten de yaşanmıştır .
Film gerçek bir olaya mutantları eklemiştir sadece .
Film aynı zamanda dünya'yı savaşın eşiğine getiren büyük bir krize de değinmiş .
Sonunda savaşın olmasını engellerler ama Erik insanlara düşman olur .
Charles ile yolları ayrılır .
Artık ikisi de farklı ekiplere sahip rakiplerdir .
Birçok karakterin eskiden neler yaşamış olduğunu görmüş oldum .
Charles'in nasıl sakat kaldığı vs. Logan bu filmde yoktu .
Sadece bir sahnede yer alıyordu ki o sahnede bir hayli komikti .
Onun dışında iyi bir aksiyon filmi diyebilirim .
Sürükleyiciliği olan bir filmdi .
Sahne geçişleri birbiriyle bağlantılı olduğundan fazla sıkıcı olan sahne yoktu .
Tek anlamadığım yer Shaw ve ekibi , X - Men'in yanına gelip sadece birini alıp diğerlerine ellememesi sanki senaryonun devam etmesi için yapılmıştı sanki .
Oyunculukları da çok beğendim .
Görüntü yönetmenliği de çok başarılıydı .
Aksiyon sahnelerinde kamera iyi kullanılmış .
İlk X - Men grubunun nasıl oluştuğunu , Magneto ve Charles'in nasıl rakip olduklarını anlatan güzel bir X - Men filmiydi .
Filme verdiğim puan = 8,3
