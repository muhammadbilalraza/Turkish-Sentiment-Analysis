Assassin's Creed ve Resident Evil : The Final Chapter'dan sonra video oyunundan uyarlanmış filmler furyası Tomb Raider'la devam ediyor .
Eğer burada evrensel olarak konuşursak , şu ana kadar tek bir iyi bir video oyunu uyarlaması göremedik .
Bu türde herkesin kendisine göre eğlenceli bulduğu Mortal Kombat veya ilk Resident Evil filmi gibi filmler olsa da , hemen hemen herkes bu filmlerin kötü olduğuna hemfikir .
Bu yüzden Tomb Raider'ın yeni filmi için pek de heyecanlı değildim .
Angelina Jolie'li 2001 yapımı ilk Lara Croft : Tomb Raider filmi fena değildi ama devam filmi epey kötüydü , 2013'de çıkan yeni video oyunu ise gayet iyiydi .
Fakat ortada bu filmin var olması için düzgün bir potansiyel göremediğimden , bu filmin epey zayıf olacağını düşünmüştüm .
Ama görünüşe bakılırsa , bu film hakkında söylenecek birden fazla iyi şey var .
" Tomb Raider , babası öldükten sonra yetim kalan ve maceraya bayılan Lara Croft'un öyküsünü anlatıyor . Ölümünden yıllar sonra babasının çalışmalarını keşfeden Lara , okyanusun ortasındaki gizemli bir adaya dair planlar görür ve babasının yarım kalan bulmacasını çözmek için oraya gider . Fakat Lara için bu hiç de kolay bir yolculuk olmayacaktır . Bu adada sayısız tuzaklar ve kötü adamlardan kaçmayan çalışan Lara , hayatta kalmaya çalışır . "
Öncelikle size iyi haberleri vereyim .
Gelmiş geçmiş bütün video oyunu uyarlaması olan filmlerde , senaryo kocaman bir oyunu 2 saatlik bir filme sığdırmaya , bunu da olabilecek en aceleci şekilde halletmeye çalışır .
Bu esnada da film size harika görseller sunsa da , karakterleri ve dünyayı umursamak oldukça zordur .
Tomb Raider ise bir " video oyunu uyarlaması " olmak yerine başlı başına bir film olmayı tercih ediyor ve seyirciye umursayacakları bir ana karakter , saçma ama eğlenceli bir dünya ve gereken bölümlerde video oyunundan harika göndermeler sunuyor ( 2013'da çıkan oyundan ) .
Bu açıdan Tomb Raider , orijinal materyale en çok sadık kalmayı başaran film uyarlaması olmayı başarıyor .
Lara Croft rolüne Alicia Vikander'ın seçildiğini öğrenen hayran kitlesinin büyük çoğunluğu buna karşı çıktı ve hemen filmin rezalet olacağını varsaydılar .
Şahsen Angelina Jolie , orijinal Tomb Raider filmlerinde bu karaktere havalı bir görünüme sokmuş olsa da , benim için Alicia Vikander daha gerçekçi ve etkileyici bir Lara Croft'du .
Vikander'ın samimi performansı ile aksiyon sahnelerindeki görünümü , bu filme resmen can katmış .
Filmi izledikten sonra Lara Croft'u Vikander'dan başka birisinin canlandırabileceğini düşünemiyorum doğrusu .
Ayrıca aksiyon sahnelerinde yönetmen Roar Uthaug'un iyi bir iş çıkardığını düşünüyorum .
Çoğu yönetmen sizi aksiyonun içerisine sokmak için aşırı yüksek sesli müzikler ve kamerayı gereğinden fazla sallamayı tercih etmesine rağmen , Uthaug aynı etkiyi bunların hiçbirini kullanmadan başarmış .
Her bir sahnede neyin yaşandığını rahatça görebiliyor ve ekranda sürekli bir hareketlilik olduğu için kendinizi bu durumun içerisindeymiş gibi hissediyorsunuz .
Üstelik işin en etkileyici tarafı da , bu sahnelerin tıpkı bir video oyunundan çıkmış izlenimi uyandırmasıydı .
Mesela bütün fragmanlarda görülen uçak sahnesinde kameranın uzaklaşıp sabit bir hal almasıyla sanki film esnasında Playstation konsolunun X tuşuna basıyor gibiydim ( ayrıca bu bölümün Uncharted 2'ye ne kadar çok benzediğini söylemeden de geçemeyeceğim ) .
Eğer sinemalarda kafanızı dağıtacağınız eğlenceli bir film izlemek istiyorsanız , saydığım bu iyi yanlar sizin için yeterli olacaktır .
Tam da patlamış mısırla giden aksiyon sahneleri , umursayacağınız bir ana karakter ve bir film gibi hissettiren hikayesiyle Tomb Raider , kesinlikle çekilmiş en iyi video oyunu uyarlamalarından birisiydi .
Fakat bu , filmin kusursuz olduğu anlamına gelmiyor .
Bu filmde senaryonun mantığını sorgulamaya çalışmayacağım ( çünkü video oyununun kendisi de öyle zaten ) ve daha çok filmin bende yarattığı etkiye bakacağım .
İyi yanlarına rağmen Tomb Raider , bana genel anlamda Justice League'i hatırlattı ; filmi izlerken iyi vakit geçirip bittikten sonra hemen unutacağınız , hiçbir iz bırakmayan bir film olarak .
Gerçi bu filmin Justice League'den daha fazla iyi yönü olsa da Tomb Raider , biraz fazla sıradan bir izlenim uyandırıyor .
Mesela filmin 30 dakikasında ana hikayenin hazırlanışı gereğinden fazla yavaş ve detaylıydı .
Bu yüzden filmi izlerken gerçekten eğlenmeye başlamam 45 dakikayı buldu .
Bir de Lara Croft dışında bu filmdeki hiçbir kişiyi de umursamadım , özellikle de kötü adamı .
Senaryo , kötü adama yaptığı işi yapması için düzgün bir amaç verse de , yaptığı iş çok mantıksız olduğundan onu hiçbir zaman ciddiye alamıyorsunuz .
Bu yüzden onun karakterini etkili yapmaya çalışan bütün sahneler de boşa gidiyor .
Bu bölümler aksiyona veya ana karaktere zaman ayırmak için kullanılabilirdi .
Bir de aksiyon sahnelerinin eğlenceli olmasına rağmen bu bölümlerdeki görsel efektler son derecede zayıftı .
Neredeyse 100 milyon dolarlık bir bütçeye sahip olan bir filmden daha gerçekçi efektler beklerdim şahsen .
Yine de genel anlamda Tomb Raider , sinema adına yeni kuralları yıkmayan ama video oyunu uyarlamaları arasında sesini duyurmayı başaran , eğlenceli bir filmdi .
Alicia Vikander bu filmin en iyi tarafıydı ve aksiyon sahneleri zayıf efektlerine karşılık sürükleyiciydi .
Eğer vaktiniz varsa ve sinemada patlamış mısır eşliğinde kafanızı dağıtacak bir film arıyorsanız , Tomb Raider sizin için uygun bir seçim olacaktır .
İyi seyirler .
FİLMİN İYİ YANLARI : + Alicia Vikander'ın Tomb Raider'ı . + Hareketli ve eğlenceli aksiyon sahneleri . + Gerçekten de bir film gibi hissettiren işlenişi .
FİLMİN KÖTÜ YANLARI :
- Zayıf görsel efektler .
- İlk 30 dakikada ana hikayeye yapılan ağır giriş .
- İçeriğinin fazla yüzeysel kalması .
TOPLAM PUAN : 6.5 / 10
