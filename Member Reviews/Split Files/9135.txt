Danimarkalı yönetmen Thomas Vinterberg‘in kamera arkasına geçtiği filmin başrolünde , yeri geldiğinde komedi , yeri geldiğinde dram , yeri geldiğinde aşk , yeri geldiğinde de savaş filminde yer alıp , sadece yer almayla kalmayıp döktürmeyi bilen Mads Mikkelsen ön plana çıkıyor .
Masumane gibi duran bir yalandan sonra başına gelmedik kalmayan Lucas’ı anlatan film , aslında insan evladının ne kadar insan evladı olduğunu gözler önüne seriyor .
Medeniyet , uygarlık dedin mi şaha kalkan , yaşam biçimi , gelirler dedin mi en önde koşan ülkelerden biri olan bu kuzey avrupa yerleşkesinde bile önyargının dünyanın her tarafındakinden zerre farksız olduğunu suratımıza suratımıza çarpıyor .
Böylesine sağlam bir aktörü arkasına alan filmin kadraja takılan diğer elemanları da tebrik edilesi .
Klara diye bir kız var mesela .
Annika Wedderkopp‘un canlandırdığı ve filmin bu kadar etkileyici olmasında oyunculuğu ile büyük katkı sağlayan bu ufacık kız bile görülmeye değer .
O yaşta o rol kesmeler inanılacak gibi değil .
Keza filmin gidişatına göre kılık değiştiren ahali de yine sırıtmıyor , toplu performansa güzel bir artı ekliyorlar .
The Hunt çok hassas bir konuya sahip .
Dokunsanız ağlayacak , dokunsanız patlayacak bir konu .
Çözümlenmesi , bir sonuca bağlanması çok zor bir konu .
Bir yandan “çocuklar yalan söylemez” kalıbını eleştirirken diğer taraftan önyargı dediğimiz önüne geçilmeyen budala olguyu bir kez daha kurcalıyor .
Kabul edelim , öyle ahım şahım özgün bir hikaye , şimdiye kadar duymadığımız bir olayla karşı karşıya değiliz .
Ancak bana kalırsa yönetmen seyirciye işleme konusunda çok başarılı olup sağlam performanslar ve çekimlerle uzun süreler unutulmayacak bir işin altına imzasını atmış .
Bazı sahnelerde deliriyor , Lucas’ın yerinde olsam ben ne yapardım diye düşünmeden edemiyorsunuz .
Sancılar giriyor midenize .
Oturduğunuz yerde çakılıp kalıyorsunuz .
Cannes’dan 3 ödülle dönmesini bilen bu 115 dakikalık eseri izlemek için tereddüt etmeyin benden söylemesi .
10 / 9.0
