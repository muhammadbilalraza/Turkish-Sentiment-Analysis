“Şansa bakın , Camille Claudel´in hastaneye yatırılışı ile ilgili bir kitap okuyordum ki bunu Juliette ile aynı yaştayken yaşadığını öğrendim .
Beynimde bir şimşek çaktı ve ‘işte bu ! ’ dedim .
Hayatı hakkında , hastaneye yatırılışı hakkında tıbbi kayıtlar hariç hiçbir şey bilmemek hoşuma gitti .
Elimde hiçbir şey olmaksızın bir senaryo yazmak da öyle . ” diyor Bruno Dumont , tarihin en başarılı ve yaşamı en hüzünlü kadınlarından birini anlattığı son eserinin hayata geçirilişi hakkında .
Daha önce Isabelle Adjani’nin beyazperdede hayat verdiği ünlü heykeltıraş Claudel , bu sefer yaşayan en büyük aktrislerden Juliette Binoche’un bedeninde hayat buluyor .
Dumont’un eseri , Claudel’in Rodin tarafından terk edildikten sonra şizofreni ve paranoya belirtileri göstermesinin ardından bir akıl hastanesine yatırılmasının ertesinde küçük bir zaman dilimini anlatıyor .
Sanat tarihinin en çok konuşulan ve üzerinde henüz bir haklılık - haksızlık konsensüsüne ulaşılmayan Rodin - Claudel aşkının , sanatın yönünü ne derece değiştirdiğini bilen herkes Claudel’in acı ve hüzünle yoğrulmuş 30 senelik akıl hastanesi öyküsünü de bilir .
