Başta senaryo olmak üzere oyunculuktan yönetmen ekibine , dramatik sahnelerden aksiyon sahnelerine kadar Açlık Oyunları : Ateşi Yakalamak ilkinden çok daha iyi bir devam filmi olduğunu belli ediyor .
Kitapları okumamış olsam da filmlerden anlaşıldığı kadar Suzanne Collins ikinci kitaba çok daha fazla önem vermiş .
Bunun yanında güvenilmez bir yönetmen diyebileceğimiz Gary Ross'un bir nevi kurbanı olan Açlık Oyunları'nın devam filminde koltuğu Francis Lawrence'ın devralması kanımca filmdeki en zekice değişiklik ve en önemli gelişme .
Francis Lawrence akıllı bir yönetmen olduğu için aşk , mizah , aksiyon , gerilim ve korkunun harikulade bir şekilde dengelendiği ve en önemlisi eleştirel bir yaklaşım sergileyen , daha kuvvetli , etkileyici bir film yapmayı seçmiş .
Bu sayede hem daha çok para kazanabilecek hem de daha çok beğenilecek bir film ortaya çıkmış .
Film , politik ve siyasi yönden güçlü olduğu gibi dram , gerilim ve mizah ile dengelenmiş aksiyon sahneleriyle de seyircinin ilgisini canlı tutmayı başarıyor .
Özellikle filmin sürpriz sonuyla harika bir nokta konulan belli bir strateji içinde gelişen olaylar 146 dakika boyunca tempoyu pek düşürmeden devam ettiği için seyircinin gözünde filmin çekiciliğini arttırıyor .
Açlık Oyunları : Ateşi Yakalamak , serinin hayranları için mükemmel bir film olmayı başarıyor .
Hatta ilk filmi beğenmeyenlerin bile bu filmi izledikten sonra üçüncü filmi sabırsızlıkla bekleyeceklerini düşünüyorum .
Zira üçüncü film de Francis Lawrence tarafından yönetilir ve yine bu filmin özelliklerine sahip bir ' son halka ' hazırlanırsa kanımca ilk filmin ergen tavrının kolayca unutulacağı güçlü bir üçleme ortaya çıkar .
8,6 / 10
- Yazının tamamını okumak için siteme göz atabilirsiniz .
