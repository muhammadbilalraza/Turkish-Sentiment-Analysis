Vinterbeg , modern insanı tasvir ederken akla gelebilecek tüm klişeleri kullanıyor en baştan .
Herkesin birbirine iyi davrandığı , bir otoritenin hissedilmediği ve huzurlu bir yaşamın sürdüğü küçük bir toplum yapısından yararlanıyor .
Ne zaman ki asılsız bir dedikodu bu küçük toplumun damarlarında zehir gibi dağılıyor , işte o zaman barbarlığın ve nefretin saklı yüzü açığa çıkıyor .
Ön yargıların havada uçuştuğu , saygının ortadan kalktığı bir ortamda masum bir adamın hayata tutunuş öyküsünü dram dozu hayli düşük bir şekilde izliyoruz Onur Savaşı’nda .
Yönetmen olayın duygusal yanını bir kenara koyuyor , bunda tamamen kültürün ve sinema anlayışının etkisi hissediliyor .
Avrupa’da kendini gösteren çocuk istismarına karşı bilinçlenme mevzusuna sert bir bakış atan Vinterberg , insanların zayıf noktalarını kullanarak toplumsal normlar ve birleşmiş mantık dışı hareketlerle nasıl da tepetaklak karşılaşılabilineceğini gösteriyor .
İşin ilginç yanı , toplumun katı ve duyarsız , sorgulamasız bakış açısının ne olursa olsun , hiçbir şekilde değişmeyeceğini anladığımızda modern toplumun zayıflıklarını sorgulamaya başlıyoruz .
Cehaletin ve irrasyonelliğin insan doğasının bir parçası olup olmayacağını , bireyin özünde , doğuştan gelen yargıları çerçevesinde değerlendirmeye itiliyoruz .
İki saatlik seyrin sonucunda avlayan ve avlanan arasındaki aksiyon değişmediği için de seyircinin kafasındaki soru işaretleri yanıp sönmeye devam ediyor .
