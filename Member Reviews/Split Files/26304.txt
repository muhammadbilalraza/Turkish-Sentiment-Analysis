Spor filmlerini aklıma getirdiğim zaman aklıma bu zamana kadar gelen ilk film hep Moneyball olmuştur .
Tıpkı Foxcatcher filmi gibi Moneyball'un da yönetmeni olan Bennett Miller , Brad Pitt'in muhteşem performansıyla filmi sürüklediği yapımı çok etkileyici bir şekilde sunarak bir başyapıt ortaya koyuyor ve de benim açımdan ayrı bir yer edinmeyi başarıyordu .
Spor filmleri hakkında söylenebilecek yegane şey ise neredeyse hepsinin bir dram filmi olması veya aynı tarzda yapımlar olması .
Fakat Foxcatcher , ciddi bir gerilim dozajı çerçevesinde ilerleyen bir film olarak karşımıza çıkarak bizi baştan meraklandırmayı başarıyor .
Filmin fragmanını Eylül'de izlemiştim sanırsam ve de o zamandan beri Foxcatcher filmini merakla bekliyordum .
Filmin gerçekte yaşanmış olması da internetten araştırma yaptırttı bana .
Ocak ayının ortasında seyrettiğim Foxcatcher ile ilgili söylemek istediğim şey ise üç performansın ( özellikle Channing Tatum olmak üzere bunun yanında Steve Carell ve Mark Ruffalo ) çok etkileyici olması .
Bennett Miller bu filminde ise izleyiciye hem gerilimli hem de karakterleri çok etkileyici bir şekilde tarayıp anlatarak Moneyball'un da üzerine koyduğunu bu şekilde göstermiş oluyor .
Hikaye hakkında detay vermek hiç istemiyorum .
Film izleyiciyi ilk saniyesinden itibaren etkileyici bir şekilde içine almak ile beraber , ağır tempoda yani slow - burn yapısıyla ilerlediğinden belli izleyici kitlesinin de beğenmeyeceği bir iş olabilir .
Akademi'den de adaylık alamamasının sebebini buna bağlayabiliriz açıkçası .
Ancak listelerde aday olarak gösterileceğine inanılan Foxcatcher , daha önceden sanırım The Theory of Everything'in eleştirisinde de dile getirdiğim gibi , rahatlıkla özgün senaryo aktarımlarıyla American Sniper ve The Theory of Everything'in yerini ( Nightcrawler ile ) alabilecek bir yapım .
Keza diğer iki filmine ( Capote ve Moneyball ) nazaran Amerika'da 12,1 milyon dolar ile düşük bir hasılat yapmasına karşın , Moneyball ile kıyaslandığında , hem diğer filmlere nazaran temelinde ciddi biçimde bulunan gerilim dozajı , Bennett Miller'ın etkileyici hikaye anlatımlarının üzerine bir de karakter anlatımlarını ve oyunculuklarını bu denli önemsediği ve de hatasız bir şekilde anlatılıp aktarılarak altından başarıyla kalktığı bir yapım .
2014'ün en iyi 10 filmi arasına bence girmeyi hak eden Foxcatcher , 7.2 IMDB puanından daha fazlasını hak ediyor .
Yaklaşık olarak 8 puan da denebilir .
