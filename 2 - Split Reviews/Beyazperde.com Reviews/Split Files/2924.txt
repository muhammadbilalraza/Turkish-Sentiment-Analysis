" Bu filmde gördüğünüz herşey yaşandı . Yaşanan herşey harikaydı , ve dünyayı değiştirdi . Fakat sonunda her şeyi mahvettik . "
- Charlie Wilson .
Charlie Wilson'ın Savaşı , ilk bakışta bir kaç vatansever Amerikalının sinsi yollarla soğuk savaşı nasıl bitirdiğini anlatan bir kahramanlık hikayesi .
Fakat filmin sonunda görünen yukarıdaki alıntı , Amerika'nın 20'li yıllara damgasını vuran " Terör Savaşı " felaketine nasıl girdiğini gösteren bir ibret masalını da ortaya koyuyor .
Hali ile Afganistan - Rusya çatışmasına ve zamanın Amerikan politikasına olan kişisel düşünceleriniz , Charlie Wilson'un savaşına olan tepkinizi belirleyecektir .
Liberal bir moderatör olarak ben filmin edindiği bakış açısını az çok destekliyorum .
Senatör Charlie Wilson'un elinden geleni ardına koymayarak Rusya'nın Afganistan vahşetini durdurması övgüyü hak eden bir başarı .
Fakat çatışma sonrasında Amerika'nın parçalara ayrılmış Afganistan'a bir gıdım bile yardım eli uzatmaması , günümüz Amerika'sının yerlerde sürünen dış politikasına nasıl geldiğinin haritasını çiziyor .
Filmin en iç burkan sahnesi , Charlie Wilson'ın hükümetten Afganistan'a silah yardımı için bir milyar dolar topladıktan sonra , çatışma sonrası Afganistan'ın eğitimi için bir milyon dolarlık teklifinin geri çevrilmesi .
Konu binlerce insanın birbirini öldürmesi olunca bir milyar problem değil .
Küçük çocukların eğitimi için bir milyon dolar mı lazım ?
Bize ne , bırak kendilerini eğitsinler .
Kirli Yarış ve Catch - 22 gibi yapımlar ile politik hicive haşır neşir olan efsanevi yönetmen Mike Nichols , eleştirisini en etkileyici yöntemlerle kurgulamayı biliyor .
Silah toplantısında da , eğitim toplantısında da aynı mekandayız .
Silah toplantısı onlarca senatör dolu ; Charlie Wilson ayakta alkışlanıyor .
Eğitim toplantısında ise sadece üç ilgisiz senatör var .
Senatörler Afganistan durumu ile o kadar ilgisiz ki , biri Afganistan'ı Pakistan ile karıştırıyor .
Bu sahnede Tom Hanks'in Charlie Wilson karakterinden çıkarak , neredeyse seyirciye dönüp filmin dersini verdiği monolog , didaktik ve beklenmedik olabilir .
Fakat Mike Nichols ve Hollywood'un politik gurusu yazar Aaron Sorkin , filmin bu tür bir bildiriye ihtiyacı olduğunun farkında .
O günleri hali ile benden iyi hatırlayacak okuyucu , Afgan " özgürlük savaşçıları "
Mücahaddinleri'nin Amerika'dan silah yardımı ile dev Rusya'yı nasıl devirdiğini göz önüne getirecektir .
Ortalama bir politikacıdan bile daha kadın ve alköl düşkünü senatör Charlie Wilson , Rusları yenen silahları Afganlara yetiştiren anahtar isimlerlerden .
Belki de anahtarın kendisi .
Charlie Wilson gibi baştan eğlenceli ve sempatik bir figürü , sırf Amerika'nın değil , dünyanın en sevilen yıldızlarından birinin canlandırması , haliyle ona olan sempatimizi arttırıyor .
Bu role Tom Hanks'in seçilmesi , bu bakımdan yanlış bir karar .
Politik bakımdan nötr bir bakış açısı sergilemesi gereken bir filmin ana karakterinin " sevimli " bir politikacı olması , filme olan saygımızı azaltıyor .
Charlie Wilson'un bariz bir alkolik ve fırsatçı olması , Hanks'in her daim pozitif imajıyla sit - com tarzı bir performansa dönüşüyor .
Eninde sonunda binlerce insanın ölümüne sebep olmuş sinsi bir karakterin daha tarafsız bir bakış açısıyla desteklenmesi , filmi daha da güçlendirebilirdi .
Diğer yandan Philip Seymour Hoffman'ın canlandırdığı , ansiklopedik beynine rağmen sosyal hayatı yerlerde sürünen FBI ajanı Gust Avrakotos , filmin tek unutulmaz performansı .
Sinirlerine hakim olamayan Gust'ın , patronunun camını " ikinci " kez kırdığı sahne muhteşem .
Hoffman'ın bitmez tükenmez enerjisi , sahneye baştan sona hakim oluyor .
Charlie Wilson'un savaşı , kesinlikle mükemmel bir film değil .
İlk olarak 10 yılı aşkın bu tür epik bir politik hikaye için 97 dakikalık süresi biraz kısa gibi .
Filmin çoğunluğu boyunca Charlie Wilson'un 10 milyon dolarlık silah bütçesinden 40 milyon dolara nasıl eriştiğini izliyoruz .
40 milyon dolardan bir milyar dolara nasıl eriştiğinin hikayesi ise beş dakikalık bir montajla anlatılıyor .
960 milyon dolar gayet büyük bir rakam .
Erişilmesinin o kadar da kolay olduğunu zannetmiyorum .
Açıkcası Charlie Wilson'un bu 960 milyon dolara nasıl eriştiğini biraz daha detayla izlemek isterdim .
Senaryonun sonlara doğru birden " ileri sar " tuşuna basması , teknik sebeplerden filmin bir an önce bitirilmesi gerektiğini hissettiriyor .
Filmin Ruslara olan duraksız antipatisi , bir diğer zayıf tarafı .
Ana karakterlerin yüzlerinde silinmez gülümsemeler ile Rusları öldürmekten bahsetmeleri mesela .
Ayrıca " Lanet komünistler ! " tarzı diyaloglar filmin her dakikasına hakim .
Bu tür düşünceler zamanın havasını olduğu gibi aktarıyor olabilir .
Fakat üç Rus pilotun helikopterdeki diyaloğuna ne demeli ?
Afgan Stingerlar tarafından vurulmadan önce Rus pilotun kız arkadaşını nasıl aldattığını ballandıra ballandıra anlatması , bariz ve çirkin bir karalama yöntemi .
Filmde tek bir pozitif Rus karakter olmaması , filmin tarafsız olması gereken bakış açısını sarsan bir diğer .
Charlie Wilson'un Savaşı , yılın en iyi filmlerinden biri değil .
Yıllar sonra hatırlanacak bir politik hiciv klasiği de olmayacağı kesin .
Fakat geçmişin günümüze nasıl ayna tuttuğunu seyirciye eğitmekte başarılı .
Eğitimin arasından eğlenceli bir politik komediyi de araya sıkıştıryor .
Geçmişin " özgürlük savaşçıları " , günümüzün " teröristleri " olmuş durumda .
Fakat Gust Avrakotos'un Zen ustasının dediği gibi , " Bakalım sonra ne olacak ? "
