Marlon , Keenen ve Shawn Wayans , aynı ailenin , aynı zeka düzeyinde , aynı espri anlayışına sahip evlatları olmaktalar .
Tamam Marlon’un yeri , Requiem For A Dream nedeniyle biraz daha ayrı .
Ancak , Korkunç Bir Film serisi ve tv şovlarından bildiğimiz kadarıyla Wayans Biraderler pek sağlam ayakkabı değil .
Gene de onlara has bu tuvalet mizahı anlayışından haz eden bir kitle de mevcut .
Bunun en önemli temsilcilerinden Mike Myers’ın bunca sene kıymet görmesinden de bunu anlamak mümkün .
Gelgelelim , İki Fıstık nispeten daha derli toplu ve kabul ediyorum eğlenceli bir film .
Gerek özgün olmamakla beraber , iyi biçimde modifiye edilmiş öyküsü , gerekse tuvalet mizahının minimuma indirgenmesi bundaki en önemli etkenlerden biri .
İki Fıstık , Marlon ve Shawn kardeşlerin başı çektiği bir oyuncu kadrosuyla ve ağabeyleri Keenen’ın yönetiminde çekilmiş , prodüksiyonun hemen her noktasında ise yeni bir Wayans familyası üyesine rastlayacağınız türden bir aile filmi neredeyse .
Aynı zamanda her yerde duymaya alıştığımız siyahi müzisyenlerin ünlü şarkılarıyla örülü müzikleriyle de film can sıkmayan bir havaya bürünmüş .
Filmde iki kardeş FBI ajanı Marcus ve Kevin’in öyküsüne yer veriyor .
Marcus ve Kevin , birer beceriksiz olarak yer ettikleri FBI bünyesinde , şanssızlıklar ve başlarına gelen abuk subuk olaylar nedeniyle topun ağzına gelmişlerdir .
Son işleri ise , korunması gereken iki zengin ve de güzel kıza eşlik etmektir .
Ancak kızları kalacakları otele götürdükleri sırada geçirdikleri bir kaza sonrasında , bu kızların yerine kendileri geçmek zorunda kalırlar .
Elbette bu tuhaf durum nice nice ve de gani gani garipliklere , karışıklıklara ve renkli maceralara sebep olacaktır .
Filmin öyküsü oldukça tanıdık anlayacağınız .
Billy Wilder klasiği Bazıları Sıcak Sever’de Jack Lemmon ve Tony Curtis’in başlarına gelen ' kadın kılığına girme mecburiyeti ' bu filmde de farklı bir biçimde de olsa Wayans biraderlerin başına geliyor .
Filmin önemli bir bölümünde yoğun makyaj altında oynayan ikili , herhangi bir bilgisayar efekti kullanılmadan gerçekleşen bu sahnelerde gerçekten de komedyenlik yeteneklerini gayet iyi bir biçimde sergileyebiliyorlar .
Ayrıca , filmde kadın erkek ilişkilerinin yüzeysel boyutlarıyla ilgili de hiç de fena olmayan yergiler , hoş espriler de yer almakta .
Filmin muhtelif sahnelerinde oldukça hoş dans sahneleri de yer alıyor .
Başta Beyonce olmak üzere bir çok popüler şarkıcının kulakları çınlatılıyor .
Gene de , komedinin biraz da abartıdan kaynaklanmasını Wayans biraderlerin yanlış anladığını düşünmemiz anormal değil .
Bu en tahammül edilebilir filmlerinde bile , can sıkan , mide bulandıran , zerre komik bulunamayacak sahnelere rastlamak mümkün .
Zayıf bir vizyon haftasını geride bıraktığımızda , İki Fıstık’ın zaman geçirmek için iyi bir tercih olması muhtemeldir . Wayans biraderlere tahammül edebiliyorsanız tabi .
