Sevimli Köpek Lotte  ( Leiutajateküla Lotte ) yönetmenliğini Heiki Ernits ve Janno Pöldma’nın yaptığı Estonya ve Letonya ortak yapımı bir animasyon komedi filmi .
Filmde , Zımbırtı Köy’de yaşayan hayvanların hayatına tanıklık ediyoruz .
Köydeki bütün hayvanlar mucit ve her sene düzenlenen yarışmada birinci gelebilmek için çeşitli çılgın icatlar yapıyorlar .
Uçan bir çanta , bir fıskiye , ekmek yapma makinası , havuç dilimleme aleti bunlardan sadece birkaçı .
Köpek Lotte’nin babası ise senelerdir birinciliği kimseye bırakmıyor ve kurmalı çamaşır makinası icadı ile birinci oluyor .
Film çocukların ne tam olarak eğlenebileceği ne de tam olarak öğretici bir film niteliğinde .
Hem içerik hem teknik olarak arafta kalmış gibi duruyor .
Filmde , icatların yapım aşamasını görmek çocukların ufkunu açabilecekken izleyici sadece birkaç vida ve kaybolan parçaları görmekle kalıyor ve sonraki sahnede değerlendirmeye şahit olmakla yetiniyor .
Köpek Lotte ve arkadaşı kedi Leo’nun denizde yüzdükleri sırada suda süzülen bir kitabı bulmalarıyla öykü yeni bir boyut kazanıyor .
Çeşitli haritaların , gizemli bitkilerin yer aldığı kitabın içinde bir de hasta olmuş bir arı buluyorlar .
Arı Susumu’nun Japonya’dan geldiğini öğreniyorlar ve rüzgâr güneyden esene kadar onu misafir etmeyi teklif ediyorlar .
Seyirci , Susumu’nun ve gizemli kitabın mucitlik yarışında yeni bir maceranın kapılarını açacağını beklerken hayalleri suya düşüyor .
Susumu Zımbırtı Köyü’nde kaldığı sürece işlere yardım ediyor , ancak asıl vasfı birden köydekilere şöyle üstün körü bir ‘‘Judo’’yu öğretmek oluyor .
Birden filmin tüm konusu mucitlikten , yaratımdan ve hayalgücünden –ki filmde bunlara da kabaca değiniliyor - sıyrılıyor ve Judo’nun üstüne yoğunlaşıyor .
Seyirci kitap , kitabın içindekiler ya da kitabın gizemi hakkında yeni bir maceraya atılmayı beklerken Susumu Judo’nun nasıl yapılacağını üç beş hareketle göstermeye başlıyor .
Susumu’nun gideceği sırada bir köylünün radyoyu icat etmesiyle Japonya’da bir Judo turnuvası olduğunu öğrenen Lotte ve Leo , yanlarına asosyal bir tavşan arkadaşlarını alarak Lotte’nin babasının yeni icadıyla yola koyuluyorlar .
Ne köyde ne de Japonya’da öykü evrenine bağlı herhangi bir sorunu ya da düğümü çözmeye hiçbir şekilde yardımcı olmayan bir olayla baş başa kalıyoruz .
Turnuvada , sanki yıllardır Judo yapıyormuşçasına hiç zorluk çekmeden Lotte’nin takımı kazanıyor .
İçerik olarak sınıfta kalan Sevimli Köpek Lotte , özellikle son dönemlerde animasyonlardaki teknik sıçrama göz önüne alındığında da doyurucu değil belki ama filmin çekildiği 2006 tarihini anımsamakta da yarar var .
Sonuçta seyirciye bekleneni vermekten uzaklaşan bir yapım izliyoruz .
Konuk yazar : Sevin Yaman
