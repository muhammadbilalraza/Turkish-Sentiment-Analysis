Bong Joon Ho'nun yeni türler ötesi filmi Okja , şaşırtıcı bir soğukluğa sahip .
Ancak bu soğukluk , Bong'un önceki filmi gibi , görüp görebileceğiniz en dondurucu filmlerden olan Snowpiercer'ın taşıdığı gibi bir soğukluk değil .
Bu soğukluk şık bir kurumsal soğukluk gibi .
Bir sigorta şirketi ile görüşürken ya da iyi bir hastanede bir yakınımızı ziyaret ederken hissettiğimiz gibi bir soğukluk .
Snowpiercer'da küresel ısınmayı durdurmak üzere yapılan bir deneyin ters gitmesi sonucu buzul çağını yaşayan bir dünya izlemiştik , Okja'nın ise çıkış noktası küresel gıda krizi .
Az önce bahsettiğim o soğukluk aslında tam olarak Mirando Corporation ismini taşıyan kimyasal tarım maddesi üreten çok uluslu bir şirketten ve bu şirketin geçmişteki kötü intibasını silmek isteyen , Tilda Swinton tarafından canlandırılan CEO Lucy Mirando'dan gelmekte .
Mirando'nun domuz pembesi kıyafetleri ve sarı peruğu ile oluşan dış görünümü ilk etapta Ivanka Trump ile karşılaştırılmıştı .
Okja'nın giriş hikayesi de işte bu şirketin imajını düzeltmek için giriştiği , süper domuz projesinden yola çıkıyor .
Mirando Corporation , 26 yerel çiftçiye genleri ile oynadıkları mutant domuzları yetiştirmeleri üzerine veriyor ve yarışma başlıyor .
Yarışmanın kazananı ise en besili süper domuz olacak .
Ve süper etler , sosisler olarak satışa sunularak , bir nevi şirketin tanıtım yüzü olacak .
Hikayenin zaman atlamasında ise yolumuz Güney Kore'ye , küçük bir kız olan Mija'ya ve onun süper domuzlardan biri olan Okja'yı büyüten dedesine uzanıyor .
Mija'nın en yakın arkadaşı olan Okja , süper domuz projesinin baş kahramanı ve hipopotam görünümünde olan dev bir yaratık .
Okja o kadar yardım sever ve duyarlı bir hayvan ki , onun bir CGI görüntüsünden ibaret olduğunu zaman zaman unutabilirsiniz .
Elbette bu güllük gülistanlık hikayenin bir çatışma noktası var ki , o da şirketin Okja'yı geri almaya gelmesi ile ateşleniyor .
Süper domuz projesinin birincisi seçilen Okja'nın kaderi , tabaklarda ziyafet olmaya hazırlanırken , onun biricik dostu Mija'nın ise Okja'yı kimseye yedirmeye niyeti yok .
Küçücük boyuyla dedesine baş kaldırıp Okja'nın peşinden yollara düşen Mija'nın yolu hayvan hakları adına savaşan bir grupla kesişiyor .  İşler de Hayvan Hakları grubunun ortaya çıkışıyla giderek garipleşmeye başlıyor .
Filmin , aksiyon sahneleri kakofonik bir eğlenceye zemin hazırlarken , maceranın devamının anlatımı aynı tahmin edilebilirlikte olmuyor maalesef .  Swinton burada da oyunculuğunu konuşturarak , oldukça antipatik bir karakter yaratmayı başarıyor .
Jake Gylenhall ise şimdiye kadarki en çılgın karakterlerinden birini oynuyor .
Yönetmenin bir önceki İngilizce olarak çektiği film Snowpiercer , yine Tilda Swinton'ın yer aldığı bir filmdi .
Her iki film de distopik ve sosyopolitik tonlara sahip olan , yaratıcı hikayelere sahip , ancak Okja daha parlak bir film .
Hayvan zulmü sahneleri biraz rahatsız edici , ancak bir amacı var .
Film gibi kapitalizm de soğuktur , öldürücüdür ve kurbanlar her zaman Okja kadar sevimli değildir .
Nihayetinde Okja'nın kahramanı , en yakın arkadaşı dev bir domuz olan küçük bir kız .
Bong filminde birden fazla meseleyi ele alarak , konuyu hem evrensel bir zemine taşıyor , hem de bu evrene küçük bir kız çocuğu yerleştirerek kalpleri yumuşatıyor .
Bir Netflix yapımı olan film , prömiyerini geçtiğimiz aylarda Cannes'da yapmış ve karışık eleştiriler almıştı .
Okja'yı izledikten sonra , bu filmin perdeye de gayet yakışacağını düşüneceğinize şüphem yok .
Çünkü hak ediyor .
