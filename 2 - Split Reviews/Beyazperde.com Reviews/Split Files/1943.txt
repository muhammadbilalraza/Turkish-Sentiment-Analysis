2006'nın en çok satan romanlarından Nicholas Sparks imzalı Dear John , 2010 yılında yönetmen Lasse Hallström tarafından beyazperdeye uyarlandı .
Sparks romanları , mutlaka romantizm ve trajedi barındırmasıyla ünlü .
Sevgili John da bu iki öğeyi barındıran romanlardan , dolayısıyla bu hikayenin etkileyici bir sinema filmi haline gelebileceğini düşünmek , bir yönetmen için elbette kaçınılmaz .
Mart 2001'de geçen hikayede , Amerikan ordusunda özel bir birlikte görevli olan John Tyree , iki haftalık iznini kullanmak için babasıyla yaşadığı kasabaya döner .
Burada tesadüfen tanıştığı , hayır kurumlarında çalışan üniversite öğrencisi Savannah'a aşık olur ve iki hafta boyunca büyük bir aşk yaşarlar .
Görev yerine geri dönmek zorunda olan John , Savannah ile mektuplaşmaya başlar ve altı ay boyunca bu aşkı mektuplarla sürdürürler .
İzin zamanı aşkının yanına dönmeye karar veren John Tyree , 11 Eylül olayları yüzünden orduya geri çağırılır .
İsveç'te çektiği filmlerden sonra Hollywood'da şansını deneyen yönetmen Hallström , 90'lı yıllarda iki sağlam filmle akıllarda yer etmişti ( Gilbert'in Hayalleri ve Tanrının Eseri Şeytanın Parçası ) Sevgili John ise bu değişik filmlerden sonra oldukça sıradan bir romantik dram filmi fakat çok da es geçilesi bir film sayılmaz .
Herşeyden önce iki oyuncunun yaşadıkları aşkı yansıtışları , çok inandırıcı .
Birbirlerine çok uyumlu bir ikili bulmuş yönetmen ve aralarındaki aşka inanmamızı sağlamış oyuncuların başarısı .
Sorunlu bir kişiyi canlandıran , John'un babası rolündeki ünlü oyuncu Richard Jenkins ? in performansı da dikkate değer doğrusu .
Filmin bir handikapı ağır ilerlemesi ve uzun sürmesi fakat bunu da şaşırtıcı , beklenmedik çıkışlar yaratarak kurtarmış adeta yönetmen .
Şaşırmayı beklediğimiz bir film değil çünkü , sıradan bir romantik komedi gibi ilerlese de ters köşeye yatırdığı yerler yok değil .
Filmde bazı boşluklar olduğunu da söylemek lazım .
Üzerine gidilebilecek karakter analizleri kimi noktalarda eksik bırakılmış , belli ki süre yetmemiş .
Bazı noktalar ise , eski Türk filmlerinde görüp eleştirdiğimiz , iyi ama neden gerçeği konuşup sonuca varmıyorlar dedirtecek şekilde uzatılmış .
Fakat filmin çok romantik bir aşkı anlatırkenki atmosferiyle , John karakterinin orduya katıldığındaki savaş atmosferinin kontrastı da , filmi klasik bir romantik drama olmaktan kurtarmış diyebiliriz .
Tabii filmden öyle doğru dürüst bir 11 Eylül eleştirisi filan beklemeyin .
Filmin öyle bir iddiası yok kesinlikle .
11 Eylül , konunun sadece küçük bir detayı , ana karakterlerin aşklarını yaşayamamalarının nedenlerinden biri .
Afganistan'da yerli halktan birinin Türkçe konuşması ve bu şekilde askerleri tuzağa düşürmeleri de bizim için ayrıca ilginç bir detay .
Savaş ve aşkın birarada işlendiği bir film olarak işin savaş kısmı gerçekten de çok hafif geçmiş , savaş adeta aşkın fonu olarak kalmış .
Burada şunu düşünmeden edemiyoruz , olaylara Amerikalıların tarafından bakmasıyla film gerçekten de sığ bir bakış açısına sahip .
Olaylara iki taraflı bakan bir durumu yok .
Ama dediğimiz gibi , böyle bir iddiası da yok filmin , esas konu romantizm .
Son zamanlarda sinemalarda bol bol aksiyon , bol bol animasyon ve bir dolu sürreal hikaye izliyoruz ; daha natürel , daha hafif , daha duygusal bir hikayeyi özledik diyorsanız , Sevgili John'u keyifle izlemeniz mümkün .
Filmin müzikleri de oldukça güzel .
Buradan dinlemenizi tavsiye ederim .
