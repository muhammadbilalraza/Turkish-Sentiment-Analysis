Bu hafta ben , Şeytan , Şeytanın Pabucu filmi için kritik yazdım .
Duydum , bana pabucumu ters giydirecek bir film yapılmış .
Seyrettim , dayanamadım , Funda arkadaşımızı da ayartmak benim açımdan pek zor olmadı .
Peki , soruyorum .
Sizin ne haddinize bana pabucumu ters giydirmek ?
Sıradan bir hikaye , örnekleri olan sahnelerle yamalanmış bir filmin banal başrol karakteri mi bana kafa tutacak ?
Nerede benim ince zekam , nerede benim şatafatım , alıcılığım , dilber tadındaki çekiciliğim ?
Kabul ediyorum yan rollerde iyi oyuncular var , film beklenenden daha iyi çıktı , güldüren tarafları da var , özellikle soyguncuların arasındaki pehlivan karakteri , oyuncunun gücüyle de , karakterin tüm donukluğuna rağmen eğlenceli ve gerekli yerlerde ortaya çıkarak izleyiciyi etkileyerek güldürüyor .
Başroller de filmi çekici kılıyor .
Ama bu çekiciliği sansasyonel kişilerden başrol oluşturarak sadece bir güzel hatunun göğüslerinin ortalıkta olmasına ve pazarlama çalışmalarına dayandırmak ancak bir balerine patiğini giydirir .
Ben güçlüyümdür , tutkuluyumdur , dilimi sivriltti mi kime dokundursam kalp atışları hızlanır .
Burada nerede benim baştan çıkarıcılığım ?
Bir adam var , kumar borcu var , ablasına benziyor ve onu , gördüğü bir rüya sonrasında karar alıp birlikte gittikleri hacda kaybedince yerine geçiyor .
Birileri , bir kumarhaneyi soymak için onun evini kullanarak kumarhaneye tünel açıyor .
Film tanıtımına bakıldığında filmin savunduğu , oyun içinde oyunla , komik bir örgü çerçevesinde izleyicide merak uyandırmak .
Ama bu karakterlerin birbirlerini tufaya düşürmeye çalışmaları pek zekice yollarla yapılmıyor .
Hatta Bu noktada senaryo iyice zayıflıyor ve Coen kardeşlerin Kadın Avcıları filmini hatırlatıyor .
Bana , en büyük meleğe güya şeytanın pabucunu ters giydirecek bir kurnazlığı olan başrol oyuncusu Burhan'ın çevresinde dönenlere uyanamaması , tesadüfi yollarla olayları kapması filmi basitleştiriyor .
Sanırım oyun içinde oyundan kasıt , anaokulu bahçesinde bir grup çocuğun iç içe geçtiği çember ; maskeler de sulu boyadan kalpler .
Bu film tam bir sevgi pıtırcığı .
Aynı şekilde görüntü ve sanat yönetmenliği de vasat , pek bir albenisi yok .
Son olarak ben Şeytan olarak oyunun nasıl oynandığını göstermek istiyorum ve filmin sonunda . oluyor .
Oyun öyle değil böyle oynanır .
Hadi iyi seyirler !
Not : Biz Beyazperde ekibi olarak filmin sonunda ne olduğunu sansürledik ki filmi seyreden izleyicilerin tadı bozulmasın .
Ayrıca Şeytan , biraz sinirlenmiş olaya ve hassaslaşıp böyle abartmış .
Bizim fikrimizce eksik yönleri çok da olsa , filmden çıktığınızda bir iki espri dışında sizde kalan bir şey olmayacak da olsa , eğlenceli bir iki saat için buyurun izleyin . * Klasik Sinekritik yazılarından çok farklı değil mi ?
Yılda bir kez , yılbaşı haftası , Beyazperde eleştirmenleri klasik eleştiri mantığından uzaklaşıyor .
Uçuş serbestliği bizzat editör tarafından desteklenmiştir !
