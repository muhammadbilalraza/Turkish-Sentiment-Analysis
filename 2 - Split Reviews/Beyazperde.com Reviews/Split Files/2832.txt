Polis’i seven de var , sevmeyen de !
Onur Ünlü uzakdoğucu denemesinin sahnelerini kimi oldukça yaratıcı ( ve şaşırtıcı ) kimi ise abartılı oyunlarla şenlendirirken filmin bütünlüğünü kaybetmesine rağmen bizim aklımızda yeni çalışmaları beklenmesi gereken heyecanlı ve yaratıcı bir isim olarak kalmıştı .
Belki daha orijinal , sinemanın güncel tema ve klişelerine daha mesafeli duran bir senaryo ile Polis’in hatalarını da unutturabilir ve kültürümüze özgü çılgınlıkların dilinden anlayan bir sinemacı olarak taze bir köşeye yerleşebilirdi .
Fakat olmadı .
Televizyon kanallarının birinde iki üç kere gösterildikten sonra kaybolacak ve en fazla fantastik çocuk dizileri seven küçük izleyicileri oyalayabilecek bir ' televizyon filmi ' ile sinemalara gelişini şanssızlık olarak kabul etmek gerekiyor .
Ummadık taş baş yardı .
Çocuk filminde ufak tefek hırsızlıklar yapan , yeşilçam döneminin zeki çocuk filmlerinden fırlamış Çocuk’un küçüklere dönük bir program hazırlayan Rüya ile yolları kesişiyor ve zaman içinde aralarına esrarengiz ve hırslı bir televizyon müdürü ve ' komik ' hırsızların katılmasıyla da ' çocuk oyunu ' şekilleniyor .
Onur Ünlü’nün yapımı Plato tarafından gerçekleştirilen filmin senaryosunu yazarken hangi izleyiciyi karşısına alıp oturttuğunu kestirmek çok mümkün değil .
Bir yanda Çocuk ve Rüya arasındaki sevgi nefret ilişkisi gibi yetişkin izleyicinin de ( iyi yazılmış olsaydı ) ilgisini çekebilecek konular varken , öte yanda yerli çocuk dizilerinin izinden giden sulu ve sıkıcı bir oyunculuk anlayışı var .
Çocuk’un iddialı olduğu fantastik çocuk filmleri türünden keyif alan biri olmama rağmen , bir türlü sevemediğim büyülü , perili çocuk dizileriyle yaratıcılıktan uzak amatör çocuk tiyatrosu oyunlarının bir karışımını buldum filmde .
Aslında filmin tek olumlu yönü olan sanat yönetimi anlamında ilginç mekan tasarımlarıyla karşılaşsak da , özensiz ışık kullanımı filmin atmosferini bozuyor ve büyük perde giderek ufalarak küçük ekrana dönüşüyor .
Filmin serüvene açıldığı ve ritmin yükseldiği sahneler ise kötü oyunculukların kurbanı oluyor .
İşte bu tür problemler filmin takip edilmesini iyice zorlaştırıyor .
' Çocuk filmi ' deyip geçmek de mümkün aslında ama tüm dünyada çocuk filmlerinin geldiği noktayı göz önüne aldığımızda , bu ilginç türe daha fazla dikkat etmek gerektiği ortaya çıkıyor .
Özellikle de popüler sinemanın gerekliliğini bir çıkış yolu olarak benimsemiş ülkelerin ciddiye alması gerekiyor .
Şüphesiz bugün çocuk filmleri hitap ettiği düşünülen kesimden daha çok yetişkinlerin ilgisini çekiyor .
Çocukluğunu ( veya çocuksu masumiyeti ) arayanları , başka filmlerde bulamadığı türde hayal gücününün izini sürenleri tatmin eden onlarca film serisi var ortada .
Bazıları tek başına küçük bir film endüstrisini bile ayakta tutabilecek kadar çok maddi dönüş sağlıyor .
Popüler sinemanın potansiyeli yüksek türüne daha fazla ilgi göstermek gerektiği ortada .
Ama ilgi yetmez ; bir çocuk gibi hayal kurup , yetişkin gibi yazmak ve çekmek lazım .
Bu kuralı karıştırmamak gerek .
Yeniden Çocuk’a dönersek , filmi izlediğim Kadıköy sinemasında karşılaştığım küçük bir olayı aktarmak istiyorum .
Bugüne kadar pek çok kez film esnasında sinemayı terk eden izleyiciyle karşılaşmışımdır .
Fakat ilk defa filme getirilmiş , muhtemelen ailesi dışarıda bekleyen iki çocuğun filmi terk ettiğine şahit oldum .
Kardeş olduklarını düşündüğüm iki küçük izleyici karanlıkta el ele tutuşarak filmin arasını bile beklemeden filmden ayrıldılar .
Ayrılma sebebi farklı olabilir ama üzüldüklerini pek sanmıyorum .
