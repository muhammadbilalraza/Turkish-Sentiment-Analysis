Blair yöresinin cadısını konu alan filmden sonra beyazperde’nin forum bölümü şenlendi .
İzleyicilerin film hakkında ikiye bölündüğünü görmekteyiz .
Filmin iyi ya da kötü olması bir yana , sinema tarihine geçeceği kuşkusuz .
Burak Hatipoğlu’nunda belirttiği üzere ' herhangi bir festivalin genç yetenekler bölümünde ' çok ses getirecek biryapım tadında blair’in cadısı .
Ancak Blair Cadısı sinemasal bir zafer değil .
Daha çok iletişim araçlarının değişimini bize muştuluyor .
Yani kısaca denilebilir ki İnternet’in gücü ilk kez bu raddede kullanılıyor .
1998 Haziran’ında nette beliren bir site bize 1994 yılında üç sinema öğrencisinin bir ormanda cadı kovalarken telef olduğunu duyurdu .
Ve birden kıyamet koptu .
Herkes bu zavallı öğrenciler için seferber oluverdi .
Daha sonra bu cadı avcılarının ' kayıp aranıyor ' posterleri üniversite kampüslerinde boy gösterdi .
Asıl bombaysa gençlerin çektikleri film bantlarınınbulunmasıydı .
Filmin galasına oyuncuların teşrif etmemesi de etkiyi perçinledi ve filmi bugünlere getirdi .
Film ilkel çekim ve kurgulama sonrasında kotarılmış .
Gerçekten hepimizin aklına gelebilecek ve de hepimizin kolayca yapabileceğimiz bir film .
Zaten burada İnternet devreye giriyor ve gücünü hissettiriyor .
Sevimli enformasyon ağımız bize ilk kez böylesine bir yapay gerçeklik sunuyor ve de bunun meyvalarını topluyor .
Filmde de karakterlerden Mike’ın dediği üzere ' bu bir filtreli gerçeklik , insanı korkudan uzak tutuyor . '
Sanıyorum ki asıl şimdi korkmaya başlamamız gerekiyor . William Gibson’dan , Orwell’in 1984’üne kadar işlenmiş bir konunun ipuçları belirmeye başladı .
Matrix bizi tedirgin etti , Blair Cadısı ise bizi uyardı .
Bir şeye gerçek damgası vurmadan düşünmenin zamanıdır .
Evet öyledir .
