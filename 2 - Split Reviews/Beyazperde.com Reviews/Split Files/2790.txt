Paranormal Activity 4 ' paranormal kız kardeşlerin ' çocukluğunu VHS estetiği ile ortaya koyan üçüncü filmden sonra günümüz dünyasına geri dönüyor ve ilk iki filmden sonra yaşananları ortaya koymayı deniyor .
Sil baştan yeni bir hayata başlayan teyze - yeğen ikilisi , klasik bir Amerikan ailesi olan komşularıyla içli dışlı olmaya başlıyor ve haliyle komşuda ' pişen ' paranormal hadiseler , internet başında yemek yapan bir anne , erkek arkadaşıyla yakınlaşmaya başlayan bir genç kız ve aksiyon yıldızı görünüşlü bir babanın oluşturduğu çekirdek aileye de ' düşmeye ' başlıyor . 
Önce yalnız başına takılan problemli çocuk bu eve geliyor ve geceler haram olmaya başlıyor .
Daha sonra kötü şöhretli teyzenin gelişiyle de hikaye bağlanıyor .
İzleyicinin payına düşen ise ilk iki filmden çok farklı değil .
Sıradan gündüz bölümleri ve takvim ilerledikçe gerilimi yükseltmeye çalışan " hardcore " gece sekansları .
Gerilimi yükseltmeye çalışırken diyoruz ama ortada daha çok insanı geren mantık hataları ve bir türlü yerine ulaşamayan , hayali arkadaş tarzı ( artık alıştığımız ) denemeler var . 
Serinin dördüncü filmi korku klasiklerine yaptığı göndermelerle serinin ilk filmlerinden ayrılıyor sadece .
Çocuk arabası sahneleriyle The Shining'in kulakları çıtlatılırken , şeytani bakışlı çocuk çekimleriyle de The Omen gibi filmlere bir selam yollanıyor .
Ama bu selamların yerine ulaştığını ve ortaya yaratıcı göndermelerin çıktığını söylemek zor .
Filmin ilk gösterim gününde alışveriş merkezindeki sinema okul çıkışı gelen öğrencilerle doluydu ve aslında filmin nasıl olduğunun cevabını bu öğrenciler çok iyi veriyordu .
Filmin en mantıklı kamerası olan webcam ( el kameraları bu defa manasızca kullanılıyor , zaman zaman hangi akla hizmet elde anlayamıyoruz ) üzerine bir kedi düştüğünde veya ev içinde ani bir gürültü ortaya çıktığında sıçrayan ve sesli bir şekilde tepki gösteren gençler olayın şoku geçince salonda olduğunu unutarak gülmeye başlıyor .
İşin özü izleyiciyi ' ani'liklerle korkutmak dışında bir şeyi olmayan filmin sunabildiği izleme biçimi daha çok gülelim eğlenelim şeklinde . 
Filmin son sahneleri de serinin komediye en yakın imajlarını ortaya koyarak bu izleme biçimini fena halde destekliyor .
Paranormal Activity 3 ilk filmin kötü bir taklidine dönüşen ikinci filmden sonra çıtayı azıcık yukarı çekmeye başaran bir filmdi ve bizi hikayenin köklerine götürerek sebep - sonuç ilişkilerini de ortaya koyuyordu .
Gündüz lakırtı / gece çatırtı şeklinde özetleyebileceğimiz yapının dışına çıkıyor ve bir hikaye ortaya koyarak sağlam bir şekilde veda ediyordu .
Doğrusu bu dördüncü film hiç olmadı , bunun sonu ( veya devamı ) Testere ( Saw ) serisini bile mumla aratabilir .
Özellikle kurgusu kötü , makyajı , plastiği çok daha kötü son sahneler bunu bile düşündürtüyor .
Paranormal Activity ve benzeri serileri düşününce insan Amerikan korku sinemasının cavlağı çektiğini düşünebilir .
Ama ne yazık ki bu seriler kadar geniş kitlelere ulaşamayan çok ilginç filmler de üretiliyor düşük bütçeli / bağımsız kanatta .
2012 tarihli antolojik V / H / S projesine ortak olan yönetmenlere ve filmlerine göz atın mesela .  Adam Wingard'ın saykodelik tatlar içeren Pop Skull'ı ,  Ti West'in retro denemeleri Amerika'da hala sıkı dehşet atmosferleri yaratılabildiğini gösteriyor .
En hararetli tavsiyem , yönetmeni V / H / S projesinde olmayan ama cinsel özgürlük , intikam ve savaş sonrası ruh hali gibi temaları zekice bir kurgu içinde buluşturan ve tadında bir sertliği olan Red , White & Blueolacaktır .
Yine de bu filmin İngiliz - Amerikan ortak yapımı olduğunu da ekleyelim .
