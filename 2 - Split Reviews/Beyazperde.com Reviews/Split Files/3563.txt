15 yıldır televizyona aralıksız komedi üreten bir tiyatro topluluğu .
Bir gün kalkıp sinema yapmak istiyor ve bu , ne ilginç ki ( ! ) bir komedi oluyor .
Böyle bir durumda , tiyatro topluluğunu bekleyen ilk tehlike nedir ?
Televizyonla ile sinema arasındaki anlatım farklılığı tabii ki .
Peki Levent Kırca ve ekibi kavramış mı bu noktayı ?
Hayır !
Yılmaz Erdoğan , sinema yapacağı zaman Bir Demet Tiyatro'yu mu taşıdı beyazperdeye ?
Mükremin ile Lütfüye'yi mi anlattı filminde ?
Oysa Kırca , skeçlerinde tekrarlayıp durduğu karakterleri ve sahneleri , " 2 saati aşkın bir skeç " halinde önümüze sürmekten kaçınmamış .
Üstelik bu skeç komik değil , sıkıcı .
Belden aşağı esprilere ve küfürlere gülmeyi mizah sanan bir kafanın ürünü " son " .
Kırca'nın filmi , sahip olduğundan fazlasını taşıdığını iddia ediyor .
Yeşilçam Sineması'nın zorluklarından yola çıkarak bir Türkiye tasviri sunmaya kalkışıyor .
Ama bunu yaparken yanına iyi bir senaryo almayı unutmuş görünüyor . " son " un ; mafya - politikacı - işadamı ilişkisine bakışı son derece sığ ve tekdüze .
Senaryolara derinlik katan yan karakter ve yan öykü girişimleri " son " da da mevcut ama başarısız .
Örneğin , çekmeye çalıştıkları filmde " esas oğlan " ı oynayan inşaat işçisi - türkücü tiplemesi Sıddık'a ( Ali Sürmeli ) gerektiği kadar yer ayrılmamış .
Arada bir sahneye dalıp çıkması sırıtıyor .
Obsesif otobüs sürücüsü Ferit'e ( Sümer Tilmaç ) ayrılan bölümler ise , filmin bütünlüğünde ayrı duran , adeta kopuk sahneler .
İlginçtir , bütün film boyunca en çok , Ferit'in , kelebeklerin peşinden " uçmaya " çalıştığı o kopuk sahneyi beğendim .
Belki de " filmden ayrı " bir sahne olmasındandı , bilemiyorum .
Ama kent yaşantısında her gün gördüğümüz insanlardan birinin içinden geçenleri , Tilmaç'ın , dev cüssesine biçtiği çocuk masumiyeti ile vermesi güzeldi .
Sümer Tilmaç , oynadığı karakter ne olursa olsun , seyirciyi inandırabilen bir perde karizmasına sahip .
Ama , " son " , bu değerli oyuncusundan ders alacak yerde , eğildiği konunun gerektirdiği hüzünden yoksun .
Sanki Yeşilçam'da Aşk Filmlerinin Unutulmaz Yönetmeni ( Yavuz Turgul , 1990 ) " gibi bir film hiç çekilmemiş ; sanki o filmde , hem komedi hem de dram birlikte harmanlanmamış . Oysa " son " , Tilki Selim'in karısını başkasıyla yakaladığı sahnede bile dramatik olmayı başaramıyor . " son " un sonu da elbette iyi olmayacak ( tı ) . Tilki Selim'in , kendisine " kelek atan " larla yine bir arada Beyoğlu'nda yürümesi ile ne vurgulanmaya çalışıldı anlayamadım . Baz Luhrmann'ın " ilişkilerin bitebileceği " ne dair sözleri mi ? " son " bu haliyle , eleştirdiği filmlerden biri olup çıkıveriyor karşımıza . "
Kaybedenlerin öyküsü " nü anlatmaya çalışırken kendi de kaybediyor . Sümer Tilmaç ve " kötü adam " Hakan Altıner'in üzerine düşeni yapmasına karşın " son " , kötü bir deneme olmaktan öteye geçemiyor . Kendi deyimleriyle 1.5 milyon dolara mal olmuş film . Türkiye standartlarına göre büyük rakam deniyor . Büyük bütçe . ama küçük film .
