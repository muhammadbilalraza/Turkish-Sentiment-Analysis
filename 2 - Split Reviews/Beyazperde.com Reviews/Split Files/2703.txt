2003’te çektiği Düşler , Tutkular & Suçlar’ın ardından yaşadığı sağlık problemleri nedeniyle sinemadan uzak süre ayrı kalan , dünya sinemasının halen yaşayan en büyük yönetmenlerinden Bernardo Bertolucci nihayet yeni bir filmle karşımıza çıktı .
Düşler , Tutkular ve Suçlar’ı ‘68 gençliğine ve ruhuna adayan ; birkaç genci yarattıkları yepyeni dünyanın içerisinde röntgenleyen ve kariyerinin son demlerinde taze bir başyapıt ortaya koyan Bertolucci , mutlak suretle bir önceki filmiyle aynı tabanda değerlendirmesi gereken ; hafif ama önemli bir filmle geri dönüyor .
Düşler , Tutkular ve Suçlar ne kadar ’68 gençliğinin hezeyanlarını ve varolma çabasını anlatan bir filmse Ben ve Sen de bir o kadar ‘00’ler gençliğinin ‘kayboluşu’ üzerine bir film .
Ben ve Sen’in merkezinde ergenlik çağına girmiş ve kendisine giydirilenlere bir türlü uyum sağlayamayan bir genç olan Lorenzo var .
Annesine okulca düzenlenen bir haftalık bir gezi vesilesiyle kayağa gideceğini söyleyerek babasına ait bir bodrum katına taşınan Lorenzo , dışarıdaki dünyada çok daha acı verici olan kronik yalnızlığını ve uyumsuzluğunu kendince somutlaştırıyor ve rahata eriyor .
Bir süre sonra da en az kendisi kadar ‘sorunlu’ ve ‘dışlanmış’ olan ‘uzak’ kız kardeşi Olivia davetsiz bir misafir kisvesiyle yanında bitiveriyor .
Olivia , Lorenzo’nun babasının önceki eşinden doğmuş ; uçuk ve sosyal sorunları olan bir Abla .
Bu zoraki birliktelik , o güne kadar bir türlü yakınlaşamamış hatta birbirlerinden içten içe nefret etmiş ikili arasında naif bir köprü kuruyor elbette ki …
Düşler , Tutkular ve Suçlar bir evin içerisinde saklanırcasına yaşaya ; , kendilerince bir düzen ve moral sistem kuran üç gencin hikâyesini ’68 ruhuna yakınsayan ve tümevaran bir şekilde anlatıyordu .   Ben ve Sen ise düzene karşı olan itirazının farkında olmayan ve izbe bir bodrum katında ‘her şey’in geçmesini bekleyen iki kayıp genci odağına alıyor .
İki gencin dışarıdaki dünyayla kurduğu problemli ilişki , aralarındaki ilişkinin yeşermesiyle birlikte ikinci plana atılıyor .
Bertolucci bir kez daha aydınlık ve karanlığın konumunu tersyüz ediyor ve bu kez içinde yaşadığımız dönemin hava boşluğunu naif bir sinemayla ele alıyor .
Ben ve Sen klostrobik atmosferini yönetmenin tercihleri neticesinde kısa sürede bertaraf ederek beklentileri dönüştürmeye güdümleniyor .
Kardeşler arasındaki cinsel çekim gidişata rağmen ‘aşk’a dönüştürülmüyor ve ‘Ben ve Sen’ naif sularda yüzmeye devam ediyor .
Neredeyse tüm elementleriyle ‘karanlık’ bir film , sadece karakterlerinin arasındaki çok iyi işlenmiş , pür bir ilişki sayesinde seyircisine bir sıcaklık yayıyor .
Eski usul Yeni Dalga’nın ruhuna koşut giden hissiyle , Yeni Dalga’nın doğumuna selam çakan ve tüm halet - i ruhiyesini özet geçen finaliyle , Bertolucci , en iyi bildiği sinemayı yapıyor ve bunu özleyenleri fazlasıyla tatmin ediyor .
Uzak bir bakışla irdelendiğinde çok tipik ve sıradan etkileri varmış gibi görünen Ben ve Sen’in maharetleri , ruhunda ve öncüllerinde yatıyor aslında .
Bertolucci’nin amacı besbelli mütevazı bir romanın mütevazı bir filmini yapmaktan fazlası …
Ben ve Sen’i gösterdiğinden daha değerli kılacak olan da zaten Bertolucci’nin mutlaka incelenmesi gereken amacı …
Her şey bir kenara , Bertolucci’nin bu yaşında bile arsızca sergilediği yönetmenlik kabiliyetleri bile filmi yeterince lezzetli kılıyor .
Bu sebeple Ben ve Sen , ilk gösteriminden bu yana bir türlü yaratamadığı heyecan nedeniyle senenin en güzel sürprizlerinden biri .
