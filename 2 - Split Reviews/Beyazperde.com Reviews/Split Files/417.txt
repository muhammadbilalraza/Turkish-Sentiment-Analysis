Sully , 11 Eylül trajedisinin ardından , silah olarak kullanılan yolcu uçaklarına , haliyle azalan güveni , yeniden çoğaltmaya , yere çakılan itibarı da , tekrar havalandırmaya didinen bir seyirlik , hiç kuşkusuz .
Sevilen , sayılan ve toplamda altı Oscarları olan Clint Eastwood ve Tom Hanks gibi Hollywood krallarının , Amerikan iç pazarında karşılıklarının olduğu ve bu ürünü , affedersiniz filmi , malum genel izleyiciye , pek güzel bir şekilde pazarlayacaklarına da şüphemiz yok , belirtelim .
ABD’yi derinden sarsan , devamında Irak ve Afganistan’ın istila ve işgaline zemin hazırlayan süreç , uyanık yapımcıların , acılar silsilesinden , çıkar sağlamasına yol açmıştı .
Elbette , ABD ordusu , zapt edilen ülkelere , demokrasi götürmedi , haksız bir savaştan , özgürlüklerin doğmasını bekleyen , ya saftır , ya da militarizm , emperyalizm ve kapitalizmden nemalanmaktadır , işte o kadar .
Kara Şahin Düştü filminin , ABD Savunma Bakanlığı’nın büyük desteğiyle çekildiğini bilenler , Pentagon ve CIA’nın , sayısız savaş filmine , gerek danışman , gerek ekipman sağlamasına da şaşırmazlar .
Hah !
Uçak felaketi filmleri , zaten hep vardı , yeniden el atıldı .
11 Eylül’ün ardından çekilmiş Uçuş 93 , Uçuş , Uçuş Planı gibi yapımlar dışında , birçok televizyon filmi de buna örnektir .
Ve artık sanırım , dev uçak firmalarıyla barışma , kavuşma , kaynaşma vakti geldi .
Hâlihazırda gerçek hayattan , elimizde güzel bir örnek de var , yüklenelim gitsin .
Evet , Affedilmeyen ,  Milyon Dolarlık Bebek ve Gizemli Nehir gibi kalburüstü projeler kotaran , oyunculuk dışında yönetmenlikte de başarılı olan ve şimdilerde yaşı 86’ya dayanan Clint Abimiz , oldum olası dramı , ağdayı ve kahramanlık olayını sever , önümüze serer .
Sully , keşke belgesel veya kısa film olsaymış , yapıtın 96 dakikalık süresi boyunca , tekrar hissi veren çekimler , sağdan , soldan , ortadan , yandan , alttan , üstten detaylar , ne gereği vardı şimdi buna demekten öteye geçemiyor , ne yazık ki …
Evet , 2009 yılında , Meşhur Manhattan adasının batı yakasında akan , New York ve New Jersey’in ortasında kalan Hudson Nehri’ni pist olarak kullanan ve 115 canı taşıyan kocaman yolcu uçağını , tek bir kayıp yaşamadan suya indiren Kaptan Pilot Chesley ‘Sully’ Sullenberger , kahramanlığı ziyadesiyle hak ediyor , o başka .
Çünkü kalkıştan bir süre sonra , kuş sürüsünün , uçağın iki motorunu da işlevsiz bırakması , tarihe geçecek bir ustalık öyküsünü yaratıyor , ne kulenin , ne bilgisayarların , ne de uçağın asla yapamayacağı şeyi , bir insanın , kabiliyeti , anlık karar vermesi ve soğukkanlılığı başarıyor .
Bu , insanla makinenin birleşmesinin , ortaklaşa imkânsızı gerçekleştirmesinin hikâyesidir .
Ve sonra bir kahramanın kahramanlığı sorgulanacak , ona inananlar kadar , güvenmeyenler de olacaktır , bu mucizevi başarıya burun kıvıranlar , yani sigortacılar ve uçak şirketi gibi , candan çok mal diyenler de , ona inanmayanların cephesini açacaktır .
Tom Hanks , Kaptan Pilot Sully’e can verirken , öne çıkan rolleri de Aaron Eckhart ve Laura Linney sırtlıyorlar .
Tüm eleştirilerimize rağmen , film , tertemiz bir işçilik , ekip ruhu ve ustalıkla , peliküle yerleştirilmiş .
Teknik ve görsellik öne çıkarak , dramatik yapıdaki noksanları , kesinlikle kapatmaya çabalıyor , yakın tarihli ve bildik bir meseleyi , merak unsuru olmaksızın seyrettirmeyi beceriyor .
