Doğruya doğru ; Paul W .
S. Anderson'ın sinemacılığı hiç fena başlamadı .
1994 yılında Shopping isimli ( tüm zaaflarına rağmen ) ' tokat gibi ' filmle çıktı ortaya .
En az filmdeki sivilceli Jude Law kadar toydu Anderson ve derli toplu bir film ortaya koyamamıştı aslında .
Yine de yıkıcı , yakıcı enerjisi etkileyiciydi filmin ve Anderson'ın gelecekte iyi işler yapacağının güçlü sinyallerini veriyordu .
Peki sonra ne oldu ?
Yönetmenimiz Ölümcül Dövüş ( Mortal Kombat ) , Ufuk Faciası ( Event Horizon ) ve Asker ( Soldier ) gibi filmlerle , stüdyoların çok sevdiği , metnin üzerine yaratıcı bir şeyler koymayı gereksiz bulan tür sineması yönetmenleri arasına katıldı .
Haliyle Ölümcül Deney ( Resident Evil ) serisi de ona emanet edildi .
Bugün dönüp Shopping'e baktığımızda sanki bu filmin üzerine daha farklı bir sinema da kurulabilirdi gibi geliyor bize .
Ama olmadı .
Yoksa bunu Danny Boyle mı yaptı ?
Boyle da 1994 yılında Mezarını Derin Kaz ( Shallow grave ) ' ı çekmişti ve bu filmin üzerine , - kimi ödünlere rağmen - ilgi çekici bir sinema koydu . 
İşte bu sebeplerle Paul W .
S. Anderson'ın Üç Silahşörler ( The Three Musketeers ) ' ine giderken aşağı yukarı nasıl bir filmle karşılaşacağımızı biliyoruz .
Bunun sebebi hikayeyi artık ezbere biliyor oluşumuz değil .
Malum Alexandre Dumas'nın ünlü eseri sayısız kez filmleştirildi ; hatta ' fantastik yeşilçam ' uyarlamaları bile mevcut .
İşin 3D boyutu da nasıl bir filmle karşılaşacağımız konusunda iyice emin olmamızı sağlıyor .
Biliyoruz ki ; Anderson hikaye kuruluşunu , ince senaryo oyunlarını , karakter gelişimini pek sevmez .
Shopping'den beri soğukkanlı olmayı becerememiştir .
' Dakka bir gol bir ' şeklinde aksiyona girer ve yolun başında ne kadar iyi bir aksiyon yönetmeni olduğunu hatırlatmayı sever .
Bu esnada oyuncularını bize göstermiştir ama bizim onları tanımamız zaman alabilir .
Çünkü Anderson filmlere ' dan ! ' diye , sanki senaryonun ilk sayfaları kayıpmış gibi başlamayı sever .
Bu nedenle filmin edebi karakterlerini bilmeyenler ; Athos , Aramis ve Porthos'u ayırmakta güçlük çekebilir .
Bu anlamda filmde D'Artagnan'a gösterilen önem diğerlerine pek verilmiyor .
Logan Lerman'ın sempatik bir şekilde yorumladığı karakterin yolculuğunu evinden Paris'e gelene kadar tüm detaylarıyla takip ediyor , bizim silahşörlerin arasına katılışını komik detaylarla izliyoruz . 
Üç Silahşörler , daha ilk dakikalarda edebi referanslarını unutturan sıradan bir aksiyon filmi .
Luke Evans , Orlando Bloom ve Milla Jovovich'in oyunculuğunda da ciddi bir dönem filmi duruşu göremiyoruz , herkeste bir komedi filmi gevşekliği var .
Bu durum kimi zaman sempatik sahneler ortaya çıkarmıyor da değil ; filmin eğlenceli olmadığını söyleyecek değiliz .
Bu anlamda daha iyi örneklerini de gördüğümüz ' pop tarihi film ' türünün yüzeysel ve eğlenceli bir örneği .
Biraz playstation oyunu hissi de veriyor ve filmin tüm amacının bu olduğunu söyleyenler haklı da olabilir . 
Bir de filmin ' steampunk ' modasının izinden gittiği söyleniyor .
Bir bilim - kurgu türü olarak ortaya çıkan , retro fütüristik atmosferi , dekorları ve tasarımları anlatan ' steampunk ' , alternatif tarih kurgusu üzerine kurulu : Viktorya çağında teknoloji daha ileri olsaydı nasıl olurdu gibi .
O koca koca dönem kostümleri arasında ilkel bir robot düşleyin mesela .
Üç Silahşörler'in alternatif tarih ve hatta alternatif edebiyat kurgusu ortaya koyduğu kesin ; bu anlamda filmin anlatımı oldukça rahat ve gevşek bir tutum izliyor .
Gözünüze 3D gözlüğünü takar takmaz eğlenmeyi bekliyorsanız , aradığınızı büyük ölçüde bulabilirsiniz ama filmde daha fazlası da yok , steampunk ruhu ise hiç hiç yok .
Özetle , tipik bir Paul W .
S. Anderson filmi .
Bu defa cümlesi farklı biraz ama içeriği aynı : ' Birimiz hepimiz , hepimiz cebimiz için . '
