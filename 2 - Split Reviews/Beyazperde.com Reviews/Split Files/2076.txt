" Şüphe , katiyet kadar güçlü ve destekleyici bir bağdır . "
Şüphe'nin ilk sahnesinde Peder Brendan Flynn ( Philip Seymour Hoffman ) , denizde ıssız kalmış , Tanrı'ya inancını yitirmeye hazır bir denizcinin hikayesini anlattıktan sonra , vaazını bu sözlerle bitiriyor .
Peder Flynn'ın Katolizmin , hatta organize dinin bile çerçevesini aşan bu evrensel yorumunun anlamı nedir ?
Şüphe , zor zamanlarda bilinmeyen üzerine duyduğumuz korkunun inancımızı sorgulaması , ne kadar zayıf ve aciz olduğumuzu kendimize hatırlatmamız sayesinde alçakgönüllülüğümüzü ortaya çıkardığı için destekleyici bir bağ mıdır ?
Yoksa en zor durumda bile inancımızın sarsılmasına rağmen kişisel kanaatlarımıza bağlı kalmamızla daha da kuvvetlenmemize olanak kılan bir güç müdür ?
Şüphe'nin ilk perdesinde seyirci olarak Peder Flynn'in bir din adamına garip özellikler sergilemesini izliyoruz .
İlk olarak St .
Nicholas Katolik okulunun tek siyahi öğrencisi Donald Miller'ın ( Joseph Foster ) peder olmayı arzuladığını itiraf ettikten sonra Peder Flynn , Donald'a yarı çıplak bir kadın figürünün mıknatıslarla dans ettiği bir oyuncak armağan eder .
Çocukken katolik okuluna gitmedim ama din adamı olmak istediğini belli eden her öğrenciye bu tür bir oyuncağın hediye edilmesinin standart olduğunu sanmıyorum .
Zaman ilerledikçe Peder Flynn'in Donald üzerine olan olağandışı ilgisini gözlemliyoruz .
Kamera , Peder Flynn'in efemine uzun tırnaklarına , şüpheli mimiklerine odaklanıyor .
Milyonluk Bebek ve Gran Torino gibi Clint Eastwood filmleri haricinde son on yılda çekilmiş bütün Hollywood filmlerinde görünen her Katolik pederin çocuk tacizcisi olduğu klişesini akılda tutarsak , bu durumda Peder Flynn'e olan şüphelerimizin tek cevabı var : Peder Flynn , Donald'ı cinsel bakımdan taciz ediyor .
St .
Nicholas'ın en katı ve dogmatik rahibesi Aloysius Beauvier ( Meryl Streep ) , saf ve temiz ruhlu genç Rahibe James'in ( Amy Adams ) Peder Flynn etrafında oluşan bazı ilgi çekici olayları dikkatine sunması sonucunda seyirci ile aynı sonuca varıyor .
Fakat ikinci perde süresince gerçek ve spekülasyon arasındaki çizgi giderek inceliyor .
Peder Flynn'in gizli kimliği üzerine olan inancımız sorgulanıyor ve katiyet , şüphe ile yer değiştiriyor .
İşte iki tarafın da aynı oranda mantıklı bir açıklama ile seyircinin kafasını karıştırdığı ikinci perde , filmin en güçlü yanı .
Peder Flynn'ın ve yürek burkan bir sahne sonucunda çocuk Donald'ın kimliği hakkında öğrendiğimiz bazı gerçekler , bu karmaşık duruma giderek daha objektif gözlerle bakmamızı sınıyor .
Şüphe'yi aynı isimli oyunundan beyazperdeye uyarlayıp yöneten John Patrick Shanley , bir an olsun bile seyircisine kolay cevaplar vermekten kaçınıyor ve kendi inançlarımızı sorgulamamıza olanak kılıyor .
Filmin üçüncü perdesinde bazı kesin sonuçlara varmamıza rağmen fazla teatral olsa da önemli final repliği gerçek üzerine olan kuşkularımızı halen beynimizin arkasında tutuyor , en başarılı dramaların yapması gerektiği gibi .
Shanley , çoğunlukla senaryoya ve oyunculuğa ağırlık verse de , efsanevi görüntü yönetmeni Roger Deakins ile etkileyici ve tutarlı bir görsel palet oluşturuyor , her ne kadar bazı yerlerde kullanılan dutch angle'lar ( Kameranın yamuk açıdan çekmesi ) yaratılmaya çalışılan dezoryantasyon için fazla bariz bir seçim olsa da .
Şüphe'nin oyuncu kadrosu mükemmel .
Başı çeken Meryl Streep , girdiği her odanın ısısını sadece varlığıyla 50 derece soğutan katı Rahibe Beauvier ile son yirmi yıl içinde neden on beş kere Oscar'a aday olduğunu bir kez daha hatırlatıyor .
Philip Seymour Hoffman ve Amy Adams , Peder Flynn ve Rahibe James için yerinde seçimler .
Donald'ın annesi rolünde Viola Davis , tek sahnesiyle verdiği unutulmaz performans ile Şebeke filmindeki benzer bir tek sahne ile Oscar kazanan Beatrice Straight'in peşinden gidecek gibi .
İlginçtir ki bu sene yine Şebeke'den beri ilk defa kaybettiğimiz bir oyuncu en iyi yardımcı oyuncu Oscar'ını kazanacak ( Heath Ledger - Kara Şövalye ve Peter Finch - Şebeke ) .
Şüphe , yılın en başarılı , etkileyici ve düşündürücü dramalarından biri .
