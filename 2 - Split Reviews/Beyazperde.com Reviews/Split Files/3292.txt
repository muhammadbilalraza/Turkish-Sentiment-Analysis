Kayınpederi Suphi'nin ( Erdal Cindoruk ) aile şirketinde çalışan ve terfi bekleyen Toygar ( Ufuk Özkan ) , tatlı bir stresin içinde .
Bir yanda eşi Nalan ( Özge Özberk ) , diğer tarafta metresi Alev ( Ebru Kocaağa ) " dolce vita " hayatı sürerken bir şeyler bugün ters gidiyor .
Alev'le buluşan Toygar , kaçamağı sürerken daima varlığını hissettiren Nalan onu arayınca seyirciler için de heyecanlı ve kanlı bir yolculuk başlıyor .
Alev , Toygar'dan karısını boşayıp kendisiyle evlenmesin istiyor , hatta şirkete geliyor ve ona mühlet veriyor .
Sıkışan Toygar , karısına yeni 500 bin lira değerinde hayat sigortası yapıldığını öğrenince aklına bir fikir geliyor : Karısını ortadan kaldırmak !
Peki bu göründüğü kadar kolay mı ?
Bu noktada Toygar'ın doğum gününde komedi filmi birden kara komediye dönüşüveriyor .
Karanlık çöktüğünde , gizlice havuzlu malikanelerine girerken köpeği Sabri Toygar'ı karşılaşıyor ve tersliklerin ardı arkası kesilmiyor .
Karanlık geçmişi olan Ediz ( Emre Melmez ) ve sevgilisi Ebru ( Tamay Kılıç ) , şirkette kendi yerine terfi edip müdür olan Alper ( Yosi Mizrahi ) ve eşi Hande'yle ( Gözde Okur ) , Hale ( Derya Beşerler ) ve Jale de ( Zeynep Beşerler ) partinin davetlileri .
Kocasından yeni ayrılmış ve boşluğu içkiyle doldurmaya çalışan Hale bu kara komedinin ilk kurbanı .
Ardından her şey ipinden boşalıyor ve evde cesetleri koyacak yer kalmıyor !
Senaryosu biraz daha işlense ve yaratıcılığa sığınsa sinemamız adına parlak bir polisiye çıkabilirdi ortaya .
Elbette diyaloglar için de aynı durum geçerli .
Bazı anlarda esprilere kahkahalarla gülerken , bazı anlardaysa sessizlik içinde öylece bakıp kalıyorsunuz .
Filmin senaryosunu da yazan yönetmeni Özgür Özberk , " Çemberimde Gül Oya " , " Kod Adı " gibi televizyon dizilerinde oynadı .
1974 doğumlu oyuncu - yönetmen , Nalan'ı oynayan Özge Özberk'in de ağabeyi .
Yönetmen televizyon estetiğinden geldiği için , özellikle Toygar'ın geçmişi hatırladığı anlar gibi bazı sahnelerde film televizyon tadı veriyor .
Diğer yandan filmin estetiğini genelde beğendik .
Örneğin Toygar'ın kameraya karşı konuşması , yani özenli bakış , filme değişik bir hava getiriyor .
Yönetmen , gece boyunca süren ve ağırlıklı olarak iç mekânda geçen filminde ışık düzenlemeleriyle gerilim duygusunu da yükseltebilmiş .
Hatta bazen dışavurumcu estetiğin kıyılarında bile dolaşmış .
Özellikle duvara yansıyan gölgelerle .
Bu filmde yönetmeni takdir etmemiz gereken en önemli şey ise , hikâyesinin beklenmedik taraflara gitmesi .
Birbirleriyle hiçbir ilişkisi olamasa da , Hitchcock'un 1954 yapımı gerilimi Cinayet Var ( Dial M. for Murder ) filminde de kocanın karısını öldürme planı bambaşka taraflara gidiyordu .
Sonuç olarak , filmde Ufuk Özkan'ın oyunculuğunun öne çıktığını ve neredeyse her şeyi tek başına alıp götürdüğünü belirtmek gerek .
Bununla beraber , Yosi Mizrahi de oyuncular arasında kendini fark ettiriyor .
Fon müzikleri de iyi olan 2012 yapımı N'apcaz Şimdi ? filminde zamana yayılan final bölümü ise orta halliceydi .
Haftanın güldürü alternatifi olarak sinemalarda .
