17 Ağustos ne yazık ki , 1980'de toplumsal belleğine ket yemiş sinemamızda , yeterince değinilmeyen toplumsal olaylardan biri oldu .
Son dönemlerde sinemamız yavaş yavaş toplumsal belleğin izini sürmeye başlasa da , - bilindiği üzere " Sonbahar "
2001'deki ' Hayata Dönüş Operasyonu'nun toplumdaki yansısını çok iyi resmetmişti - sözgelimi ' 11 Eylül'ün Amerikan Sineması'nda yarattığı kırılma ile mukayese edildiğinde bunun ne kadar cılız olduğu ortada .
' 10 Yönetmen ve Türk Sineması ' kitabıyla tanıdığımız Ertekin Akpınar'in ilk uzun metraj filmi olan " Melekler ve Kumarbazlar " da 17 Ağustos Depremi üzerine kuruyor hikayesini fakat bu " Sonbahar " filminin açtığı o gerçekçi kanaldan beslenmeyen , trajik kişisel hayat anlatılarından oluşan ' sert bir taşra dramı ' esasen .
Gerçek olaylara dayanan , Sakaryalı bir grup genç arkadaşın deprem öncesi ve sonrasındaki yaşamlarını konu ediyor " Melekler ve Kumarbazlar " kısaca .
19 yılındayız .
Bu arkadaşlar bir kıraathanedeyken deprem oluyor ve canlarını zor kurtarıyorlar .
Daha sonra anlıyoruz ki , içlerinden biri o esnada yaşama veda etmiş .
Bir sıçrama ile 10 yıl sonrasına giden filmde , toplumun çoktan unuttuğu depremin bu insanların hayatını sarsmaya devam ettiği görülüyor .
Depremde bütün ailesini kaybeden İrfan ( Hakan Meriçliler ) yetenekli bir fotoğrafçıdan bir alkoliğe dönüşmüş , Şehsuvar ( Cem Davran ) çocukluk hayalinin peşinde sürüklenmektedir .
Selami ( Hakan Gerçek ) ise hayatını ' Sakaryaspor'a adamış fanatik bir amigo olup çıkmıştır .
Hırpani bir yaşam sürmekte olan bütün bu gençler , 17 Ağustos'un sendromundan sıyrılıp hayatlarına yeni bir anlam kazandırma çabasındadırlar .
Filmin aynı zamanda senaryosunu da yazan Ertekin Akpınar'ın kalemi çok güçlü .
Özellikle filmdeki diyalog çalışması çok iyi .
Karakterlerin ağızlarından dökülen cümlelerin çoğunda quote ( özdeyiş ) olabilecek şiirsel bir tını var .
Dakikalar ilerledikçe karakterler ile kurulan özdeşlik artıyor ve ulaşılan ' arınma ' filmi bir kerte daha güçlendiriyor .
Bu noktada filmin kaybedeni kutsayan ve yer yer sertleşen diliyle bir Zeki Demirkubuz filminden aşağı kalmadığını söyleyebiliriz .
Fakat dramasının fazlaca melodram öğeler taşıdığını da eklemek gerek .
Zira bir Yeşilçam safdilliliğine sahip pek inandırıcı olmayan , İrem Altuğ'un başarıyla canlandırdığı Zeynep'e sahip çıkma durumu biraz mübalağa edilmiş sanki .
Tabii bunun dramatik bir aksaklıktan ziyade yönetmenin senaryoya istemli bir dokunuşundan kaynaklanan bir zaaf olarak değerlendirmek daha doğru olur .
Ayrıca filmde Sakaryaspor da - yönetmenin de bu takımı desteklediğini varsayarsak ; Selami'nin , Ertekin Akpınar'ın alter egosunun tezahürü olması kuvvetle muhtemel - önemli yer teşkil ediyor .
Fakat bu değininin bir " Aşk Tutulması " ya da " Fever Pitch " kadar anatemaya eklemlenmediğini ifade edelim .
Yönetmenin hayatından izler taşıdığı belirtilen senaryoya giydirilen atmosferin başarılı olduğu söylenebilir .
Filmin görüntü işçiliği bakımından kusursuz olduğu iddiasında bulunmak ise mümkün değil .
Şunu belirtmek gerekir ki , dijital teknoloji iyi kullanılamadığında yapıtın ruhunu zedeleyen bir faktör .
Burada da gözü rahatsız eden bir dijital kirlilikten söz edebiliriz .
Komedi oyuncusu olarak tanınan Cem Davran'ın Şehsuvar karakterinde iyi iş çıkardığı filmin en öne çıkan performansına İrem Altuğ imza atmış .
Diğer oyuncuların da üstlendikleri görevi başarıyla ifa ettiklerini söylemek yanlış olmaz .
Yalnız dizi kökenli bu oyuncuların Amerikanvari bir kaybeden portresi çizmesi biraz yadsınacak bir durum .
Dizi filmlerde de sık sık karşılaşılan bu tiplemelerin bize özgü kaybeden bir karakter olabildikleri film / dizi sayısı bir elin parmakları kadar az .
( " Masumiyet " ve " Kader " in ana karakteri ' Bekir ' gibi örneğin . ) Dolayısıyla kağıt üzerinde kusursuz gibi görünen , köklerini bu topraktan alan karakterlerin , oyuncu yorumuna bağlı olarak eksik kaldığı / başkalaştığı gibi bir gerçek duruyor karşımızda .
" Melekler ve Kumarbazlar " ın en önemli artısı , çıkış noktası olarak seçtiği ' 17 Ağustos depremi'ni dramatize etmeden anlatabilmesi kuşkusuz .
Yaşananların hüznünü kişisel hayat hikayeleri üzerinden izleyiciye aktarmak suretiyle bu tuzaktan sıyrılmış Ertekin Akpınar .
Yönetmenin çocukluğunu geçirdiği coğrafyanın yok oluşuna ve kaybettiği kişisel tarihe yaktığı ağıt bir nevi ilk filmi .
Belki de yönetmenden bu konuyu toplumcu / gerçekçi bir düzlemde ele almasını beklemek haksızlık .
Ne var ki filmde koşulların ve onu yaratan etkenlerin biraz daha irdelenmesi , salt ima yoluyla geçiştirilmemesi çok yerinde olurdu .
Kimi ufak kusurlarına ve ikinci yarıda hafif sarkan hikayesine rağmen " Melekler ve Kumarbazlar " , sırf bir ' 17 Ağustos filmi ' olması nedeniyle bile görülmesi gereken bir yapıt .
Ercan Dalkılıç
