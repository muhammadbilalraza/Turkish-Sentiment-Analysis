Oyunculuğu ve yazarlığının yanına yönetmenliği de ekleyen Yılmaz Erdoğan , çocukluğunun hatıralarıyla süslediği öykülerini anlatmaya devam ediyor .
Bir Güneydoğu kasabasına televizyonun gelişi , ilk Vizontele filminin ana öyküsüydü .
Erdoğan , tek başına zayıf kalacak bu öyküyü , oyalayıcı yan öyküler ekleyerek ve özellikle Cem Yılmaz’ın varlığından faydalanarak izlenebilir kılmıştı .
Ancak filmin sonunda izleyicinin içinin burulmasına yol açan o olay , ağızlarda acı bir tat bırakmıştı .
Aynı tat , yeni Vizontele filminde de var .
Hayır , derdimiz , salondan çıkarken kendimizi çok iyi hissetmeyi beklemek değil .
Kötü hissettirdiği halde bayıldığımız birçok film var .
Örneğin Roberto Benigni’nin Hayat Güzeldir filmi .
Sözünü ettiğimiz nokta , Erdoğan’ın , her iki filminin sonunda da acı bir tat bırakmak için aşırı gayret etmesi , ortaya çıkan tablonun zorlama görünmesi , senaryonun son sayfalarının aceleye geldiğini hissettirmesi .
Erdoğan’ın bu kez anlatmak istediği , setini Van’da kurduğu Hakkari kasabasından bakınca , Türkiye’nin 80’lerde yaşadığı siyasi çalkantının nasıl göründüğü .
Bunun yanında , kendisinin oynadığı Deli Emin’in 10 yıl aradan sonra kalbinin yeniden kıpırdanmasına yol açan bir genç kız da söz konusu .
Erdoğan bu genç kıza o kadar önem veriyor ki , adını hem filmin afişine hem de dağın yamacına yazıyor .
Tuba Ünsal , bol bol sırıtarak ama hiç ' sırıtmadan ' hayat verdiği Tuuba karakteriyle , kolaylıkla özdeşleşiyor .
Tuuba’nın , sürgün sonucu ailesiyle kasabaya gelmek zorunda kalan kütüphane müdürü babasını ise Tarık Akan oynuyor .
Gerçek hayatta olduğu gibi sol görüşlü bir aydın karakterine bürünen Akan’ın varlığı , Erdoğan’ın malum dönemle ilgili meramını anlatması bakımından önem taşıyor .
Zira Güner ( Akan ) , siyasi görüşleri nedeniyle sürekli zorluklar yaşıyor , peşpeşe sürgün yiyor ve ailesiyle birlikte mutsuz bir hayat sürüyor .
Kızının trafik kazası sonucu sakat kalması da bir tür ceza gibi sanki .
Akan’ın , bu rol için seçildiğinin farkında bir tavırla , askeri otoriteyle girdiği kısa süreli tartışma , filmin en keyifli anlarından biri .
Filmin keyif veren yönlerinden biri de Erdoğan’ın çekim tekniği .
Jimmy jib ve şaryo yardımıyla yaptığı kaydırma hareketleri sayesinde Erdoğan , kasabanın her köşesinden faydalanıyor , ilk filme göre daha yalın ama aslında daha üstün bir yönetmenlik sergiliyor .
İç - dış mekan tanımayan bazı plan sekansları , Orson Welles’ın Yurttaş Kane’inden çıkıp gelmiş gibi .
Erdoğan bunun yanında , başta Tuba Ünsal olmak üzere , tüm oyunculardan iyi performans almasını bilmiş .
Bir ' ifade ustası ' olan Erdoğan’ın filmiyle ilgili eleştirdiğimiz ve eleştireceğimiz noktaların daha çok anlatımla ilgili olmasıysa , bir ironi herhalde .
Filmin sıcak tarafı olan Emin - Tuuba ilişkisi örneğin .
Tuuba’nın Emin’den yaşça küçük olması , eğer değilse de Tuba Ünsal’ın çocuksu ifadesi nedeniyle öyleymiş gibi durması , ikisi arasında oluşan kimyayı inandırıcılıktan uzaklaştırıyor .
Erdoğan , isabetli oyunculuğu ve replikleriyle iyi bir ' Aşık Emin ' çizse de durumu kurtaramıyor .
Emin’in karşısında , belki de , orta yaşa yakın bir genç kadın görmek daha inandırıcı olabilirdi ( Erdoğan çocukluğunda böyle bir Tuuba tanıdıysa söylecek pek bir şey yok belki de ) .
Diğer bir nokta da , Erdoğan’ın , konuşmalı rolleri bir sinema filmi için anormal ölçüde fazla tutma alışkanlığı .
BKM oyuncularının bir çoğuna yer vermek isterken , hepsine yetecek kadar geniş bir öykü anlatmadığını nedense görmezden geliyor .
Bazı yan öyküler de , bir sonuca bğlanmadığı için rahatsız ediyor .
Örneğin , Belediye Başkanı ( Altan Erkekli ) ’yla kendini dine veren oğlu arasında berberde yaşanan tartışmanın bu filmde işi yok gibi .
Ayrıca Başkanın , Kıbrıs’ta oğlunu yitirmiş bir baba olmanın üzüntüsünü yaşamaması da garip .
Nedense tüm yas anneye , Siti’ye kalıyor .
Filmin , anlatım açısından kendini ispatlamasını / kurtarmasını sağlayacak ' kesişme anı ' da kaba işlenmiş .
80’lerin çalkantılı dönemi - askeri darbe ve Emin ile Tuuba arasındaki duygusallık , çok kaba bir biçimde kesişiyor .
Darbeye , Deli Emin ve birkaç kişi dışında kalan kasabalıların ne tepki verdiği gösterilmiyor .
Kütüphane müdürü Güner ve aralarında belediye başkanının oğlunun da bulunduğu onlarca genç kamyonlara doldurulup götürülüyor .
Babasının tutuklanmasıyla yıkılan Tuuba , annesi ve büyükannesiyle birlikte kasabayı / Emin’i gözyaşları içerisinde terkediyor .
Bir kedisi bile olmayan Emin ise , dağlara , gelişiyle sevindiren ama fazla kalmayan güzel şeyin adını yazıyor .
Sorunlu kesişmenin ardından , Tuuba ve Emin arasında geçen veda diyaloğu ise , Erdoğan’ın bugüne kadar yazdıkları arasında en iyilerden , bunu da vurgulamak gerek .
Vizontele Tuuba işte böyle .
Güzel anlar ve görüntüler barındıran , ama hiçbirinin fazla kalmadığı bir film .
Çıkışta herkesin yüzünde bir ' gülümse'me ama aslında belki de ' acı bir tebessüm ' .
