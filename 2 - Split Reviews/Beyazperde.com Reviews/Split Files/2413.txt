Her Şey Çok Güzel Olacak ile gücünü oyuncuların performansından alan , kalburüstü bir komedi filmine imza atan Ömer Vargı’nın ikinci yönetmenlik denemesi , ilk filmin formüllerine sadık kalan ama pek çok açıdan da onları zenginleştiren bir film .
Tamamı kaderine terk edilmiş bir inşaatın katları arasında geçen ve parlak oyuncu performansları içeren İnşaat , zekice mizah anlayışı ve göndermeleri ile beklentilerin üzerinde bir deneyim sunuyor .
Vargı’nın ismini dikkat çekici bir yönetmen olarak hatırlatmakla kalmayıp , sinema oyunculuğu konusunda mütevazi oyunculuklarıyla ders veren Emre Kınay ve Şevket Çoruh’u da , yeni sinema projeleri merakla beklenecek oyuncular arasına koyuyor .
Mafya şöförlüğü yapan Nizamettin’in dikmekte olduğu bir apartmanı yapan Ali ve Sudi’nin dünyası , mafyanın temizlediği insanların ve tamamen durumu kurtarmak için uydurulmuş bir şeyhlik hikayesinin belirmesiyle , kimin suçlu kimin masum olduğunun belirsizleşeceği trajikomik bir serüvene dönüşüyor .
Amelelikten kurtulmak için İtalya’ya kaçmayı kafaya koyan ve bunun için full time inşaatta çalışan ikilinin izole edilmiş yaşamı , gecenin bir vakti patronlarının bir cesedi gömmek için çukur açmasıyla paramparça oluyor .
Sonu olmayan bir pisliğin parçası olmaya başladıklarını anladıklarında ise , ahlaki kararı vermeye vakit bile bulamıyorlar .
Zamanla , işlerini gören iki ameleye saygıda kusur etmeyen mafya , inşaatın arka bahçesini cesetlerle doldurmaya başlıyor .
Her ne kadar kirli paranın üzerine temellenmiş olsa da , bir müddet sonra inşaatın yarım kalması ; yarım kalmış , unutulmuş bir proje olarak , filmin sunduğu temel soru ( n ) larından birine dönüşüyor .
Önce patronlarının , zamanla diğer karanlık şahısların yüklerini bahçeye gömen ikili , bahşişlerle de yollarını bulmaya başlıyor .
Ki zamanla bu yapı , satın alınan buzdolabı ve renkli koltuklarla temizlikçilerin yaşadığı müstakil bir eve dönüşüyor .
Dikkat çekmemesi için gazete parçaları serilen bahçe ise , herkesin suç ortağı olmayı kabul ettiği büyük sır .
Bu trajikomik suç ortaklığı başlıbaşına etkileyici bir öykü ortaya koyarken , senaristler ikinci bir öyküyü daha gözlerimizin önüne seriyorlar .
Meraklı gözlere gece ziyaretçilerini açıklamanın yolunu , Ali’nin palavra şeyhliğine bağlamaları , nefesi güçlü olduğu hızla yayılan ameleye medet umanları kaderine terk edilmiş binaya doldurmaya başlıyor .
Filmin şüphesiz en çarpıcı görüntülerinden biri , yanlışlıkla çekim yaptıkları torbacıyı öldüren televizyoncuların gelmesinden sonra yaşanıyor .
Kendi cesetlerini gömmek için bir gece damlayan medyacıların unuttuğu kamerayla tüm ziyaretçilerini gizli gizli çeken ikili , diğer zamanlarında zevkle bu görüntüleri izliyorlar .
Ve tıpkı onların kameraya aldıkları kişilerin mezar için mi yoksa şeyhlerine mi geldiklerini karıştırmaları gibi , biz de konuşmalarından ne için orada olduklarını çözmeye çalışıyoruz .
Ali’nin sahte nefesinden medet umanların öyküleri başlangıçta ilk hikayeyi zayıflatan , zorlama bir unsur gibi dahil olsa da , mekandaki üçüncü kişiye dönüşen kamerada birleşerek oldukça çarpıcı bir görüntü sunuyor .
Gizli kameradan izlediğimiz kişi bir yakınıyla yaşadığı sorunlardan bahsederken , nihayetinde onu öldürüp öldürmediğini merak etmeye başlıyoruz .
Bir süre sonra genelde sorunlarını paylaşmaya gelen sıradan insanların da , gömme işi için oraya gelmeleri filmin yıkıcı mizahını doruk noktasına ulaştırıyor !
Söz kameradan açılmışken filmin göze batan tek zaafını da ortaya koyabiliriz .
İnşaatı ziyaret eden karanlık tiplerin birbirine meydan okumaları ve kaçma planlarıyla öykü bir zirveye ulaşmasına rağmen , final beklediğimizden çok daha geç geliyor .
Gerilimini başından sonuna aksatmadan sürdüren öykü , beklenilen patlamayı ne yazık ki gereken yerde gerçekleştiremiyor .
Bütün olayları kaydeden kamera ise , ilk yarıda gösterildiği halde ikinci yarıda patlamayan bir silaha dönüşüyor .
Finalde tüm karakterlerin birbirine silah tutması klişesinin zekice ters yüz edilmesi son derece dikkat çekici olsa da , gizli çekim yaptığı yerlerde bir silahtan bile güçlü ( masanın altındaki bomba ) gerilimi yaratan kameranın işlevi yerini buldu mu diye düşünmeden edemiyoruz .
( Filmin sonunda da açık bırakılan bu konu , izleyicinin beklentileri doğrultusunda kapanmayı bekliyor ) Türk sinemasında nadiren bile olsa rastlayamadığımız bir türle , gücünü kesinlikle etkileyici oyunculuklarından alan ve tek mekanın psikolojisini , inandırıcı bir gerilimle yıkıcı bir mizah arasında kuran , kült olmaya aday bir yapıyla karşı karşıyayız .
Vargı’nın ikinci filmi , ilk filmlere özgü içten ve yıkıcı bir enerji barındırıyor .
Bahçesi karmakarışık bir bilinçaltını andıran bu yarım kalmış bina çok fazla şey söylüyor aslında .
Çevreye verdiği rahatsızlığa kulak vermek lazım .
