Filme adını veren karakter Saftirik Greg'i birçoğunuz tanıyordur .
Kendisi aynı zamanda yazar Jeff Kinney'in illüstrasyonlarla süslü ‘Saftirik Greg'in Günlüğü ' adlı serisinin de ana karakteri .
30'dan fazla dile çevrilen ve New York Times en çok satan kitaplar listesinde 74 hafta boyunca kalmayı başaran , şu an ülkemizde de en çok satanlar listesinde ilk 10'da yer alan seri den ilk uyarlanan ilk film olan Saftrik Greg'in Günlüğü ( Diary of a Wimpy Kid ) 2010 yılında çekilmişti .
Filmin getirdiği ticari başarının ardından hemen 2011'de , serinin ikinci kitabı senaryolaştırılarak çekildi . 
Wimpy Kid , nam - ı diğer Saftirik Greg .
2010'da çıkan ilk filmde , altıncı sınıfa başlayan bir çocuğun okul çevresinde ve ailesiyle yaşadığı çilekeş ama komik durumları izlemiştik .
Greg bu yıl yedinci sınıf öğrencisi olarak hayatın trajikomik olaylarını göğüslemeye devam ediyor .
Tatlı ama zaman zaman hayatı zorlaştıran bir anne , baş belası küçük bir kardeş ve ondan da baş belası , sınırları zorlayan bir ağabey her gününü macera dolu geçirmesine sebep oluyor .
Greg'in süper ötesi saftirik arkadaşları Rowley , Fregley , Chirag , Patty , Manny'i ve acımasız ortaokul ortamını da unutmamak lazım .
Ama Greg her zaman hayata karşı umut dolu olarak kendi yolunda ilerlemeye devam ediyor .
Bu da filmin , daha doğrusu kitabın en önemli mesajlarından biri olsa gerek . 
Film temel olarak ergenliğinin ilk dönemlerini yaşayan bir çocuğun gündelik yaşamını anlatıyor .
Yedinci sınıfın başlamasıyla Greg Heffley , hem çevresiyle hem de kendisiyle devamlı uğraşan Rodrick ile başa çıkmak zorundadır .
Bir diğer taraftan ebeveynleri de kardeşlerin iyi geçinmeleri için , ekstra bir çabayla , onlara ortam yaratmaya çalışıyordur .
Tüm bunların yanı sıra Greg hayallerini süsleyen , şehre yeni taşınmış Holly ile iletişim kurmaya çalışıyordur . 
Her senaryo gibi , dahası her kitap gibi filmin hikayesinin kurgusu da tabii olarak giriş gelişme ve sonuç olarak yapılandırılmış .
Ama filmde sahneler bu günlükte olduğu gibi bölüm bölüm , sitcom tadında çekilmiş .
Hatta görülen o ki film yapımcıları ne filmin sinematografisini önemsemişler ne de filmin sonu için izleyicide merak uyandırmayı .
Belli ki amaç , her sahnedeki espriler ile kitabın beyazperdeye yansıması olarak hedef kitlesini güldürmek . 
Genellikle yaşları küçük olan oyuncu kadrosu oldukça başarılı performanslarıyla da izleyiciyi güldürmeyi başarıyor , film kitabın gerisinde kalmıyor .
Maalesef bazı sahnelerde yönetmenin oyuncuları ‘zorlama oyunculuğa ' sürüklediği hissediliyor , oyuncu sahnenin içine oturmuyor ama bunun dışında performanslar filmin enerjisini artıyor .
Kitapta yer almayan karakter Holly ile de filmin romantik komedi tarafı desteklenmiş .
Fakat aralarında çok da kayda değer diyalogların olmamasıyla Holly karakteri etkisini yitiriyor ve geçen filmdeki kadın karakter Chloe Moretz'i gözler arıyor .
Gerçi yakın zamanda vizyona giren ve eleştirmenlerce oldukça başarılı bulunan film Hugo'da da Moretz'e hayran kaldığım için , bu yorum kişisel olarak algılanabilir . 
Filmin teknik açıdan tüm sadeliğine rağmen aslında yönetmeni David Bowers'ı Astro Boy , Fare Şehri ( Flushed Away ) gibi animasyonlardan tanıyoruz .
Kitabın illüstratif yapısının yansıtılması gibi bir - iki animasyon ayrıntısı dışında çekimler oldukça sıradan bir düzeyde gitmiş . 
Sonuç olarak popüleritenin hayatın gayesi olduğu yaşları konu edinen bu film , özellikle ergenliğinin ilk dönemindeki gençler ve çocuklar için oldukça eğlenceli olacaktır .
Suya sabuna dokunmayan hikayecikleri ile biz büyükleri de güldürecektir .
Sonuçta çoğumuz yedinci sınıfta bir tıfıl olmadık mı ?
