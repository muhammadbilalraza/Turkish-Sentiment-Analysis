Popüler edebiyatın gücünden hiçbir şey kaybetmeden yola devam eden ustası Stephen King'in efsane eseri Kara Kule artık sinema dünyasının da bir parçası .
1982 - 2012 yılları arasında toplam 7 kitaptan oluşan bir seri olarak okuyucu ile buluşan Kara Kule , fantastik kurgu örneklerinin şimdiye kadarki en değerli üyelerinden bir tanesi .
J. R. R. Tolkien'in Yüzüklerin Efendisi serisi ile karşılaştırılan , aslında oldukça farklı bir içeriğe sahip olan roman , fantezinin yanı sıra bilimkurgu öğeleriyle birlikte pişmiş , köklerini de biraz western'den almış bir kült .
Birbirinden farklı gözüken bu türleri müthiş bir karışım haline getiren Stephen King'in en büyük eseri olarak görülen Kara Kule , 10 yıllık bir uğraşın sonunda sinema salonlarında seyircisini beklemeye başladı .
Yaşadığımız Dünya'nın da içlerinde olduğu çok sayıdaki dünya , her şeyin merkezinde yer alan ve düzeni sağlayıp , koruyan Kule sayesinde hayattadır .
Ancak Kızıl Kral tüm bu düzenin bozulmasını ve sonsuza dek sürecek bir yıkımın gelmesini arzular .
Sağ kolu olarak bilinen Walter O'Dim adlı büyücü ise bu arzuyu gerçekleştirmek için farklı dünyalarda , başı ve sonu bilinmeyen bir zaman dilimi içinde korkunç işlere imzasını atar .
Mid - Earth ( Orta - Dünya ) ' da da terör estiren Walter , Kule'yi korumakla yükümlü olan Silahşörler'in kökünü kurutmak üzeredir .
Büyük savaşlar neticesinde ise geriye tek bir tanesi kalır ; ümitsiz , kırılmış , öfke ile dolu olan Roland Deschain .
Roland'ın hedefi Kara Kule'yi bulmak ve yıkımdan kurtarmaktır .
Kara Kule : Silahşör adlı ilk kitapla başlayan serüven , yine aynı adlı son romanla nihayetine ermiş , finali ile on yıllar sonra serinin hayranlarını şok etmişti .
Vizyona giren uyarlama ise olayların sonrasını anlatıyor .
En azından bir bakıma .
Roland intikam için Siyahlı Adam olarak da bilinen Walter'ı kovalıyor , Tekerlek dönmeye devam ediyor .
Peki beyazperdenin Roland'ı neler yapıyor ?
Kara Kule , 10 yıllık süreçte Ron Howard'dan , J. J. Abrams'a kadar değişik isimlerin elinden geçmiş ancak farklı anlaşmazlıklar sonucunda ünlü isimler projeden çekilmişti .
Yeni senaryolar , oyuncu ekibi , bambaşka bir anlatım tarzı derken yapımın başına Nikolaj Arcel geçti .
Arcel , Akiva Goldsman , Jeff Pinkner ve Anders Thomas Jensen ile birlikte senaryoya son noktayı koydu .
Filmin senaryosuna dair sızan detaylar , daha sonra fragmanlar ve dedikodular derken serinin fanatikleri yolda olan film ile roman serisinin çok farklı olacağının farkına vardı .
Nitekim hem haklı çıktılar , hem de bir o kadar haksız .
Çoğu okuyucunun aklında Clint Eastwood benzeri bir Silahşör figürü varken , siyahi Idris Elba'nın Roland Deschain için seçilmesiyle başlayan endişe dolu süreç aslında hem tatlı hem de acı şekilde sonuçlanmış .
Elba tüm endişeleri boşuna çıkartarak kusursuz bir Roland olurken , Siyahlı Adam rolündeki Matthew McConaughey tek kelimeyle kitaplardan fırlamış gibi .
Bir tanesi intikam hırsıyla yanarken görevini bırakmış , " Atalarının yüzünü unutmuş " , diğeri ise kötülüğün beden bulmuş haliyle her şeyi yok etmek için hiç durmadan çalışmış .
Hikayenin filmdeki baş kahramanı genç Jack ( Tom Taylor ) ise aile sorunları ile uğraşan , korku dolu kabusların aslında gerçek olduğunu öğrenmek üzere olan bir genç .
Nitekim Elba ve McConaughey gibi , genç Tom Taylor'da kusursuza yakın bir iş çıkartıyor .
Annesi Laurie ( Katheryn Winnick ) ile olan ortak sahneleri , Orta - Dünya'ya kaçışı , özellikle de beklenmedik bir kayıp karşısında verdiği tepkiler ile muazzam bir tatmin hissi yaşatıyor .
Kısa rolüne rağmen Winnick'e de küçük çaplı bir alkış gerekiyor .
Film uyarlaması bir bakıma ilk iki kitap olan Kara Kule ve Üç'ün Çekilişi'nin karması halinde .
Hatta diğer bölümlerden alınmış sayısız detay , hikayeyi genel seyircinin de anlayabilmesi için ana çatıya dahil edilmiş .
Pimli ( Fran Kranz ) ve Sayre ( Jackie Earle Haley ) karakterlerinin varlığı , Kule'nin nasıl yıkılacağı , kaçırılan çocuklar , Fare Adamlar , Walter'ın Küreleri , Roland'ın babası , Kızıl Kral'ın gözü ve daha nice öğe de bunlar arasında .
Silahşör ve dostlarının serüvenine aşina olanlar için harika birer detay olsa da , bu gibi göndermeler vizyon seyircisi tarafından yakalanamayacağı için amaçsız kalıyor .
Yapımın en büyük sıkıntısı da burada başlıyor .
Toplamda 7 kitaplık bir seride , farklı bölümlerde yavaş yavaş çözülen gizemler , karakterlerin boyut kazanması , King'in yarattığı bu evrenin her bir satırla edindiği değer sadece 95 dakikalık bir filmde beden bulmaya çalışınca kendi ağırlığı altında eziliyor .
Silahşör Roland ve Siyahlı Adam gerektiği şekilde işlenemediği , ete kemiğe bürünecek süreyi bulamadığı için de Jake'in aksine gerekli değeri göremiyor .
İki ezeli düşmanın geçmişine ayrılan sınırlı zaman , Silahşör'ün yeminini bozması ve intikam yüzünden başta babası olmak üzere atalarına ihaneti , Walter O'Dim'in tam olarak kim ya da ne olduğu , Kızıl Kral'ın amacı için neden bu kadar çaba harcadığı , hepsi de havada kalıyor .
Başka bir deyişle , kendi sinematik evrenini yaratmaya çalışan King romanları , Kara Kule ile ciddi bir darbe alıyor .
İşin üzücü tarafı ise projenin kendi başına bakıldığında sürükleyici , aksiyonu tatminkâr denebilecek , oyunculukların üst düzey olduğu , çok keyifli bir iş olması .
Lakin iki karpuz , tek koltuğa sığmıyor , Kara Kule film serisinin ilk filmi bir sağa bir sola çarpıyor .
Kara Kule , Stephen King'in toplamda 30 yılını verdiği , diğer romanları ile direkt olarak bağlantılı , inanılmaz detaylara sahip , kültleşmiş bir seri .
Sinemaya kazandırılması için büyük çaba harcanan ancak yaratıcı farklılıklar yüzünden çekim süreci uzadıkça uzayan yapım , serinin hayranlarını zevkin doruklarına çıkartacak detaylarla dolu , teknik açıdan memnun eden , oyuncularıyla alkışı hak etmiş ancak kısacık süresiyle anlatacak nice şeyi yarım bırakmak zorunda kalmış bir eğlencelik .
Her şeye rağmen muhtemel bir " uyarlama serinin ilk filmi " olarak salonlarda izlenmeyi kesinlikle hak ederken , sürükleyici kurgusu ve atmosferiyle seyirciye çok şey vaat ediyor .
Not : Serinin , Kara Kule : Anahtar Deliğinden Esen Rüzgâr adlı bir başka kitabı daha olduğunu , dördüncü ve beşinci kitabın arasındaki olayları anlattığını not düşelim . burcinaygun@gmail.com
