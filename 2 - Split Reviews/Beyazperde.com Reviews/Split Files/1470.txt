Bu filmi nasıl tanımlarsın , diye sorarsanız aklıma ilk gelen sözcük " uzun " olur .
Oysa 112 dakikalık nice filmi , hele de romantik komediyi eritip bitirmişizdir .
Örnek vermek gerekirse aynı senaristin yani Adam Brooks'un " Fransız Öpücüğü " sadece 1 dakika daha kısaydı .
Oysa Meg Ryan ile Kevin Kline arasında imkansız gibi başlayan ilişkiye sırtını dayayan senaryo , pekala sıkıcı olabilecekken oyuncuların ve mekanların albenisiyle kendini izlettirmeyi başarıyordu .
Filmin doğru tempoyu gecikmeden bulması 1 dakikanın bir çırpıda tükenmesini sağlıyordu .
Senarist Brooks bu kez hem senaryoyu hem de filmi yönetmiş .
Ancak tüm o ilgi çekici oyuncu kadrosu ve konusuna rağmen " Kesinlikle , Belki " , tek oturuşta yenemeyecek kadar büyük bir turta , tadı da o kadar güzel değil .
Yalnız babalar , baba - kız ilişkileri , boşanma arifesindeki çiftler ve bu durumdan etkilenen çocuklar .
" Kesinlikle , Belki " , defalarca yüzülmüş sularda ilerleyecekmiş gibi görünse de aslında yukarıda sıralanan temaları vitrinin gayet gerisine atıyor ; müşterilerini sofistike bir romantik komedi kostümüyle karşılıyor . Will Hayes karısıyla boşanmanın eşiğinde bir baba .
Shyamalan'ın " İşaretler " inden beri adının yanına işaret koyduğumuz Abigail Breslin'in canlandırdığı tatlı mı tatlı 11 yaşında bir kızı var .
Bir akşam eve dönüşlerinde babasının kızına , annesiyle ilişkilerinde nasıl bu duruma geldiklerini anlatması , vitrindeki asıl malzemeyi yani romantik komedi yapısını oluşturuyor .
Bu ilginç fikri hoş bulmakla birlikte filmin 2 saate yaklaşan süresini fazlasıyla hissetmemiz senaryo açısından eksi bir puan olarak değerlendirilebilir .
Seyirciye değilse bile , babasının ( yılan ) hikayesini dinlemek için uykusuz kalan küçük kıza acısaydınız keşke ! Will Hayes'in kariyerini ilişkisinin önüne alıp kız arkadaşından ayrı bir şehre taşınması ve Bill Clinton'ın başkan adaylığı için çalışmaya başlamasıyla asıl hikaye de başlıyor .
Sonrasında Will'in hayatına giren kadınlardan hangisinin 11 yaşındaki şirin Maya'nın annesi olduğunu tahmin etmeye çalışıyoruz .
Rachel Weisz , Elizabeth Banks ve Isla Fisher gibi birbirinden güzel ve farklı kadınlarla Will'in ilişkilerini , tercihlerini , başarılarını / başarısızlıklarını izliyoruz .
Film bu saf romantik komedi çizgisindeyken , herkesin kendi hayatındaki tercihlerden birşeyler bulabileceğini söylemek mümkün .
Gözünün önündeki aşkın farkına varamayanlar , yaşlı ve maço erkeklerden hoşlanan güzel kadınlar , evlilik yüzüğünü vereceği doğru kadını arayanlar .
İlişkilerinde başarılı olduğu kadar başarısız da olan son derece gerçekçi çizilmiş bir başkarakter olan Will de , özdeşleşme konusunda seyircinin sorun yaşamayacağı biri .
Tüm bu olumlamalarımıza rağmen filmin süresini uzun bulmamız , ilişkiler yumağının üç kadın ve bir erkek arasına sıkışmasında yatıyor olabilir .
Yeterli sayıda kırılım , örneğin yeni bir aşk gibi , öyküye ivme katacak bir kırılım sağlanamadığı için Will , hep aynı kadınlar etrafında dönüyor ve bu da insana bir yerden ( saatten ? ) sonra sıkıcı geliyor .
Adam Brooks , yönetmek yerine senaristlikle yetindiği Fransız Öpücüğü , Aşkın Büyüsü ve Bridget Jones : Mantığın Sınırı gibi filmlerde türün yetenekli yazarlarından biri olduğunu göstermişti .
Ancak iş yönetmen koltuğuna oturmaya gelince , kendi senaryosuna kıyamadığını , doğru kısaltmaları yapmayıp kağıt üzerine yazdığı her şeyi çekmeye kalkıştığını düşünüyor insan .
Kevin Kline'ın " yaşlı - maço - aydın " kimliğine bürünüp genç kadınların gönlünü çaldığı Hampton Roth karakteriyle Ryan Reynolds'dan rahatlıkla rol çaldığı sahneler , filmden aklımızda kalan en güzel anlar diyebiliriz .
Kaldı ki Reynolds'un , TV dizi oyunculuğundan gelmenin avantajını kullanıp durum komedisi konusundaki başarısı da filmi katlanılabilir kılan sebeplerden .
Ancak nitelikli oyuncular ve hoş bir fikrin buluşmasına rağmen ( ki bu her zaman olmuyor ) , " pişmiş aşa su katılmış " gibi bir durum var ortada .
Brooks kendi bulduğu fikri yeterince zenginleştiremiyor , çeşitlendiremiyor ; bir anlamda kendi oyunuyla altta kalıyor .
