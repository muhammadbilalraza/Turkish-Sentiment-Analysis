Toronto film Festivali'nde ilk gösterimi gerçekleşen , bizde de vizyondan önce 2012 Uluslararası İstanbul Film Festivali'nde gösterilen Aramızda Bebek Var ( Un heureux événement ) , bu haftaki vizyon filmlerinden biri .
Eliette Abecassis'in otobiyografik romanından uyarlanmış olan filmin Fransız yönetmeni Rémi Bezançon'un filmografisine baktığımızda da , daha önce benzeri romantik aşk hikayeleri anlattığını görüyoruz . 
Daha önce binlerce kez başka senaristler ve yönetmenler tarafından konu edilmiş bir hikaye ile karşı karşıya kaldığımızı da önceden belirtelim .
Hikaye , klasik olarak , aşık bir çiftin çocuk sahibi olduktan sonra yaşadığı şaşkınlıklar , sorumlulukla ilgili zorlukların ilişkiye yansıması , aşkın yara alması ve benzeri konular etrafında dönüyor .
" Ne umduk , ne bulduk " dediğimiz türden bir durum yaşıyor çift yani .
Hoş olan ise filmin bu bildik konuya rağmen , başlangıçta , esprili tutumuyla ve temposuyla seyircinin merak ve ilgisini epey yüksek tutabilmesi .
Başlangıçta dememin sebebi ise , filmin biraz uzun olmasından kaynaklanıyor .
Herşey anlaşıldıktan , olaylar geliştikten sonra , filmin finale gittiğini düşündüğünüz noktada , başka olaylar gelişmeye ve aslında hep aynı duruma hizmet etmeye devam ediyor . 
Şu var ki , filmde seyirciyi şaşırtan önemli bir detay , büyük aşk yaşayan çiftin bebekleri olduktan sonra yaşadıklarının , ilişkiyi bir noktadan sonra " ciddi " bir şekilde sarsıyor olması .
Çünkü filme kahkahalar eşliğinde başlıyor , aman canım kim bunu yaşamamıştır ki diyip , gülüp geçen bir edayla izliyoruz önce .
Örneğin bir kadının anne olduktan sonra kendini çekici bulmaması , aynı zamanda erkeğin de kadına cinsel anlamda bir süre yaklaşmaması , bunlar komik geliyor ve eğleniyoruz .
Ama ilişkide ciddi çatlaklar oluşmaya başladığında , filmi daha bir dikkatli izlemeye , ara ara duygusallaşmaya ve oturup düşünmeye de başlıyoruz .
Bezançon filmin neşe ve keder dengesini iyi tutturmuş diyebiliriz . 
Yönetmen , kurgusal ve sinematografik anlamda , biraz da moda olmuş teknikleri kullanıyor .
Herşey şöyle başladı derken , hayır , aslında herşey böyle başladı diyerek zamanda geriye gitmek , sonra olayları hızlıca akıtıp günümüze gelmek gibi hileciklerden sözediyorum .
Sinematografik anlamda da belki Amelié ve benzeri filmlerden aşina olduğumuz , çok yakın çekimler - bebeğin henüz ana karnındaki haline ani bir close - up gibi - , ya da tv'de izledikleri Uzay Yolu filminin sadece siyah ve yıldızlarla kaplı uzay boşluğunu gösterdiği karesinin tüm beyazperdeyi kaplaması ve bu uzay boşluğunun bir anda ana rahmine dönüşmesi gibi detaylar .
Filme stil vermiş , keyifli anlar bunlar , evet tanıdık , ama sakil durmamış . 
Hayatta karşılaşılan doğal olaylara bakış atan , yaşamdan bir kesit diyebileceğimiz filmlerden Aramızda Bebek Var .
Çocuğu olan çiftlerin , özellikler de annelerin , " aynı benim yaşadığım süreç ! " diyerek kolaylıkla özdeşleşebilecekleri , insana dair durumlar .
Biraz trajik , biraz komik , biraz da korkutucu !
Çocuğu olana deneyimlerini hatırlatıp " tüm yaşadıklarıma değer " diye düşündürürken , olmayana ise " acaba hiç çocuk yapmasam mı " sorusunu sordurtur çünkü ! 
twitter : @blossomel
