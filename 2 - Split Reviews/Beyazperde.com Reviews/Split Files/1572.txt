Bundan yaklaşık olarak 3 yıl önce vizyona giren ve ortalamanın üstünde bir kaliteyi yakalamayı başaran Kod Adı : Olympus bambaşka bir hikaye üzerinden devam ediyor .
Kısacası karşımızda yeni bir devam filmi mevcut .
Beyaz Saray'ın kod adı olan Olympus'tan da anlayabileceğiniz gibi , 2013 tarihli yapımda kahramanımız ABD'nin kalbini ve Başkan'ını ayakta tutmaya çalışıyordu .
Patlayan bombalar , bolca mermi , oldukça şık dövüş sahneleri ve stilize bir anlayış .
Başrolde ise bir dönem kariyerinde küçükb bir düşüş yaşayan Gerard Butler vardı .
Yeni hikayemiz , Kod Adı : Londra'da ise ajan Mike Banning ( Butler ) , bu kez dünya liderlerini korumaya çalışıyor .
Başkan Asher'ın ( Aaron Eckhart ) daha önce vefat eden eşi yüzünden halen suçluluk duyan ajan dostumuz şimdi çok daha büyük bir belaya bulaşmış durumda .
İngiltere'de yapılan dünya liderleri zirvesi beklenmedik bir terörist saldırıya maruz kalıyor , önemli kişiler burada hayatını kaybediyor .
Kahramanımız geriye kalan herkesi korumak ve bu saldırılar için bir hayli ilginç bir motife sahip kötü adamı indirmek için sıkı bir mücadeleye girişiyor .
Kod Adı : Londra filmi her şeyden önce , Olympus'u düşünecek olursak çok daha dikkatli bir ön çalışmanın ürünü olmuş .
Türün aşıklarını zevkten dört köşe edebilecek şık aksiyon sekansları , Londra metrosunda geçen koşturmaca ve dur durak bilmeyen temposu ile öne çıkmayı başarmış .
Dünya liderlerini bir parça karikatürize eden yapım , İtalyan başbakanını kadınların peşinde koşan , Fransa başkbakanını lüks yatından çıkmayan ve ABD liderini ise güçlü duruşuyla sahneliyor .
Türün gereklerinden biri haline gelen tiplemeler ise bu yoğun akış ve şamatanın yanında dikkat edilmeyecek küçük unsurlar halindeler .
Bir başka deyişle , Kod Adı : Londra , kendinden isteneni verebildiği için , ufak tefek hataları , abartı ve klişeleri kapatmayı başarıyor .
Aaron Eckhart ile karşılıklı döktüren Gerard Butler , dürüst olmak gerekirse Kos Adı : Olympus'a göre çok daha başarılı bir performans sunuyor .
Bir süre sonra sıkı dost kafasına giren iki karakterin şüphe ve endişeleri , kaosun içinde eriyip gidiyor .
Yönetmenlik koltuğundaki Babak Najafi , az önce de dile getirdiğimiz gibi " kendisinden istenileni " ziyadesiyle veriyor , seyirci için seyri keyifli bir aksiyon - macera ürünü ortaya çıkartıyor .
Morgan Freeman'ın ilk filmden de hatırlayacağınız karakteri de ufak bir geri dönüş yapıyor .
Sadece tek bir sekansta yüzünü görebildiğimiz kült aktör de gerekeni yapıyor ve hikayeden ayrılıyor .
Kod Adı : Londra , her ne kadar klişe bir hikayeye sahip olsa da , aksiyon janrının son zamanlardaki dikkat çekici örneklerinden olmayı başaran , türü sevenler için leziz bir seyirlik olarak hafızalarda yer ediniyor .
