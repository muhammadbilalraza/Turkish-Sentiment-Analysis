Danimarkalı yönetmen Nicolas Winding Refn’in görücüye çıktığı Cannes’da tek kelimeyle skandal yaratan filmi The Neon Demon / Neon Şeytan bizim de aklımızı karıştırarak vizyona giriyor .
Filmin birçok girizgahının olması ana meselenin dozunu etkilemiyor , film adeta ünlüler dünyasındaki rekabete koca bir tırmık izi bırakıyor .
Yani bunu teorik olarak uzatmıyor , niyetini gayet belli ediyor ama yine de sonunda ufak çaplı bir şok yarattığını söylemek mümkün ! 
Film aslında birçok sektörün ortak bileşenine , birbirini kaldıramama , rekabet etme , ayağını kaydırma ve intikam alma meselesine odaklanıyor ama bunu öylesine tür karışımıyla anlatıyor ki …
Reklam filmlerinde fazlaca imzası olan yönetmen bir kere filmini uzun bir klip havasıyla taçlandırmayı ihmal etmiyor , araya reklam spotları gibi görüntü atarak etkiyi arttırmaya çabalıyor belli ki .
Görsel bir şölen etkisiyle yarattığı korku / vampir etkisini kırmaya çalışırken bolca kullandığı fantastik doz etkisini de yükseltmeye çalışıyor gibi .
Filmin konusu oldukça sınırlı .
Model olarak Los Angeles’e gelen Jesse’in başından geçenler diyebiliriz kısaca .
Bütün sektörün damarlarına sızmış ‘güzellik algısı’ kendi içinde büyük çelişkiler barındırarak , doğal güzellikten uzaklaştıkça içindeki kadınları kusan ama bir yandan da onlara herkesi arkada bırakan güzelliği dayatan kavramlar zinciri , garip bir gönüllü kölelik yaratıyor ama arkasındaki büyük hırsı en sona saklıyor , en derine batırıyor .
Tabii Drive filmiyle Cannes’dan yönetmen ödülüyle dönen , Sadece Tanrı Affeder filmiyle tonlama , estetize gibi kaygıları önümüze fazlaca yığan yönetmenin bu filmde de yine patlatma bir tempo tutturduğunu söylemek mümkün .
Filmin masumca akan yanına kan , erotizm , şiddet ve sürekli renk pompalayan yönetmenin değişik bir iddia sunduğunu ve bunu nispeten karşıladığını söylemek mümkün ! 
Filme dair detayları topladığımızda skandal sahnelerinin çoğunlukla erotizmden kaynaklandığını söyleyebiliriz .
Yani hırslarla ve sektörel doldurmalarla gaza gelen kadınların sektörün genç , taze ve güzel kanı Jesse yüklenmeleri , makyöz Ruby’nin kadınların ölü ya da diri estetiğinden fazlaca etkilenen tutumu …
Hepsi filme karanlık bir erotizm katıyor , bir yandan deneyselliği de arkasından sürüklüyor .
Bu anlamda yabancı basınının üzerinde durduğu Endülüs Köpeği etkilerini çok da barındırmadığını ama Bunuel ve David Lynch tarzının karışımı bir yerlerde dolandığını da söylemek mümkün olabilir Neon Şeytan için . 
Filmin rüya gerçek sahnelerinin artısıyla bazı detayları güzel atlatıyor ama erkekleri kadın dünyasının figüranı ilan etmesi atlanmaması gereken detaylardan .
Karizmatik Keanu Reeves bile kadınların kendi arasındaki erotizmini bozamayan bir pansiyon sahibi rolünde .
Sonundaki atağı bile öylesine silik ki , Jesse’i kadın dünyasının içine biraz daha itmekten başka bir işe yaramıyor . 
Salt güzellik , daha da güzelleşme üzerine kurulmuş dünyada geri planda kalmalarına rağmen kadınları birbirine düşürenlerin erkekler olması ve aralarındaki savaşa kadınların yalnız devam etmesi de ilginç detaylar !
Bir anlamda herkesin kendisine , etrafına ve varolduğu ortamlara bakması açısından ayna görevi gören film , tam da birbirini yeme hikayesi olarak hafızalara kazınabilir !
Elle Fanning bu dünyanın kafası karışan masumu olarak rolüyle gayet uyumlu gidiyor , aynı şekilde yolunu şaşıran Jena Malone da ! 
twitter . com / BanuBozdemir
