Azerbaycan - Türkiye dayanışması , sevgisi ya da ortaklığı mı dersiniz artık ; sinema anlamında da ilk meyvesini verdi .
Her iki ülkenin Kültür Bakanlıkları tarafından desteklenen film , Azerbaycanlı yazar Elçin Efendiyev'in çok bilinen aynı adlı romanından uyarlama .
Filmin arka planında 1500'lü yılların atmosferine uygun olarak savaşlar yaşanırken , arada asıl hikaye de filizleniyor .
Ziyad Han Hükümdarı'nın oğlu Mahmut zorlu bir şekilde , birtakım büyüler sonucu dünyaya geliyor .
Aynı anda da Hıristiyan keşişin Meryem isimli bir kızı oluyor .
Filmde anlatıcının da birkaç kere tekrar ettiği şekilde ‘Leyla ile Mecnun gibi ' benzetmesine yaslanan hikayenin teknik kısmı derli toplu ilerlerken , konu o kadar tempolu ilerleyemiyor ne yazık ki ! 
Mahmut İle Meryem'in aşkı şekillenirken , Meryem'in masalsı atmosferde kokladığı çiçekler , günümüz çevre düzenlemesi çiçekleri .
Bunu dekor ve kostüm konusunda dikkatli davranmaya çalışan ekibe yakıştıramadığım için baştan söylemek istedim .
Ama o yılların masalsı ve fantastik ortam çiçeğiyse tabii bilemem !
Tabii bir de Cemal Hünal'ın peruğu .
Evet bir filmde tarihi karakterleri uzun saçlı ve at sırtında görmezsek işimiz rast gitmez ama Ziyad Han'ın kardeşini oynayan Hünal'ın peruğu da doğal olmayan görünümüyle bu aykırılıklardan biriydi .
Ayrıca ata da binmedi , arkadaş hatırına kısa bir rolle yer almış filmde belli ki ! 
Filmde herkesin birbiriyle bir husumeti var , gizli oyunlar , arkadan iş çevirmeler kişisel boyutlarda olduğu kadar devlet ahalisini de kuşatmış durumda .
Ziyad Hanlığı'nda Osmanlı'nın da gözü var ama hanlık bağımsızlığını korumaya kararlı .
Zaten bir süre sonra Osmanlı'nın ve diğer beyliklerin esamesi okunmuyor , hikaye tamamen bir aşk kovalamacasına dönüşüyor . 
Hıristiyan bir kızla Müslüman bir erkeğin aşkına ' kıyamet alameti ' olarak bakan Hıristiyan tarafı , yani keşiş baba Meryem'i Mahmut'tan kaçırıyor .
Ama Azeri taraf erkek çocuğuna sahip olmanın rahatlığına fazlasıyla vakıf ve Mahmut'un ilk aşk deneyimine yaşanması gereken bir süreç olarak bakıyorlar .
Mahmut bu arada savaşmayı seven üvey ağabeyinin tersine doğaya , sanata ve kitap okumaya sevdalı bir genç .
Onun sanatla dolu yumuşak karakteri filmde zaman zaman Şaman adetlerinin devreye girmesini sağlıyor .
Kısır kadın da çok şamanik bir karakter ama onun da gizeminden iyi ve kötü dengesi karışıyor zaman zaman .
Bu da filmin fantastik boyutunu arttırıyor , yani Leyla ve Mecnun'dan bu anlamda ayrılıyor ve daha masalsı bir anlatım kazanıyor .
Ortada bir kavuşamama acısı var ama bunun etkilerini Mahmut ve Meryem üzerinde fazlaca gördüğümüzü düşünmüyorum .
Burayı ufak detaylarla sunmayı tercih etmiş anlaşılan yazar .
Örneğin Meryem'i babasına bağlayan bir koku , Mahmut'u ise baştan çıkarmaya çalışan bir kadın var .
Ama film hiçbir engel onların kavuşmasına engel olamaz kıvamında ilerliyor ve sonunda aşktan yanıyor bünyeleri ! 
Film genelde kaçma , arama , kovalama kıvamında bir yol hikayesi tutturuyor .
Modern çağın algısının çok gerisinde kalan bir aşk hali .
Ama yine de ya hikayenin açılımsızlığından bir yerlerde tıkanıyor ya da görsel tutarlılığı daha fazla ön plana çıktığından konu geride kalıyor ve tekrarlar fazlaca seyir keyfi vermiyor .  Azeri ve Türk oyunculardan oluşturulan kadro nispeten iyi .
Dizi yönetmenliğinden tanıdığımız bir isim olan Mehmet Ada Öztekin temiz bir ilk film çalışmasına imza atıyor .
Farklı bir senaryoda gücünü daha fazla gösterebilir diye düşünüyorum . 
twitter . com / BanuBozdemir
