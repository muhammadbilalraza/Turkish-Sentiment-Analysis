Dijital hayvan efektlerini sevmiyorum .
Hiç başaramadılar .
" Deep Blue Sea - Mavi Korku " fazla mükemmel köpekbalığı animasyonlarının zararını zaman zaman görüyor .
Hayvanlar fazla " smooth "
( Türkçesiyle kaygan ) .
Hayvan efektlerinde maket kullanımı çok daha iyi sonuçlar veriyor .
Filmde son 1-2 sezondur geçerli olan bir formül kullanılıyor .
Fazla bilinmeyen genç oyuncular dijital efektli filmlerle piyasaya sürülüyor .
Formül bayağı başarılı olurken genç oyunculara da ( bilhassa nefis vücutlu , tatlı yüzlü bayanlara ) Hollywood'un kapıları sonuna kadar açılıyor . ( bkz. " Starship Troopers - Yıldız Gemisi Askerleri " - Denise Richards ) .
Bu filmin bombası haliyle Saffron Dominique Burrows .
Ama bence fitil tam ateşlenmiyor .
Ben şahsen inanılmaz genç yaşta dünyanın sayılı bilim adamları ( kadınları ) arasına katılmış , genelde babası da bilim adamı olan , ama tüm bu akademik kariyeri yapmaya çalışırken fitness programlarını ihmal etmemeyi başarmış , özetle " taş " gibi bayan bilim adamı olayına pek inanamıyorum artık . " Wing Commander - Cesaret Kanatları " ' nda da bölük komutanı mı neydi .
Çok kariyer sahibi bir hanımefendi .
Helal olsun .
Filmin has çocuğu Carter Blake'i ise Thomas Jane adlı Christopher Lambert kırması bir adam canlandırıyor .
" Boogie Nights - Ateşli Geceler " , " Face / Off - Yüzyüze " , " The Thin Red Line - İnce Kırmızı Hat " bilinen filmleri .
İtiraf etmeliyim " Ateşli Geceler " dışında diğer rollerini çıkaramadım .
Filmin sevdiğim bir tarafı ünlü isimleri acımasızca harcaması oldu .
Samuel L. Jackson ve Stellan Skarsgard filmin yarısını çıkaramıyorlar .
Keza Saffron Burrows " taş gibi genç kız canavarları öldürür ve filmin sonunda kurtulur " klişesine inat filmin sonunda köpeklere ( bu durumda balıklarına ) yem oluyor .
LL Cool J kardeşimi bilhassa kutlamak istiyorum .
Bıraz " kaka " bir karakter olmasına rağmen tanrıya olan inancını hiç kaybetmiyor , iki köpek balığını haklıyor .
Birde millet dalgıçların giydikleri özel kıyafetlere rağmen soğuktan titrerken o normal bir kıyafetle kahramanca mücadelesini veriyor .
Helal olsun filmin gizli kahramanına .
Bu filmde söylediği rap parçaların aksine bir hayli soft ( yumuşak ) bir portre çiziyor .
Yönetmen Renny Harlin'e gelince .
Gerçekten iyi bir zamanlama duygusuna sahip ender aksiyon yönetmenlerinden biri .
Bilhassa " Cliffhanger - Dağcı " giriş sahnelerinden itibaren insanda filmin devamını heyecanla bekleme duygusuna yol açıyor .
Gisede yaşadığı 1-2 başarısızlıktan sonra böyle yeni bir çıkışa ihtiyacı vardı .
Yeni filmlerini izleyebileceğimiz için sevinçliyim .
Herşeye rağmen " Jaws - Denizin Dişleri " benim en sevdiğim filmler arasında hakkıyla yer aldığını bir kez daha gösterdi .
Özetle sıkmayan , izlenmesi kolay , zaman zaman bir hayli heyecanlı , oyunculuğu zayıf ( zaten böyle bir beklentimiz yok ) , efekti bol tam bir Cuma akşamı filmi .
Geçen hafta izlediğim diğer bir film " The Thomas Crown Affair - İkili Oyun " .
Gayet klasik , güzel bir film .
Haliyle orjinalini tercih ederim .
Senaryo açıklarını pek fazla önemsemiyorsanız gösterimden kalkmadan iş sonrası bir akşamı güzel şekilde değerlendirmenizde yardımcı olabilir .
Saygılar .
