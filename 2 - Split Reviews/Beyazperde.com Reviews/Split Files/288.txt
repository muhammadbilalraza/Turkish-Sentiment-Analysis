Soğuk rüzgarların memleketinde , Vikingler'in köyündeyiz .
Efsanelere konu olan ; kaba - saba ruha ve bedene sahip insanların pek de renkli olmayan hayatındayız .
Üstüne üstlük Vikingler bir de haşerelerle uğraşmak zorundalar ve bunların boyutu da , kelimenin tam anlamıyla devasa .
Yaşadıkları köyü basan haşereleri ' ejderhalar ' .
Kimisi iki başlı , kimisini hızından görmek bile mümkün değil .
Onları tanıyacaksın , bileceksin ve zayıf yönlerine saldırıp öldüreceksin .
Onları yok edeceksin ki köydeki yaşam en azından huzurlu olsun .
Bu insanlar Viking ; avlamayı iyi bilirler , fakat biri dışında .
Köyün en önde geleninin oğlu Hıçkıdık .
Ama onun da bir yolu vardır ejderhaların saldırısını durdurmak için , ki aslında mutlak huzuru ve mutluluğu sağlayacak tek yol onunkisidir .
Şrek , Madagaskar ve Kung Fu Panda'yı sunan stüdyo Dreamworks'ün , Cressida Cowell'ın romanlarından uyarlanan filmi " Ejderhanı Nasıl Eğitirsin ? " ; animasyon ve fantastik filmleri seven herkese hitap eder cinsten .
Macerası , filmin akışı , görüntüler , ejderhalar ve insanlar arasındaki ilişkiler sizi filmin başından itibaren ele geçirip filmin sonuna gelene kadar filmden kopmanıza izin vermiyor .
Özünde kas gücüne karşı önce duygusal zeka ve ardından salt zekayı karşı karşıya getiren film ; karşındakini dinleme , anlamanın , iletişim kurmanın önemini vurguluyor .
Ve bu da ' çok iri Vikingler'le onların başbelası ' cılız Hıçkıdık ' arasında yaşananlar üzerinden anlatılıyor .
Hıçkıdık da bir Viking gibi ejderha öldürmek , güçlü olmak istiyor , ama sadece ' sorun ' olabiliyor .
Fakat aslında o da Vikingler gibi korkusuz ve güçlüdür , sadece yöntemleri farklıdır .
Özellikle Hıçkıdık ve önce yaraladığı ardından arkadaş oldukları ejderhayla ilişkisi filmin en etkileyici sahnelerini ve duygularını oluşturuyor .
Dreamworks ismi zaten filmi izlemeden önce beklentiyi yükseltip film esnasında karşılığını fersah fersah veriyor .
Filmin karakterleri , doğası , renklerin canlılığı ve uyumlu armonisi yaratılan efsanevi dünyada bizim dünyamıza ait duygularla harmanlanıyor .
Özellikle filmin üç boyutlu olması zaman zaman filmi başdöndürücü derecede güzel kılıyor .
Ben bu filmi çok sevdim ; izlerken çok heyecanlandım , esprilerine kahkahalar attım , yeri geldi üzüldüm , çokça sevindim , hatta sinema salonu olarak hep birlikte alkışladık .
Fakat çocuklara da hitap eden bu filmi eğer sükunet içinde izlemek istiyorsanız , ya da kafanızı , yanda oturan çocuğun çenesini nasıl kapatabilirim planlarıyla doldurmak istemiyorsanız , filmi daha geç saatlerde izlemenizi tavsiye ederim .
