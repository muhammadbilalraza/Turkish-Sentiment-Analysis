DC Comics’in haklarına sahip olan Warner Bros stüdyosu , Marvel Sinematik Evreni’nin hızını yakalamak için elinden geleni yapmaya devam ediyor .
DC’nin Avengers’ı olan Justice League’e gelmeden önce her süperkahramana kendi filmini vermek yerine tek bir film ile bir bakıma bir Justice League ‘hazırlık filmi’ yaratmaya çalışılıyor Batman V Superman ile .
Bu yaklaşımın tabi ki en bariz problemi iki buçuk saate uzayan bir sürede bile neredeyse yüz yıldır büyüyen DC evrenini bir filme sıkıştırmakta oluşan karmaşa .
Fakat bu mini - Justice League’in bir kozu varsa , o da her süperkahraman filminde bulundukça daha çok kıl olduğumuz başlangıc hikayelerini bir kenara koyup baştan sona bildiğimiz kahramanları izleyip eğlenebileceğimiz bir süperkahraman epiği yaratması .
Filmin açılış jeneriği bir kere daha Bruce Wayne’in anne ve babasının ölümünü betimliyor .
Popüler kültürde her seyircinin adımı adımına daha iyi bildiği bir sahne var mıdır artık bilmiyorum .
Bu sahneye yönetmen Zack Snyder’ın aşırı operatik ve stilize yaklaşımı da eklenince iyice abes kaçıyor .
Neyseki bu noktadan sonra Batman Başlıyor’un bir yeniden çekimini yaratmıyor Snyder ve ekibi .
Batman V Superman’in Batman’i ( Ben Affleck ) , Frank Miller’ın Dark Knight Returns grafik romanında olduğu gibi orta yaşına oturmuş , yorulmuş , umutsuzlandırılmış bir Batman .
Joker ve Harvey Dent gibi ikonik kötü karakterlerle olan savaşı sonucunda insanlığın kara tarafını benimsemiş , adaleti yakalamak için şiddetten korkmayan , güvensiz ve paranoyak bir Kara Şovalye yaratılıyor Snyder’ın versiyonunda .
Ve eğer bu Batman için tehlike sinyalleri veren biri varsa , o da gözleri önünde Metropolis’i darmadağın eden Süperman’dir ( Henry Cavill ) .
Snyder , sanki Man of Steel’in milyonlarca insan ölürken seyircinin eğlenmesini bekleyen problematik finaline gelen eleştirileri benimsiyorcasına o filmin sonunu Bruce Wayne’in gözünden , yani Metropolis’i yok eden facianın zemininden gösteriyor .
Bu sayede hem Metropolis’in yok olmasının insani zararını görüyoruz , hem de Wayne’in bu tehlikeli uzaylıyı alaşağı etme motivasyonu oluşuyor .
İnsanların gözünde Superman bir tanrı , ve insanları korumak için dünyaya geldiğine inanılıyor , fakat yaşamı boyunca kötülükle savaşan Bruce Wayne , Superman’in kötülük yapmasının yüzde bir olanağı olsa bile dünyayı kolayca yok edebilecek bu yaratığın ne kadar tehlikeli olabileceğini biliyor .
Snyder’ın Man of Steel ile başlattığı , süperkahramanları teolojik ve mitolojik tanrı figürlerine benzeten sembolizmi , Batman V Superman ile her ne kadar didaktik ve bariz olsa da ilginç bir filozofi yaratıyor .
Bu iki süper karakter çatışmaya başlayınca İnsan’ın ( Batman ) Tanrı’ya ( Süperman ) meydan okumasını izliyoruz resmen .
Bu benzetmeler her ne kadar direkt diyaloglar aracılığıyla gayet yüzeyde tutulsa da , patlama ve CGI cümbüşü pahalı kavga sahneleri uzadıkça en azından gerektiğinden birazcık daha derin bir tema yakalanıyor .
Batman’in paranoyası iyi ve kötü arasındaki farkı görmesini engellerken Superman , sırf dünyada var olması yüzünden etrafında oluşan binlerce ölüm ve yıkım yüzünden her daim iyi olanı yapmanın ne kadar zor olduğunu , bir tanrı olmanın ağırlığını hissediyor .
Bu iki karakterin iç çatışmalarını fırsat bilen psikopat milyarder Lex Luthor ( Jesse Eisenberg ) ise kendi çıkarları için Superman ve Batman’i birbirlerini öldürmelerine ikna etmeye uğraşıyor .
Luthor’un çıkarları demişken , bu ikonik kötü adamın Batman V Superman versiyonundaki motivasyonunu anlamak biraz zor .
İlk bakışta Superman’e güvenmediği için onu öldürmek istediğini zannediyoruz , fakat Luthor gibi narsist bir karakter dünyanın güvenliğini neden kafaya taksın ki ?
Neyse , en azından diğer Superman filmlerinde olduğu gibi gülünesi bir emlak komplosu kurmuyor . Warner Bros’un Justice League’i başlatmak amacıyla Wonder Woman ( Gal Gadot ) ve Aquaman ( Jason Momoa ) gibi kahramanları baştan kalabalık olan bir filme sıkıştırması eninde sonunda bulamaç gibi bir deneyim yaratacaktı zaten , bundan kaçış yok .
Fakat Snyder’ın hakkını yememek lazım , bu kadar karmaşık bir fomülden çok orjinal olmamasına rağmen yer yer kendi ayakları üstünde durabilen , başı - ortası - sonu belli olan bir film yaratabilmiş .
Batman V Superman vizyona girmeden önce filmin Demir Adam 2 sendromundan ( Yarısı film , yarısı sonraki filmler için fragman ) yakınıp yakınmayacağı eleştirmenler tarafından tartışılıyordu .
Bariz biçimde Justice League fragmanı gibi duran bir kaç sahne haricinde İnsan ve Tanrı arasındaki savaşı betimleyen bir epik yaratmayı başarıyor Snyder .
Ben Affleck’in Batman rolüne seçilmesi bayağı tartışma yaratmıştı .
Her ne kadar devrimsel bir performans göstermese de Affleck , karakterin iç karmaşasını ve öfkesini aktarmayı başarıyor .
Fakat filmin iki yıldızı varsa , onlar da Jesse Eisenberg ve görüntü yönetmeni Larry Fong’dur .
Eisenberg , eski usül tumturaklı Luthor’u beyazperdede yeniden yaratmak yerine nevrotik dehasıyla korkutan bir psikopat yaratıyor .
Son dönem süperkahraman sinemasında Heath Ledger’ın Joker’ine yaklaşan ( Yakalayan değil , yaklaşan dedim , aman ha ) cesurlukta bir performans Eisenberg’inki .
Larry Fong ise Metropolis’in renklerini ve Gotham’ın karanlığını muazzam bir biçimde yakalayarak yılın en nefes kesen görüntülerini yakalıyor .
Synder , Man of Steel’in finalinden dersini almış gibi bu sefer üçüncü perdenin bitmek bilmeyen kavgalarını insanların olmadığı bir mekana aktarmış .
Fakat her ne kadar binalar darmadağın olurken insanların ölmediğini bildiğimiz için eğlenirken daha az suçluluk hissetsek te , Snyder’ın kendini kontrolden yoksun stili yüzünden başımız ağrımıyor değil .
Sonuçta Batman V Superman , bu iki ikonik karakterin hayranlarını mutlu edecek , yeterince hayran servisi yaparken kendine özgü karanlık bir stil yakalamaktan korkmayan bir film .
