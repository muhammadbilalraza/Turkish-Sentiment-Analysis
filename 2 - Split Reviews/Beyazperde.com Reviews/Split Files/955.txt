Luc Besson , Nikita’nın ardından geçen 29 yıl sonrasında , casus / ajan janrına Anna ile geri döndü .
Sasha Luss , Luke Evans ,  Helen Mirren ve Cillian Murphy gibi bir oyuncu kadrosuna sahip olan film , maalesef öyle 90’lar Luc Besson efsanesine çok da uygun bir film değil .
Ama belli ki , Besson da artık eğlenmek istiyor .
Ki bunu istediği için onu suçlayamayız da .
Sonuçta ortada Valerian gibi bir hezimet var .
Peki Valerian’da Princess Lïhio
- Minaa olarak izlediğimiz aslen bir model olan Sasha Luss , böyle bir aksiyonun yıldızı olabilecek bir oyunculuk vaat ediyor mu ?
Bu sorunun cevabı da maalesef hayır .
Evet biraz olumsuz başladım yazıya ama , filmde eğlenmediğimi söyleyemem .
Zira nasıl geçtiğini anlamadığınız iki saat boyunca kesintisiz bir aksiyon ve ters köşelerle bezeli bir film Anna ama inanın benzerlerini çok izledik .
Üstelik ortada bu konuda gelmiş geçmiş en iyi hikayeye sahip olan The Americans dizisi gibi bir gerçek varken , bu soğuk savaş aksiyonlarının çok daha fazla yaratıcılığa ihtiyacı var .
Geçtiğimiz yıl izlediğimiz Red Sparrow da bende aynı etkiyi bırakmıştı maalesef .
Yine de Sasha Luss bu güzelliğe sahip oldukça , perdede sadece durduğu bir görüntüyü bile izleyebilirmişiz gibi geliyor . 
Buradan sonra anlatacaklarım filmin hikayesine dair sürpriz bozan içerir . 
Moskova’da pazar satıcılığı yaparak geçimini sağlayan genç kız , Fransa’daki bir modellik ajansının dikkatini çeker ve modellik yapmak üzere Paris’e davet edilir .
Burada kısa sürede iyi işler yapmaya başlayan Anna , ajansın küçük ortaklarından birinin ilgisini çeker ve onunla birlikte olmaya başlar .
İki ayın sonunda birlikte olduğu adamın gerçekte ne iş yaptığını öğrenmesinin ardından onu öldürür ve hikayemiz de asıl burada başlar zaten .
O andan itibaren Anna’nın geçmişine gideriz ve model olmadan önce başına gelenleri , nasıl bir hayat sürdüğünü görürüz . 
 
Moskova’da , kirli işlere bulaşan erkek arkadaşı ile birlikte sefil bir hayat süren Anna , her şeyin bittiğini düşündüğünü bir gece tüm hayatını değiştirecek bir teklif alır .
Babası da Deniz Kuvvetleri’nden olan Anna’nın , umutsuz bir anında orduya katılmak için yaptığı başvuru ilgi çekmiş ve KGB onunla çalışmaya karar vermiştir .
Bir yıllık eğitimin ardından sahaya çıkacak ve ülkesi adına bir suikastçı olarak çalışacaktır .
İlk etapta kendini üstlerine beğendirmek için zorluk yaşasa da , kısa sürede gözde isimlerden biri olur .
Ancak gün geçtikçe kapana kısıldığını hisseden Anna , özgürlüğüne kavuşmak için elinden gelen her şeyi yapacaktır .
Bu noktadan sonra da işler hayli karışıyor zaten , gerisini izleyerek görmenizi tercih ederim . 
 
Filmin açılış sahnesi bizim için tanıdık bir yüzle başlıyor .
Daha önce Cansu Tosun’un  show reel videsounu görüp , sesini çok beğenen ve onunla çalışmak istediğini söyleyen Luc Besson sözünü tutmuş ve çok küçük bir rol de olsa Tosun’u ajanlarından biri yapmış .  Anna’nın KGB’deki üstlerinden biri olan Olga’yı canlandıran Helen Mirren ise filmin tek heyecan verici oyunculuğunu sergilerken , Anna’yı KGB’ye kazandıran Alex Tchenkov karakterini canlandıran Luke Evans ve CIA ajanı Cillian Murphy’nin ortalama oyunculukları ile iki saat boyunca kesintisiz aksiyon izleyebilirsiniz . 
Aksiyon meraklısı yeni nesil ilk hafta sonunda Anna’yı tercih edebilir ancak Leon ve Nikita görmeyi bekleyen 90’ların sinema severleri için , nostalji garantili Toy Story 4 belki de daha iyi bir tercihtir .
