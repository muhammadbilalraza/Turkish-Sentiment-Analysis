Güney Kore yapımı Miracle in Cell No 7 adlı filmden aynı adla uyarlanan 7.Koğuştaki Mucize için haksız yere suçlanan bir babayla , yalnız kalan küçük kızının buluşma hikayesi diyebiliriz kısaca .
Filmin bir uyarlama olduğunu dikkate alırsak duygu durumu ve genel detaylar dışında bir hayli farklılıklar olduğunu söylemek mümkün .
Bir kere yerli versiyonda filme bir dönem havası verilmiş ve 80 darbesi sonrası gücü ve baskısı artan askeri yönetimle bir hesaplaşmaya gidilmiş .
İlk başta kızının çantasına asılan Memo'ya çok fazla tepki gösterdiğini düşündüğüm Albay'ın tepkisi orijinal filmde de aynı şiddetle yansıyor .
Orada da polis olarak !
Yani üniformalıların anlayışsız ve sert olduğu vurgusu iki kültürde de karşımıza çıkıyor .
Ama dediğim gibi bizde zorlu bir dönemin ardına sığınılmış .
Filmde dikkat çeken şeylerden biri de sanat yönetiminin gayet başarılı ve dönemine uygun olduğu .
Detaylara uyulmuş ve ortaya sıcak , samimi bir dram komedi çıkmış . 
 
İlki başta daha fazla dram içeriyor ve çocuk babası içeriye alındıktan sonra yalnız kalıyor .
Uyarlamada ise çocuğun başında bir babaanne var ve onunla çocuğu gibi ilgilenen bir öğretmen .
Bunlar da o dönemin ruhuna uygun şeyler .
Ya da duygusallığı ve gelenekleri özellikle beslemesine dikkat edilen detaylar . 
 
Baba Memo küçük kızı Ova ile aynı yaş zakasına sahip olduğu için , kızıyla çok iyi anlaşan ama gerçek hayatta bunun zorluklarını yaşayan biri .
İçinde kötülük duygusu bulunmayan ama içindeki iyilik ve masumiyeti de ifade edemeyen bir yetişkin !
Ama bedensel bir yetişkin !
Memo , kızının ölümünden sorumlu olduğunu düşünen ve içini sadece intikam hırsı kaplayan albayın çabaları sonucu hapse atılıyor .
Filmin en iyi kurulmuş ve en iyi akan yerlerinden biri de hapishane sahneleri .
Kendi içinde bir adaletin yaratıldığı , alınan cezanın iyilik ya da kötülükle bir kez daha sınandığı yerlerden biri olan hapishane ortamı , gerek karakterleri gerekse de işleyisi açısından gayet iyi kurulmuş ve kotarılmış bir ortam olmuş .
Her kesime ait karakterlerin birlikte yaşayarak , kendi içlerinde bir yaşam alanı yaratmaları , bir dayanışma duygusuyla davranmaları seyircinin bu sahnelere sempatiyle yaklaşmasını sağlayacaktır .
Filmde adi suçluların koğuşu anlatılıyor ama düşünce suçlularına da ufak bir selam yollama ihmal edilmemiş . 
 
Film askeri ya da resmi adaletle insanı adaleti sürekli sınıyor , yer değistiriyor ve insanın vicdanına güvenmesi yolunda telkin ediyor .
Bu da izlerken inandırıcı ve iyi geliyor .
Filmde Memo'yu canlandiran Aras Bulut İynemli zaman zaman karakter dengesini kurmakta zorlansa da genelde göze batmayan ve özdeşlik kurulacak bir oyunculuk sahneliyor .
Küçük kızı Ova'yı oynayan Nisa Sofiya Aksongur ise sevimliliğiyle gönüllerde hemen yer edinmeyi başarıyor .
Film , bir uyarlama olduğu için ana hatları belli bir hikayeden faydalanıyor ama eklediği detaylarla bir yandan bambaşka bir film etkisi yaratmayı da başarıyor .
Genel olarak başarılı , özenli bir film çıkarmaya gayret edilmiş .
Seyirciyi duygusal açıdan vuracağı aşikar !
