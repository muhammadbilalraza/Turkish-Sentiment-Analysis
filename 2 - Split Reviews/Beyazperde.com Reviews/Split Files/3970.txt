İki boyutlu karakterler günümüzün teknoloji ve trendleriyle 3 boyutta vücud buluyor .
Hanna - Barbara Productions yapımı , 1961-1962 yıllarınının sevilen çizgi dizisi Top Cat , ( Sevimli Kedi İş Başında ) 2012 yılında seyircisiyle buluşmuştu .
Serinin ikinci filmi Sevimli Kedi 2 : İş Başında , karakterlerin tanışma hikayesini anlatıyor .
Kaçın kurası Top Cat sokaklarda yaşayan , yalnız takılan bir kedidir .
Kalbi iyi , aklı eksik Benny ile tanışınca şansı döner .
Hırsızlığa karşı olan ( ! ) Top Cat insanları kandırarak yolunu bulmaya çalışır .
New York sokaklarında kendi düzenini kurmaya çalışırken , tüm sokakları kontrolü altında tutan Bay Dev ile karşı karşıya gelince işin rengi değişir .
Top Cat , polis ve Bay Dev’e karşı yaşam mücadelesi verirken çetenin diğer elemanları ile tanışır ve arkadaşlığın önemini anlar .
Eski usul çizgi dizileri seven biri olarak , 2012 yapımındaki filmde karakterleri yeni nesil animasyonun içerisinde nostaljik çizgilerde tutmaları bir hayli hoşuma gitmişti .
Bu filmde ise karakterlerin çizimi günümüz tekniklerine göre tasarlanmış .
Bu da karakterlerin geçmişinin silinmesi hissini yaratıyor .
Çocuklara yönelik bir film olarak doğru strateji olsa da , benim gibi nostalji meraklıları için etkileyiciliğini kaybetme anlamına geliyor .
Film bol karakterli , hedef kitlesine yönelik olarak aksiyonu bol .
Fakat hikayesi ve esprileri maalesef yine sıradan .
Basılı ve görsel dünyada kedilere atfedilen arsız , bencil , kötü ya da fazlaca saf klişesi bu hikayede de sürüyor .
Ama tabi Top Cat yine sonunda iyi yolu buluyor .
Fakat belki çocukların çok anlamayacağı ama zeki göndermeler saklı .
Bir taraftan hayvanlar bu dünyada insanlarla eşit , evcil hayvandan öte bir birey olarak günlük hayatın bir parçası .
Bu da çocuklar için güzel bir mesaj .
Sevimli Kedi İş Başında 2 iddialı bir yapım değilse de , bir aile aktivitesi olarak sinemada izlemek keyifli bir deneyim olacaktır .
