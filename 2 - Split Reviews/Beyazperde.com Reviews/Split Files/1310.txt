Yakında " Acı " adlı ' son derece kişisel ' filmini de izleyeceğimiz Cemal Şan'ın ' ısmarlama ' projesi " Sonsuz " , başrollerden birini de üstlenen Ferhat Gündoğdu'nun yapımcı olarak da karşımıza çıktığı bir ' acı hayatlar ' hikâyesi anlatıyor bizlere .
Kanser tedavisi gören iki adamın ( ki birbirlerinden alabildiğine farklı kişiliklere sahiptir bu iki adam ) , rastlantıyla ellerine geçen bir çanta dolusu parayla çıktıkları yolculuğun onlara yaşattıkları üzerinden yürüyen hikâye , iki adamın bir tür ' ağabey - kardeş ' ilişkisine doğru yelken açarken , öte yandan da peşlerindeki ' paranın sahibi'nin baskısıyla farklı ve tehlikeli bir yöne doğru ilerliyor .
Trajediyse böylesi bir hikâyenin olmazsa olmazı haline geliyor anlayacağınız üzere .
Bütün önyargılarımızdan arınmış biçimde izlediğimiz " Sonsuz " , özellikle kahramanların yola çıkmadan önceki ilişkilerini yansıtan ilk bölümlerde belli bir dinamizme ve dramatik bütünlüğe sahipken , iki adamın yola çıkışlarıyla yalpalanarak ilerlemeye çalışıyor .
Kanser hastası olmanın bir araya getirdiği ' farklı dünyalar'ın insanlarının yaşam koşullarını , bu hastalıkla savrulan hayatlarını ve bulundukları ortamla kurdukları ilişkiyi çok sağlam değilse de bir çırpıda yıkılacakmış gibi görünmeyen bir temele oturtan Can Sinan imzalı senaryo , Şevket Çoruh'un canlandırdığı ' mafya babası seri katil ' karakterinin karikatür özellikleriyle fazlaca sarsılıyor .
Bir trajedinin ipuçlarını vermesine karşın , bu karakterin varlığı ve ' gerçek dışı ' eylemleriyle traji - komik bir yapıya teslim olan hikâye , onun inandırıcılıktan uzak görüntüsünün kurbanı oluyor .
Baktığımızda , hikâyenin böylesi bir karikatürizasyona ihtiyacı olduğuna dair herhangi bir upucuyla karşılaşmıyoruz .
Daha da önemlisi , hikâyenin bağlantı noktalarına sirayet eden ' dominant ' bir etkisi var bu karakterin , ki ' küçük adamın trajedisi'ni yerle bir ediyor her geçen dakika , inandırıcılık neredeyse sıfır noktasına kadar iniyor böylece .
Ferhat Gündoğdu'nun canlandırdığı merkezdeki karakter , geçmişindeki gizemle filmi belli bir yere kadar taşıyor , hatta sonuna kadar bu gizemin ardındakileri öğrenme isteği veriyor izleyiciye .
Ancak başlangıç noktasıyla bitiş çizgisi arasındaki boşluğu doğru hamlelerle doldurmanın üstesinden gelemiyor yönetmen Cemal Şan .
Senaryonun bu anlamdaki zayıflığı da etkili oluyor tabii bu anlamda .
İki saat boyunca ' yolculuğun gerekli olduğu'na inanmak istiyoruz , ama bize verilenlerle bunu başarmamız mümkün görünmüyor .
Buradaki senarist ve yönetmen zaaflarını oyuncular da kapatamıyor ne yazık ki .
Ferhat Gündoğdu , öyküye uyum sağlayan fiziksel avantajlarıyla belli bir yere kadar işini yapıyor görünse de , İsmail Hacıoğlu ve Şevket Çoruh'un ' zorlama ' performanslar sergiledikleri apaçık .
' İnanmamış ' olduklarını bize her sahnede hissettiriyor bu iki aktör .
Bu anlamda parsayı toplayansa diğer aktörlere göre daha kısa bir role sahip olan deneyimli oyuncu Süleyman Turan oluyor , belki de kendisini oynamanın getirdiği rahatlıkla .
Yeşilçam sinemasına bir tür saygı duruşunda da bulunuyor " Sonsuz " .
Süleyman Turan özelinde bu tür sinemanın samimiyetine sık sık vurgu yapan film , ' insan olmak ' üzerine dersler vermeye de çalışıyor bir yandan .
Ama bunların didaktik hamlelerden öteye gidememesiyle bir kez daha sendeliyor , ' doğru'yu gösterme çabaları heba oluyor .
Ve de neyin doğru , neyinse yanlış olduğu yönünde ' keskin ' kararlar veriyor , ki hayatın pek de bu minvalde yürümediğini hepimiz biliyoruz ve inanamıyoruz filmin doğrularına .
