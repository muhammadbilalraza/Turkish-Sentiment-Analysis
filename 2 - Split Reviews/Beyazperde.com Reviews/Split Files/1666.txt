Geçtiğimiz Eylül ayında , 21. Adana Altın Koza Film Festivali’nde yarışan ve burada “Siyad En İyi Film” ödülünü alan Yağmur Kıyamet Çiçeği adlı film nihayet vizyonda …
Film , birbiriyle kesişen hikayeler anlatıyor ama hepsinin çıkış noktası Çernobil nükleer santralindeki felaket …
Radyasyon yüklü bulutların yağmur olup yağdığı Trabzon’da , oralı karakterler üzerinden anlatılan dram yüklü bir hikaye bu .
Filmin yönetmeni Onur Aydın , kendi yazdığı aynı adlı romanı filme çekmiş .
Yağmur Kıyamet Çiçeği , orta karar , gişe sinemasına uygun bir iş ancak filmin bazı büyük sıkıntıları var .
Kazım Koyuncu … iyi adamdı , iyi müzisyendi , çok daha iyi olacaktı ama 33 yaşındayken garip bir tümör yüzünden hastalandı ve kaybettik onu .
Çernobil felaketinden sonra kanser olup ölen pek çok Karadenizliden biriydi , oysa dönemin bakanı ne de güzel yudumluyordu çayını , “bakın ben içiyorum , hiçbir şey olmuyor , siz de için” diyerek .
Yağmur Kıyamet Çiçeği , başlarda Kazım Koyuncu’yu merkeze alarak başlıyor , hepimizde bir Kazım Koyuncu hikayesi izleyeceğimiz izlenimini uyandırıyor ancak daha sonra iki kurgusal karakterin , futbolcu Şenol ve oğlunu tedavi ettirebilmek için Türkiye’ye gelmiş , gelince de fahişelik yapmak zorunda kalmış olan Elena’nın imkansız aşkının peşine düşüyor .
Bir yan hikayede de , Trabzonspor amigosu olan , Şenol’un ağabeyinin ‘ibret dolu öyküsü’ var .
Filmi daha fiyakalı göstermek adına gerçeklikten bazı kopmalar yapılmış .
Örneğin 135.0 $’a çıktığı söylenen reaktör patlaması sekansı …
Bilgisayar efektleriyle yapılan bu sekansta reaktör patladıktan sonra , Hiroşima’dakine benzer bir mantar bulutu oluşuyor ve Trabzon’dan dahi görünüyor bu patlama …
Oysa Çernobil reaktöründeki patlama ‘buharlaşma’ şeklinde yani bu türden bir nükleer bulut oluşumu olmadı .
Yine film , Kazım’ı siyasi sebeplerle memleketine kaçmak zorunda kalmış bir militan gibi tasvir ediyor ve burada ailesinin yanında ölmüş gibi gösteriyor ancak Kazım Koyuncu İstanbul’da bir hastanede öldü .
Yani bize Kazım Koyuncu’yu hatırlattığı için teşekkürler ancak onun hikayesi burada anlatılan değil .
Bu kadar çok karakter üzerinden hepsi de dram yüklü hikayeler anlatmak ancak çok usta sinemacıların altından kalkabileceği bir iş .
Yiğidi öldürüp hakkını yemeyelim ; abartılı sinematografisine ve kurgudaki muazzam kopmalara rağmen Onur Aydın elinden geleni yapmış , Adanalı festival seyircisinin ödüllendirdiği filmi çekmeyi başarmış ancak Yağmur Kıyamet Çiçeği’nin Kazım Koyuncu’nun adıyla pazarlanmasını çok da samimi bulmuyorum .
Kötü filmlerin bile iyi tarafları vardır ; bence Erkan Kolçak Köstendil , futbolcu ve aşık Şenol rolünde inanılmaz !
Adana’da onun oyunculuğuna bir ödül beklerdim ve bu mutlak hakedilmiş bir ödül olurdu .
Yılların oyuncusu Altan Erkekli’ye nasıl ‘şiveli’ konuşulur dersi veriyordu .
Bu arada izlediğim her 5 festival filminin 3’ünde yan rollerden birinde Settar Tanrıöğen’i görmekten artık sıkıldım .
Birgün birilerinin Kazım’ın hikayesini sinemalaştırmasını çok isterim .
Çocukluğunu , İstanbul’a gelişini , müzisyen oluşunu , müziğini Karadeniz ezgilerini , sevmeyenlere bile sevdirmesini , ancak sizi temin ederim ki , Yağmur Kıyamet Çiçeği o film değil …
Burada ince bir hesap var sanki ; Karadeniz insanını etkileyecek ne varsa tıkıştırılmış yamalı bir bohça gibi duruyor film .
O sayede gişe yapmanın formülünü arıyor gibi …
Evet , bu şekilde lanse edildiği için Yağmur Kıyamet Çiçeği’ne , “Kazım’ın filmi” diye giriyorsunuz ama izlediğiniz şey Yeşilçam zamanlarından kalma bir duyguyla çekilmiş Karadeniz usulü bir Vesikalı Yarim hikayesinden fazlası değil .
Kazım’a böyle yapmak , onun ismini bir ürün cazipleştirme yöntemi olarak kullanmak oldu mu ?
Bence olmadı .
Twitter . com / murattolga - murattolga@gmail.com
