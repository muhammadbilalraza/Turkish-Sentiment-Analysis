Sessiz dönemin iki ünlü oyuncusu Stan Laurel ve Oliver Hardy de izlemekten bıkmadıklarımız arasında .
O yüzden iki eski dostlu kucaklar gibi kucaklıyorsunuz Stan ve Ollie filmini .
O dönemin naifliği hemen kendini belli ediyor .
Espriler , mimikler özlem dolu . 
İkilinin 1953 yılında çıktıkları son turnelerini anlatan film " Bu sefer güldürmediler " dedirtecek kadar dramatik !   İkili 1920’li yıllarda birlikte çalışmaya başlıyor , yüzü aşkın filmde rol alıyorlar , ama film daha çok kariyerlerinin bitme noktasına geldiği yılları ele alırken ikili olmanın olumlu ve olumsuz yanlarını gayet açık bir biçimde ortaya koyuyor . 
Oliver Hardy kilolu olmasından kaynaklı daha fazla sağlık sorunları yaşıyor ve son turne biraz bu yüzden aksayıp zor ilerliyor .
Ama Hardy sahnede olmanın hakkını olabildiğince yerine getiriyor .
Stan Laurel ise ekibin beyni , yazan , üreten kısmı .
İkili 1953 yılında küçük bir salonda tekrar başladıkları şovlarına , büyük kitleleri peşlerinde sürükleyerek devam ediyorlar , ama Hardy’nin sağlığı pek elverişli olmuyor bu yoğun İngiltere turnesi için !  Film bu turne esnasında yaşanan iniş ve çıkışları gayet iyi resmediyor ! 
Aslında iki kişi çalışan çok az bu sektörde .
Belki denemeler oldu , başarıya ulaşamadılar bilmiyoruz ; ama Laurel Hardy bu anlamda geniş kitlelerce sevilen ve bunu sessiz sinemanın nimetlerini kullanarak yapan , yani daha çok mimikleri ve danslarıyla seyircilerinin gönlünde taht kuran ikili …
Bizde de Zeki - Metin ikilisinden söz etmeden olmaz tabii bu kadar iyi performans olunca !
İkilinin sahne hayatlarında önemli yer tutan yumurta esprileri burada da karşımıza çıkıyor .
İki kapının olduğu bir sahnede birbirlerini bulamamaları esprisi de var …
Bir yandan da çekilecek yeni bir filme bağlanan umut ,  filmde sürekli tekrar ediliyor .
Çalışmaktan , üretmekten , sahnede , seyircinin karşısında olmaktan başka bir şey bilmeyen bu ikilinin özel hayatları da gündemde .
Kadınlar çok baskın olmalarına rağmen ikili arasındaki sevginin , bağlılığın önüne geçtikleri söylenemez ! 
Film bir yandan da o kadar sakin , o kadar dramatik bir anlatımla karşımıza geliyor ki , " Biz şimdi iki komedyenin hayatını mı izledik ? " demekten geri kalmıyoruz ama filmin parmak basmak istediği noktalardan birisi de şu : Komedi yapanların hayatları biraz trajiktir , güldürmek için arkada koca bir çalışma emeği vardır ve bu gün geçtikçe daha da hantallaşır , zorlaşır ! 
Tabii bu bir biyografi filmi olduğu için iki oyuncuya hayat veren Steve Coogan ve John C. Reilly’nin de performanslarına bakmak kaçınılmaz oluyor .
İki oyuncu da fiziki olarak inanılmaz benzemişler Laurel Hardy ikilisine .
Performans olarak da ikilinin hakkını vermek için çok çalıştıkları belli .
Yönetmen koltuğunda ise en son Pislik fimiyle karşımızda olan Jon S. Baird var . 
Sinemaya katkıları çok olan , her gördügümüzde yüzümüzü güldüren bu ikilinin hayatlarının biyografi kısmına bakmak için bu film iyi bir nimet .   Masumiyetleri yüzlerine , içlerine , esprilerine vurmuş bu ikili hala çok iyi !
İzlemenizi tavsiye ederim !
