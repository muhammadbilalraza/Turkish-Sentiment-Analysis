Beş yıl önce Türkiye sinemalarında da gösterilen Larrieu Kardeşler filmi " Mutluluğun Resmi "
( Peindre ou Faire l'Amour ) , sıradanlaşan duyguların yeniden belli bir ritme kavuşmasını ' eş değiştirme ' ( ya da paylaşma ) formülüyle açıklıyordu .
İlişkilerdeki yıpranma payını minimize etmenin bir yolu gibi gösterilen bu durum , hikâyedeki çiftleri hem fiziksel hem de duygusal tatmin noktasına kadar götürüyordu .
" Mutluluğun Resmi " gibi Fransa'dan gelen ve Antony Cordier imzası taşıyan " Mutlu Azınlık "
( Happy Few ) da benzer bir formül üzerine kuruyor hikâyesini .
Ancak burada işler diğerine göre epeyce bir karışıyor ve ' mutluluğun resmi'ni yapmak giderek zorlaşıyor .
Rachel - Frank ve Teri - Vincent çiftleriyle tanışıyoruz hikâyede . '
Mutlu ' görünümlü , çocuklu aileler bunlar .
Orta üst sınıf Fransız yaşam tarzının ' örnek ' temsilcileri gibi duruyorlar .
Ancak bu dörtlünün bir araya gelişleriyle ' mutlu tablo'nun başka bir yöne evrildiğini görüyoruz ; ' anlaşarak ' eşlerini paylaşan çiftler , bunu duygusallıktan arındırarak yalnızca cinsellik boyutunda tutma konusunda hemfikir oluyorlar .
Başlangıçta her şey ' kuralına göre ' giderken , sonraları bazı arızalar başgösteriyor ve ' mutluluk ' kaçınılmaz biçimde sekteye uğruyor .
" Mutlu Azınlık " , hayata baktığımız pencerenin bize sunduğu ' açı'dan farklı yerlere gidebilmenin filmi gibi biraz .
Yönetmen Antony Cordier , ' olması gereken ' kavramına sırtımızı dayadığımız hayatlarımızda , çoğu zaman ' seçimler ' aracılığıyla yaşadığımız ' sapmalar ' üzerinde yapılandırıyor bu fikri .
Kavramların göreceliliği , işte tam da bu noktada devreye giriyor ve hikâyenin kahramanlarını ' mutluluk ' üzerine düşünmeye itiyor .
Düşünmekten öte eyleme geçiyor karakterler ve seçtikleri hayatın onlara dayattığı ' mutlu insan ' modelini tersyüz edecek bir yola sapıyorlar .
Evet , bunu yaparken daha çok cinsellikle ilişkilendiriyorlar seçimlerini , ama bunun yarattığı ' titreşim'le birlikte ' tehlike'ye açık bir serüvene atılıyorlar .
Hayatla ve onun bahşettikleriyle ' sınırlı ' bir bağ kurmak , çoğu zaman insan dediğimiz yaratığı belli bir alana hapsediyor , ' dış dünya'nın nimetleriyle ilişkisini tek boyuta indirgiyor .
" Mutlu Azınlık " da böylesi bir ' kapalılık'ın aşılmasını , duvarların yıkılmasını öğütlüyor bizlere .
Sadece gördüğümüz üzerinden hareketle ivmelenen bakışımızı biraz da ' hissederek ' yönlendirmemiz gerektiğini söylüyor .
Dört duvar arasında yaşayarak ' mutlu çoğunluk ' olmaktansa , toplumsal sınırların ötesine taşarak ' mutlu azınlık ' olmayı alkışlıyor .
Bunun yan etkileri de yok değil tabii .
Filmde bu yan etkileri de yakinen görme fırsatı buluyoruz .
Çiftlerin ' mutlu azınlık ' olma düşlerinin ' zaman ' kavramıyla sınırlı olduğunu , zamanın her şeyi yıprattığı gibi bu resmi de bozduğunu görüyoruz .
İnsanın ' ideal'le olan ilişkisi de bu bozulmayı tetikleyen bir başka unsur oluyor .
" Bir şey ne kadar idealse , tahribata uğraması da o kadar çabuk olur " demeye getiriyor belki de film .
Buraya kadar dile getirdiklerimiz , " Mutlu Azınlık " ın hissedilen ' değer'ini kabul ettiğimizi belgeliyor biraz da .
Ancak sinemanın kuralları devreye girdiğinde , yalnızca hissettirmek değil , aynı zamanda ' ortaya koymak ' da de önemli biliyorsunuz .
Yönetmen , hikâye olarak iyi bir çıkış noktası bulmasına karşın , bunu sunma biçimiyle aynı başarıyı gösteremiyor ( ya da sınırlı oranda gösteriyor diyelim ) .
Bize hissettirdiği onca şeyi çöpe atacak bir durum değil bu , ama özellikle karakterler arasındaki ilişki trafiğini iyi yönetemiyor Cordier .
Bize verdikleriyle yetinmemizi bekliyor , dahasını istediğimizdeyse filmi bitirip köşesine çekiliyor .
Oysa ele aldığı konunun birçok kırılma noktası ve farklı uzantıları var , bunları da görmek istiyoruz filmde .
Yönetmen , ' mutlu azınlık'ın ' mutlu çoğunluk'a karışmasını aceleye getiriyor ve karakterlerin yolculuğuna tıpkı ' dört duvar arasında kalmak ' gibi sınırlar koyuyor .
Dahasını istemekten kastımız da bu aslında ; ' hapishane'den kaçarken başka bir hapishaneye tıkılmasını istemiyoruz karakterlerin .
Açılmışken karşı kıyıya kadar yüzmelerini bekliyoruz , yarı yolda boğulma riski olmasına karşın .
İşin özü , klişe tabiriyle tam bir ' yarım başarı ' bu film .
Bir hikâyenin yarısı gibi , finalini görmeden net bir şey söyleyemeyeceğimiz .
