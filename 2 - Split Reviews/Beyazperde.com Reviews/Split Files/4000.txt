Bahar İsyancıdır tek kopyalık vizyon yolculuğuna çıkan filmlerden .
Tabii bu tek kopya meselesinin birçok nedeni var .
Maddi kaynaklar en birincil sebep .
Sinema filmi çekmek artık kolaymış gibi görünse de hala çekme isteğiyle maddiyatı denkleştiremeyenler var .
Selma Köksal da bunlardan biri .
İlk filmi Fikret Bey'i 2007 yılında çeken yönetmen , ikinci filmi Bahar İsyancıdır'da Onat Kutlar'ın aynı adlı öyküsünden gerçek hayata uyarlama yapmaya çalışıyor .
Konu seksen sonrası yaşanan tahribat .
Her alanda , yaşamda ve en çok da sanatta .
Köksal filmini bir tiyatro grubunun iç işleyişinden yola çıkarak kuruyor .
Filmin sonunda sahile , boşluğa ve mekansızlığa adanmış sahneleri Théo Angelopoulos'un Kumpanya filmine benzetebilirsiniz ki yönetmen de burada o filmden ve o ruh halinden bir alıntılama yapıyor .
İfade alanı bulamayan sanatçılar , tiyatrocu ve müzisyenlerin oradan oraya sürüklendiği yönünde bir anlatımla karşılıyor baharı !
Köksal , filminde uzun hareketli planlar , doğaçlama oyunculuklar kullanıyor .
Teknik olarak gerçeğin peşinde olduğunu söylüyor .
Bu şu anlama da geliyor , mükemmel olmaya fırsat yoktu ! 
Her yönetmenin içinde kalan , filmine dair tamamlanmamışlık hissi Köksal'da da var .
Bunu da maddi sebeplere bağlıyor genelde Köksal .
Filmin içeriğine dair bir eleştiri yapmak gerekirse tüm yasaklamalara , grubun içindeki dayanışma ve kollamaya karşın soğuk bir duruşu var .
Sanki daha fazla sıcaklık ve çekim alanına girmek istiyor insan ama film  bunu biraz engelliyor .
O yüzden zaman zaman tiyatronun hakim dili ön plana çıkıyor filmde .
Tiyatro ve sinemanın yıldızının pek barışmadığı da tekrarlanmış oluyor böylece .   Bahar İsyancıdır çıkış noktası olarak güzel .
Kafka'nın Açlık Cambazı öyküsünü sahneleyen , oradaki var oluş meselesini karamsarlık duvarıyla bağdaştıran ekip , gerçek hayatta da öyle bir kuşatmayla karşı karşıya kalır ki hayatları ilginç bir şekilde savrulur .
Aslında bir şeyler anlatan filmleri severim , söylenenlere kulak vermenizi sağlarlar ama Köksal'ın filmi anlatımı tam anlamıyla destekleyecek akıcılığı her zaman yakalamıyor ne yazık ki !
Kulak verip dinlememizi sağlayacak şeyler söylüyor ama .
Özellikle de apolitize olmuş gençlere !
Tek kopya , tabii ki tekelleşme meselesine de dikkat çekilmesi gereken bir konuyu da beraberinde getiriyor .
Film çekmekle iş bitmiyor , bir de onu doğru kanallardan seyirciye ulaştırmak gerekiyor .
Örneğin Onur Ünlü yeni filmiSen Aydınlatırsın Geceyi filmini gösterime sokmamaktan bahsediyor , tam olarak sebeplerini bilemeyiz ama onun da dağıtım sorunuyla karşılaştığını düşünüyorum .
O yüzden bu dağıtım ağına tepkiden vizyon fikrinden vazgeçmiş olabilir , daha alternatif yollar bulma derdinde .
Selma Köksal'ın kumpanya havasında kurduğu filminde amatörlükler elbette göze çarpıyor , anlatım dengesi bazen uzuyor ve anlatılan şeyin gerisine düşüyor ama bence yine de söylediği şeyler açısından izlenmesi gereken bir film .
En azından şu günlerde esen rüzgardan farklı bir derdi olduğunu hissettiren bir yapım . 
twitter . com / BanuBozdemir
