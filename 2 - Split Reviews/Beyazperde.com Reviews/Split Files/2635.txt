Cennetten Kovulmak , kısa filmleriyle tanınan Ferit Karahan’ın ilk uzun metrajlı filmi .
50. Antalya Altın Portakal’da en iyi film ödülünü Kusursuzlar’la paylaşan Cennetten Kovulmak , savaşın dışında bir savaş etkisi sunmaya çalışıyor .
Aslında ben Kürt yönetmenlerden biraz daha ‘güler yüzlü’ filmler beklediğimi tekrarlayıp duruyorum , onlarla da konuşuyorum  ama onlar henüz böyle bir anlatıma hazır olmadıklarını söyleyip duruyorlar .
Aslında sözlü geleneğe dayalı çok keyifli hikayelerin çıkacağına eminim ama şimdilik suskunluk , isyan , barış ve savaşın etkisinde kalmış insan öyküleri üzerinden ifade buluyor Kürt yönetmenler .
Cennetten Kovulmak’ın bu anlamda duygu olarak değilse bile anlatım olarak farklı olduğunu söyleyebiliriz .
Yani ölüm anına değil , sonrasına ve etkilerine odaklanıyor .
Birbirinden bağımsız gibi görünen ama aslında iç içe geçmeye , paralellik kurmaya müsait iki öyküsü var filmin .
İstanbul ayağında inşaatta elektrik mühendisi olarak çalışan Emine var , Muş’ta ise İstanbul’u merak eden , görmek isteyen küçük Ayşe …
Emine’nin Kürt kökenli işçilerle çalıştığı ortamda daha çok kadın olarak kendisini korumaya alması , onun dışında vasat bir hayatının olması , bir şeyler olacak ve hayatı değişecek kıvamında ilerliyor .
Zira çok geçmeden doğuda asker olan kardeşinin ölüm haberi geliyor .
Ondan sonraki süreç ve Emine’nin değişimi biraz üstünkörü duruyor .
İnşaatta ölen işçiyi memleketine götürmek , belki de abisinin öldüğü toprakların izini sürmek istiyor Emine ama o değişim , o sahiplenme hali nedense çok fazla ortaya çıkmadığı için inandırıcı durmuyor .
Belki bir parça öfke , bir parça yükseliş ve sonrasında işçinin ölümüyle gelişen algı daha gerçekçi durabilirdi .
Ya da kızın bilmediği toprakların izini sürmesine izin verilebilirdi .
Ama inşaat işçileri ve orada çalışmaya başlayan kadın mühendis fikri daha önce çok konu edilmediği için orijinal duruyor .
Diğer yandan yedi yaşındaki minik Ayşe’nin yaşadığı göz problemine bir de İstanbul’da okuyan ama memlekete geldiğinde korucular tarafından öldürülen ağabey acısı ekleniyor .
Onun İstanbul yolculuğu fikri , yaşadığı toprakların kattığı acıyı geride bırakıyor olması daha anlamlı duruyor hikaye içinde .
İki kadının tersine yolculuğu onları birbirine bağlamaya hevesli bir sinema dili yaratıyor ama yönetmen kendi eliyle kurduğu ‘anlama’ halini filmin sonunda yine yok ederek umutsuz bir noktaya taşıyor .
Sanki iki tarafın birbirine geçmesine engel oluyor .
Bir anlamda da erkeklerin savaşında kadınların her daim ve çok kolay hedef olduğunun vurgusunu yapmaya çalışıyor .
Savaşın acılarını ‘kadın ve çocuk’ gerçeği üzerinden kuruyor .
Sonuçta şu an ‘barış’ süreci olduğu politik taleplerin daha ' insani ' ortamlarda değerlendirildiği günler .
Film 20’lerin başında geçtiği için çatışmalar devam ediyor ve film bu çatışmaların eksenine odaklanmadan sonrasına bakmaya çalışıyor .
Ve film nerede olursa olsun acılar üzerinden bir beraberlik kurma derdinde .
Film vicdanı tutma derdinde ama demagoji noktasına çekmekten uzak bir anlatımla yapıyor , acıların yolu metanete çıkıyor .
Cennetten Kovulmak çok şey söylemeye çalışsa da etki noktasında bir zayıflığı var , kurmak istediği birliktelik ruhunu karakterlerinin üzerinden geçiremiyor .
Ama izlenip kadınların sessiz kalan acılarına eşlik edilebilinir .
