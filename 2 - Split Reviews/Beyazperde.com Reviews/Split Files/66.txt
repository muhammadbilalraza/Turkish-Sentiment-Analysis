Çizgi roman okuyarak büyüdüm , en sevdiğim kahramanlar ise Conan , Kull ve Örümcek Adam’dı .
Şimdilerde MCU ( Marvel Cinematic Universe ) sağ olsun kahramanların hepsi birer komedyene dönüştü ( bu işin zirvesi Thor : Ragnarok ) ama çocukluğumun süper kahraman maceralarından çok iyi hatırlıyorum , düşmanlarıyla savaşırken bile mizah yapabilmek Örümceğin vazifesiydi .
O , diğer süper ahlaklı adanmış kahramanlara benzemiyordu .
Gençti ve bedenindeki hormonlar yüzünden aklı karışıktı , beş parasızdı ve halasının evinden başka sığınacak yeri yoktu ama doğruyu aramaktan ve bu uğurda savaşmaktan hiç vazgeçmedi . 
 
Çocukluğumdan bu yana Örümcek Adam’ın beyaz perde macerasını ilgiyle izliyorum .
Bir TV dizisinin iki bölümünün birleştirilmesiyle ortaya çıkan düşük bütçeli Örümcek Adam Dragon’a Karşı , sinemada izlediğim ilk maceraydı .
Fırlattığı ağlarla gökdelenlerin arasında süzülen , duvarlara yapışan - yürüyen bu kahraman gerçekten inanılmazdı ama günümüzün görsel efekt teknolojileri devreye girince olay bambaşka bir yere gitti . 
 
Tom Holland’ı , Kaptan Amerika : Kahramanların Savaşı’nda ilk kez kostümü giyerken gördüğümde ısınamadığımı ve ¨kim bu kılkuyruk¨ dediğimi hatırlıyorum ancak zaman içinde fikrimi değiştirmeyi başardı .
Bir şekilde çizgi romandaki o şaşkın Peter Parker’ı , en iyi canlandıran o !
Lassie filmlerinin isimlendirmesine benzeyen isimlerine rağmen yeni Örümcek Adam maceralarını seviyorum .
Neredeyse tüm karakterleri çizgi romandakinden farklı kurgulamalarına rağmen hem de .
Zendaya’nın oynadığı gibi bir MJ geçmişte hiç var olmadı ! 
 
Bu filmin baş kötüsü olan Mysterio da karakterinde yapılan bazı tahrifatlarla karşımıza çıkıyor .
Yıllardır Örümcek Adam maceralarında görmek istediğim süper manyak nihayet karşımızda !
2004 yılında izlediğimiz ve hayranlar tarafından çekilmiş en iyi sipaydi filmi kabul edilen Örümcek Adam 2’de , Dr .
Ahtapot’u gördüğümden bu yana , hadi şimdi sıra Mysterio’da dedim ama kısmet bugüneymiş .
Steve Jobs’ın ekibinden kovulmuş bir bilgisayar dehası gibi kurgulanmış sinematik Mysterio tıpkı çizgi romanlardaki gibi Örümceği zorlamayı ve gerçeklik algısını sarsmayı başarıyor . 
Bu bölümün insani duygusu : güven .
Güven duymak ve sağlamak için hayatımızdaki tüm illüzyonları yok etmemiz gerektiğini çılgın bir macerada öğreniyoruz .
Bayılıyorum bu Marvel filmlerindeki iyi insan olmayı öğretme çabasına .
Aslına bakarsanız Amerikan gişe sinemasının temel derdi bu zaten .
İyi yurttaş , mükkemmel tüketici yaratabilmek için ellerindeki tüm enstrümanları kullanıyorlar . 
 
Bir süper kahraman macerasının başarısını tescilleyen en önemli şey ; özel efektler .
CGI efektlerden zerre hazzetmeyen , son Avengers filmlerinde artık neredeyse animasyon izlediğim duygusuna kapılan biri olarak bu filmin efektlerine bayıldım !
Örümceğin havada süzülüp yere konduğu sahnelerde CGI ile gerçek karakter arasındaki geçiş hissedilmiyor bile .
Aslına bakarsanız biraz da Mysterio’nun varlığından ötürü bu macera bir tür VFX demosuna dönüşüyor o yüzden de efekt birimi yeteneklerinin sınırlarını zorlamış . 
 
Artık yazının sonuna gelmişken şunu da belirtmek durumundayım , bu film Avengers : Endgame’e eklemlenmiş bir macera , olaylar orada yaşananların ardından gelişiyor ve sürekli olarak buna atıf yapılıyor .
O yüzden , eğer hala izlemediyseniz öncesinde Infinity War ve End Game’i ( Aslında ikisi tek film olarak anılmalı ) izlemeyi ihmal etmeyin . 
 
Örümcek Adam : Evden Uzakta , Peter Parker ve arkadaşlarının çıktığı bir lise gezisinin etrafında gelişen , güvenmek ve aldatmak üzerine anlamlı mesajlar barındıran , mizahı komik , efektleri etkileyici , keyifli bir macera ama filmin en güzel şeyi Marisa Tomei’nin canlandırdığı May Hala .
O da çizgi romandakinden çok farklı ama buna nedense hiç itirazım yok ! 
 
Örümcek Adam : Evden Uzakta , görselliği yüzünden mutlaka sinemada izlenmeli .
Ülkemizin en büyük sinema zincirinin tam da gençlerin sinemaya çekecek bu film gösterime girmeden önce öğrenci indirimini ve diğer indirimli seansları iptal etmesi üzücü ama imkanınız varsa sinemada izleyin .
İyi seyirler . 
 
murattolga@gmail.com
