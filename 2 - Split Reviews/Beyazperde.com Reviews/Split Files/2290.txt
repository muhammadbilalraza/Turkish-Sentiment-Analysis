Yıl 1980. .
Jane ( Susan Saint James ) , Elaine ( Jane Curtin ) ve Louise ( Jessica Lange ) , çıkmazlarından kurtulmaya çalışan üç arkadaş . ‘How to Beat the High Cost of Living ( Zengin Olmak İstiyoruz ) ’ , farklı sorunları olan üç kadının dayanışmasını ve ellerine yüzlerine bulaştırdıkları çıkış noktalarını anlatıyordu . ‘Kadın İşi Banka Soygunu’ da benzer bir kompozisyon sunuyor .
Yönetmenliğini A. Taner Elhan’ın yaptığı film , daha önce hiçbir suça bulaşmamış dört kadının çıkış yolu olarak banka soymaya karar vermelerini ve beraberinde gelen bir dizi absürtlükleri konu alıyor .
Popüler / ‘iyi hisset’ Hollywood yapımlarını andıran , yeşilliklerin ardındaki kocaman binalara uzanan şehir görüntüsüyle açılıyor film ( vinç / inşaat görüntüleri yok edilemiyor tabii ) .
Gülay ( Meltem Cumbul ) , Bilge ( Filiz Ahmet ) , Nihal ( Özge Ulusoy ) ve Dürdane’yi ( Esra Dermancıoğlu ) ‘suç’ çatısı altında birleştiren görünürdeki itici unsur Gülay’ın çıkışsızlığı . ‘‘Radikal kararların çoğu içki sofrasında alınır’’ , hatta daha da ileri gidersek , ‘‘içki tüm kötülüklerin anasıdır’’ derler .
Dertlerini akıttıkları ve giderek keyifli bir hal alan böylesi bir anda aldıkları uçuk kaçık kararı uygulamaya çalışan ekibimizin malzemeleri ‘acemilik’ ve ‘tesadüfler’ .
Karakterler arasındaki diyalog komedisi , ahlaki gel - git ve ‘kaderdaş’lık kurmayı sağlayan hüznün dozunda kullanıldığı kimi anlarla , bir anlamda , izleyicinin de suça ortak olması sağlanıyor .
Tekrara düşen veya aceleye gelenler dışında keyfini çıkararak yazıldığını belli eden bölümler de var . ‘Chicago’vari bir mizansenle tango eşliğinde hayali mini soygun sahnesi gibi .
Anne terliği görevlerini yerine getiren iki usta oyuncu Meral Çetinkaya ve Ayten Uncuoğlu’nun yanı sıra , Nihal’e her fırsatta ilgisini belli eden sevgili adayı Selçuk ( Ferit Aktuğ ) da eğlenceli bir yan karakter .
Ancak zaten taraf olmaya hazır izleyici için soygunu haklı kılmak adına , Devekuşu Kabare Abdülkadir Bey’den yarım yamalak esinlenildiği izlenimi veren ‘işini bilen’ karikatürize bir banka müdürü ile sevgilisi gibi yan karakterler için aynı özenden söz etmek pek mümkün değil . ‘Kadın İşi Banka Soygunu’ , ’Kurtuluş Son Durak’ın üzerinde durduğu ‘kadına şiddet’e karşı farkındalık yaratmak gibi sözünü söylemek isteyen bir tema üzerinden ilerlemiyor .
Öte yandan benzer bir arkadaş / kadın dayanışma formülüyle , kendince sistemi ve ekonomide oluşturduğu dengesizliği eleştiriyor .
Her yer borç , her yer faiz ne de olsa .
Mesaj bombardımanıyla genele yayılmaktansa , ‘Vay Arkadaş’ gibi kendi içinde hallediyor meselesini .
Yönetmenin ilk filmi ‘Acı Aşk’ , arabesk motifleri ve suçu baskın bir şekilde birleştirmişti .
Bu kez , karakterlerin ve arabesk müzik - suç ortaklığının beslenişi ‘Batsın Bu Dünya’ şarkısıyla oluyor .
Uluslararası arenada adaylık / ödüllerle adı geçen filmlerin ( Sen Şarkılarını Söyle , Karlar Ülkesi ve Düzenbaz ) vizyona girdiği bu özel haftanın iki yerli yapımından biri olan ve Elhan’ın yönetmenlik anlamında temiz bir iş çıkardığı ‘’Kadın İşi Banka Soygunu’’ biraz aksiyon , biraz da komedi isteyenler için kolay seyredilen bir suç komedisi .
Üstelik son dönemde karşımıza çıkan nice popüler yerli yapımın aksine , bel altı esprilerine ihtiyaç duymadan eğlendirmeyi amaçlayan bir gişe filmi .
Söz konusu soygun olduğunda ( acemi ) kadın işini de , ( acemi ) şansını da yabana atmamak gerektiğini görmek için iyi bir fırsat .
Twitter . com / hilalcetinder
