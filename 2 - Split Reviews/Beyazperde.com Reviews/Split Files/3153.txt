Amerika'da ortaya çıkan Western tarzının tarihsel çerçevesi 1850'lerden 1890'lara kadardır .
Bu dönemde Amerikan İç Savaşı kıtayı kat eden demiryolu inşaatı , Kızılderili Savaşları , sığır odaklarının açılışı , otlak savaşları ve çiftlik sahipleri , çiftçiler ve göçmenlerin batıya doğru istikrarlı yayılışı gerçekleşti .
Sinemanın doğuşundan evvel " Buffalo Bill " , Vahşi Batı Savaşları , sınır hikâyeleri , Owen Winster'ın eseri The Virginian ( 1902 ) gibi ilk modern romanlar vardı .
Ayrıca ucuz popüler romanlarda kahramanın hem kanunun yanında hem karşısında yer aldığı serüvenler de okunmaya değerdi : Wyatt Earp , Doc Holliday , Wild Bill Hickok , Calamity Jane , Billy The Kid ve daha niceleri .
Deyim yerindeyse Western'ler Amerika'nın sömürgeci dönemine kadar geri giderken , vahşi doğanın medenileştirilmesi gerekiyordu .
İronik bir biçimde ele aldığımızda ortaya çıkan sonuç aşikârdı : ıssız , uzak kaleler , çiftlikler , küçük kasaba barları , hapishaneler ve tabii kahramanların ve kötü adamların arasındaki çekişmeler .
Genellikle Western'lerin bir çoğunda iyi - kötü karşıtlığının ötesine giden bir kaos vardır .
Tüm bu anlatılanlardan yola çıkan Appaloosa , günümüzün koşullarına göre daha modernize edilmiş ve klasik olmayan bir Western .
Başka bir okumayla ; Kanun Benim ( Appaloosa ) ; sanat ağırlıklı bir roman adaptasyonu .
Kısaca filmin hikâyesinden bahsetmek gerek .
Çünkü film The Assassination Of Jesse James'in tarzına çok yakın .
1882 New Mexico , Appaloosa kasabası .
Kanunsuzluk ve karmaşanın hüküm sürdüğü kasabalara seyyah olarak giden iki arkadaş Virgil ( Ed Harris ) ve Everett ( Viggo Mortensen ) , gittikleri yerlerde kanun adamı olarak görev yaparlar .
Kasabadaki halk uzun süredir Randall isimli bir çiftlik sahibi tarafından zulüm görmektedir .
Randall'ı ( Jeremy İrons ) asmak üzere mahkemeye çıkaran ikilinin plânları kasabaya gelen dul bir kadının varlığıyla değişir .
Hikâye bu noktadan sonra dramatik olarak akmaya başlar .
İçinde nefes alınan gezegenin düzenine küfür eden film ; madalyonun sol tarafındaki düzensizlikle madalyonun sağ tarafındaki düzenin birbirlerine kenetlenmesiyle oluşan sistemin , ne kadar zavallı olduğunu seyirciye gösteriyor .
Artı sistemin karanlık ve kanayan kalbine haklı saldırılarını sürdürürken , " kanun benim " diyen yasaların sadece tek kişiden ibaret olduğunu dile getirmekle kalmıyor , otoritenin tekdüzeliğini de ortaya koyuyor aynı zamanda .
Bol paralı bol eğlenceli bir hayat anlayışının pompalanmadığı Appaloosa'da ilkel dönemin sorunları çok ciddi bir biçimde beyazperdeye yaftalanıyor .
Bu nedenle Appaloosa oyuncu - yönetmen Ed Harris'in Batı'ya dair nostaljik fakat sert görüşlerini içeren ideolojisinin daha açık görüşlü toplumlarda psikolojik karmaşaya yol açmasını dile getiriyor .
Filmin başındaki şerif ve iki yardımcısının öldürülme sahnesi hunharlığın eseriyken , kötü adam Randall'ın üç kanun adamını vururkenki soğukkanlılığı ve olay karşısındaki tepkisizliğiyse yönetmen Ed Harris'in kendi tercihidir .
Belli ki , Ed Harris böyle davranarak farkını ortaya koymak istemiş .
Bolca sahne tozu yuttuktan sonra , yönetmenliğin bir virüs gibi kanına girdiğini fark eden Ed Harris'in özgün bir Western filmine imza atmış olması şüphe götürmez bir gerçek .
Spaghetti Western'lerden ( A Fistful of Dollars , Sabata , Hang Em High , The Good , the Bad and the Ugly ) farklı bir platformda yer alan Appaloosa banka soygunlarından ziyade daha ciddi meselelere burnunu sokuyor : kanunlar .
Yani ' ' kendi kanunu kendin belirle ' ' hesabı .
Tüm bu anlatılanlara istinaden geçmişi bügüne taşıyarak günümüzün Western filmlerine ayak uyduramayan Appaloosa seyircilere retro havası solutan eskitilmiş bir kağıt gibi .
Geçmişi bugüne taşıyan filmin asıl ilginç yanı " modernize " izler taşıması .
Buna karşın görsel efektler kullanılmamış .
Şayet görsel efektler kullanılsaydı filmin eskitilmiş görüntüsü bozulabilirdi .
Eski yılların Western'lerinin yeniden gündeme gelmeleri dışında başka amaçlarla üzerinde biraz değişiklik yapılarak özgün bir biçimde beyazperdeye aktarılmalarının öncüsü olan Appoloosa iyi kotarılmış bir western .
Peki ya oyunculuk ?
Oyunculuklar gerçekten çok başarılı .
A History Of Violence ve Eastern Promises filmlerinin gol yemeyen kalecisi gibi sertliğini her şekilde ortaya koyan Viggo Mortensen adeta şerif rolü için biçilmiş bir kaftan .
Ed Harris için zaten söylenecek laf yok .
Çünkü " görünen köy kılavuz istemez . "
Tespihi masaya yatırıp racona göre konuşmak gerekirse ; Appaloosa başından sonuna kadar bir şeyler anlatmaya çalışan , diğer yanıyla çeşitli mesajlar vererek günümüzün kanunlarını da tartışmaya açan has bir Western .
Bu tarzdan hoşlananlara kesinlikle tavsiye edilir !
