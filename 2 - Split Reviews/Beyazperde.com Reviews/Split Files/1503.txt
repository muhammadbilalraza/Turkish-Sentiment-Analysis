Campeones /  Şampiyonlar ,  Goya ödüllerinde En iyi Film ödülü kazanmasının yanında İspanya’da üç milyonu aşkın kişinin izlediği bir film olmuş .
Film aslında klasik bir başarı , dönüşüm ve kendini bulma hikayesi .
Ama filmdekilerin bir kısmı zihinsel engelli gençlerden oluşunca işin boyutu biraz değişiyor .
Zorluklarla baş etme ve biraz da sosyal sorumluluk havası kazanıyor .
Tabii film bunu kırmak için bir hayli çabalamış , oyuncuların dram hikayelerini çok fazla ortaya çıkarmadan onların yaşamın içinde normal insanlar gibi verdikleri mücadelelere , dayanışma ve birlikte hareket etme duygularına odaklanmış .
Hatta mizahi unsurlar bile eklenmiş . 
Zihinsel engellilerden oluşan bir basket takımının başına zorunlu koç olarak getirilen Marco Montes’in de önyargılarını , kibrini ve isteklerini törpülediği bir alanı mevcut filmin .
Hatta özel hayatı , annesi , karısı da bu değişim sürecinin içinde bir parça .
Film , ceza olarak verilen şeyin ödüle dönüşmesini destekleyen bir anlatıma sahip .
Biz filmi dublajlı olarak izledik , hatta filmdeki down sendromlu oyuncu bir down sendromlu tarafından seslendiriliyor .
Filmin geliri de İstanbul Zihinsel Engelliler İçin Eğitim ve Dayanışma Vakfı ( İZEV ) ’e aktarılıyor . 
Filmde karakterlerle bağımız , bağlantımız hepsine bir özellik yüklenerek sağlanıyor .
Bir tanesi suyu sevmezken , bir diğeri ters bir uzak mesafeden basket atmayı deniyor , başka bir tanesi hastalık hastası olma durumuyla öne çıkarken , başkası kendisini değil karşı tarafı engelli olarak görmeyi tercih ediyor .
Film bu özelliklerin bir kısmının aşılmasına yardımcı olurken , bazılarını güzel detaylar olarak filmin içine yayıyor ve tekrarlıyor .
Bu tekrarlar çoğu zaman mizahi unsurlarını oluşturuyor filmin . 
Filmde dikkati çeken bir şey de temposu .
Takım sürekli bir yerlerde karşılaşmalara çıkıyor , yolculuk ediyor ve sosyalleşiyor .
Tabii onların toplum içindeki yerleri , konumları ve onlara olan bakış açıları da sürekli sınanıyor .
Bunlara kısaca değinmeyi seçen film , genelde onları kendi ortamlarında , yani antrenman mekanlarında vermeyi seçiyor .
Film o kadar fazla pozitif enerji yayıyor ki , yenilgi bile ekip tarafından alkışlanıyor , kötünün iyisi olarak yorumlanıyor .
Marco Montes’in yerine kendimizi koyduğumuzda gerçekten zorlanacağımız , pes edeceğimiz bir süreç gibi gözükse de sonrasında yaşanan bütünleşmeyi göstermek açısından başarılı bir film olmuş Şampiyonlar .
Ajite etmeden , engellilerin öne çıkmasına ve farkına varılmasına vesile olmuş .
Kesinlikle şansı hak ediyor ! 
twitter . com / banubozdemir
