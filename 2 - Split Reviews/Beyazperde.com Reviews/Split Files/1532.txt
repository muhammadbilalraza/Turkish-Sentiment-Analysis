Hareketi seven New York’lular , Madagaskar Adası'ndaki maceralarına tam gaz devam ediyor .
Shrek ve Shark Tale'in yapımcılarından gelen Madagaskar , 2. filmiyle bu hafta vizyona giriyor .
Amerika'da ilk girdiği hafta sonunda birinci sıraya oturan Madagaskar , Türkiye'de de hayranlarını sinema salonlarına dolduracak gibi gözüküyor .
İlk filmde , New York'ta yıldız hayatı sürerken bir gün zebra Marty'nin New York'taki bir geceyi merak etmesiyle , bizimkiler penguenlerin ardından geceye akarlar ve tabii peşlerine şehrin tüm polis departmanını da takarlar ve kaçarken soluğu Madagaskar Adası'nda alırlar .
Bu ikinci filmde , tüm tayfanın hep birlikte New York'a dönme planları istenildiği gibi gitmez ve uçakları havalandığı gibi yeri boylar .
Aslında bu , kapalı kapıların ardında yıllarca sürdürdükleri yaşamdan sonra kendi doğal ortamlarında kendilerini keşfetmenin macerasıdır .
Alex , Gloria , Marty ve Melman ilk önce ait oldukları yere kavuştuklarını düşünseler de zaman içinde bilmedikleri , zorlu bir yaşam içine düşerler ve yine kendilerine inanmak için uğraş içine girerler , yani tipik Amerikan değerleri burada da karşımıza çıkıyor .
Onun dışında film tam bir devam filmi niteliğinde , ana karakterlerin kendini çözümlemesi dışında yan karakterler de birinci filmden bildiğimiz özellikleri ile yansıtılmış .
Bu filmde büyüklere yönelik yetişkin bir mizah anlayışından da bahsedebiliriz .
Çocukların anlayamayacağı ya da ağır olabilecek bir mizah anlayışı da var ki , bu espriler birçok yetişkini de içine çekecek .
Ama tabii ki film her yaştan insana hitap etme özelliğini kaybetmiyor .
Devam filminde bir nine karakteri yaratılmış ki kesinlikle filmi eğlenceli kılan unsurlardan biri ve hikayeye çok güzel yedirilmiş .
Sonuç olarak özellikle Madagaskar hayranlarının kesinlikle kaçırmaması gereken film , 2 saatini gülmeye ve kafa boşaltmaya ayırmak isteyenler için Madagaskar Adası'na yapılacak eğlenceli bir yolculuk sunuyor .
Biz şehirliler betondan vahşi bir ormanın içinde yaşıyoruz .
Lüksü geçin ana ihtiyaçlarımız için dahi çoğu zaman savaş veriyoruz ve bu hayat içinde kendi yerimizi anlamaya çalışıyoruz .
Bizim hayatlarımıza paralel giden ders dolu bir hikaye var karşımızda .
