Noel Gecesi Kabusu'nun sanat yönetmeni Deane Taylor'ın imzasını taşıyan eğlenceli animasyon Blinky Bill : Kahraman Koala modern fabl türündeki dinamik bir macera .
Çocukların severek izleyebileceği animasyon filmin görüntü kalitesi ve senaryosu biraz ham olsa da 10 yaş civarı çocuklara dek uzanan bir yelpazede minik seyircileri fazlasıyla memnun edebilecek bir film .  Görüntü kalitesine gelirsek filmde netlik sevenlerin biraz sinirini bozabilecek çizgiler söz konusu .
Acemi bir çizim hatası gibi duran görseller aslında çocukların beğenilerine hitap edebilecek türden tasarlanmış .
Renk seçimleri ve kıyafetlerin biçimlerine varana dek karakterin çocuk olduğu hissiyatı uyanıyor .
Yola düşen küçük bir çeteyi seyrettiğimiz filmde karakterlerin altyapıları ise inanılmaz sağlam bir şekilde oluşturulmuş .
Adeta onları tanıyormuşçasına ne tepki vereceklerini ve ne yapacaklarını görebiliyorsunuz .
Seslendirme kadrosuna gelirsek Yekta Kopan'ın yakın zamanda neredeyse her animasyon filmde karşımıza çıkan sesi bu filmde de baş köşeye kuruluyor .
Zira haylaz koalamız Blinky'yi kendisi seslendiriyor .
Kopan'ın sesinin karaktere çok uyduğu bir gerçek , ancak kimi noktalarda daha tiz bir sese ihtiyaç duyulduğu hissi uyanıyor .  Elif Acehan ise dişi koalamız olarak çok daha başarılı bir seçim olmuş .
Adeta " cuk " oturmuş denebilir .
Havalı kertenkele için ise tiyatro geçmişi ise sesini harkulade bir biçimde kontrol edebilen Ziya Kürküt'ün seçilmesi harika olmuş .
Seslendirme kadrosu yönünden orijinal kadrodan çok daha iyi seçimler yapıldığı bile söylenebilir .  Kung Fu Panda serisi ile Panda Po gönlümüze taht kurmuştu .
Blinky ise onun yeni bir akrabası tadında geliyor .
Kedi , köpek gibi " evcil " hayvanlardan çıkıp da yabani dünyaya da aile sevgisi ve dostluk aşılayan yeni nesil animasyonların güzide örneklerinden biri olan filmde Po'nun yerinde Blinky'yi görüyoruz .
O da tek başınayken bir grubu bir araya getiriyor , onların istemsizce " yapışkan " ı oluyor , onları bir arada tutuyor .
Aynı şekilde kaybolan babasının peşi sıra gidiyor ve onu aramaktan asla vazgeçmiyor .
Aynı şaşkınlık ve komiklik derecesi Blinky'de de mevcut , ancak Po kadar başarılı bir karakter ortaya çıkmamış ne yazık ki .
Modern fablların olmazsa olmazı olan şiddet ise türevlerine göre bu filmde çok daha makul seviyede tutulmuş .
Kahramanlarımızın başı derde girse de Minyonlar gibi örneklere oranla çok daha sakin ve " güvenli " bir film izliyoruz .
Şiddet öğesini ancak yırtıcı hayvanlarla kısıtlayan filmde şehir hayatı ile yabanıl hayatın karşı karşıya geldiği sahnelerde de bol bol dikkat çekici göndermeler var .
Hayvanlara yapılan zulmün elbette ki izlerini göreceğimiz filmde koalalarımız Avustralya’nın tehlikeli ve vahşi doğasında çıktıkları yolculukta şehir hayatı da olmak üzere birçok engeli aşmak zorunda kalıyor .
Animasyon yapımların son dönemde ağırlıklı olarak hayvanlar üzerinden ilerlediğini düşünürsek ve tıpkı sinemanın her dalı gibi tutulan türde birçok örneğin peşi sıra üretilmeye , hatta adeta yığılmaya başlandığını göz önünde bulundurursak Blinky Bill sadece çocuklara yönelik tutulan mizahı , yetişkinleri çemberin dışında kabul ederek bir karma yapmaya çalışmaması , renkleri , dili ve minik seyircilere göre ayarlanmış dozunda aksiyonuyla eğlenceli bir yapım ortaya koyuyor ve türdeşlerinin arasından sıyrılmayı başarıyor .
Panda Po'nun bir nevi benzeri olarak puan kaybetse de filmin genel akışı açısından minik seyircileri rahatlıkla götürebileceğiniz keyifli bir film .
