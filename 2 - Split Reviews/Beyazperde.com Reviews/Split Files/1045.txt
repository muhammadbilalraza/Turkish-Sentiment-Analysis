Geçen yıl Antalya Altın Portakal’da görücüye çıkan Ömer Uğur imzalı Guruldayan Kalpler vizyon yolculuğuna kısa bir ara verdikten sonra bu hafta artık sinemalarda .
Guruldayan Kalpler ismine de taşıdığı mizahın ışığıyla sanat denen olgunun sanatçı , sanatsever ve biraz da onun uzağında kalan bir kesim için anlamını sorguluyor .
Film değişik bir sanat atölyesinde çekildiği için röportaj yaptığımız sırada Ömer Uğur’a sormuştum , orası kimin atölyesi diye .
Kars’ta ‘ucubik’ heykeli yapan heykeltıraş Mehmet Aksoy’un atölyesiymiş orası .
İşte oradan bile filmin ( daha geniş anlamıyla ülkenin ) sanata bakışının zeminini az çok anlayabiliriz .
Filmin başka bir önermesi de sanatın objektif bir beğeni zincirinden çok sübjektif bir içsel değer taşıdığına dikkat çekmek .
Tabii günümüz modern sanatına da içten içe ufak taşlamalar yapmak .   Filmin zeki , akıcı ve samimi durum komedisine kayan hal ve tavrı gayet iyi , zaman zaman dizi sınırlarına taşsa da …
Çokça İstanbul’un kenar mahallesinde geçen hikaye aydın okumuş kesim ve cahil alt kesim arasındaki sanata bakış farkından fazlaca besleniyor ve buradan gayet iyi niyetli ve akıcı bir komedi malzemesi çıkarıyor .
Özellikle de Kaos adı taşıyan ( ve adı gibi kaotik olan ) sanat eserinin kaybolması , tekrar yapılması , sanat eserinin çoğaltılması , kopyalanması ve bunun kolayca yapılması filmin mizahi dozajını bir hayli arttırıyor ve bu eleştirel yan filme hicivsel bir doku da katıyor .
Hatta bu tekrarlar filmi keyifli hale getiren unsurların başında geliyor .
Filmin iki atmosferi var .
Biri sanat atölyesi , diğeri de sanata ister istemez kucak açan kenar mahalledeki ev !
Tabii işin içine sanat hırsızları da girince filmin aksiyonel komedi payı da artmış oluyor .
Sanatçının kendine has yalnızlığı ve sadeliği heykeltıraş kadının hayatına yansırken , işçi ailesinin renkliliği de zıtlık teşkil eden ve filme değer katan durumlar .
Diğer oyuncuların başarısı bir yana işçinin karısı Vicdan’ı canlandıran Algı Eke’nin oyunculuğu gerçekten de göz dolduruyor , ortama yaydığı enerjiyle filme çok şey kattığını söylemek mümkün ve olası bir komedi potansiyelinin de kendisinde olduğunu …
Velhasıl Guruldayan Kalpler sanatı ve sanatçıyı hatta bizleri dahi karın değil de kalpler üzerinden doyurmaya çalışıyor , bunu da mizahi bir tatta yaparak yanlış anlaşılmaları ve zıtlıkları hikayeye güzel bir besleme aracı olarak koyuyor . twitter . com / BanuBozdemir
