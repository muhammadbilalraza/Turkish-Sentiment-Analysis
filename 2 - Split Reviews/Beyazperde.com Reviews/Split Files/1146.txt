Endüstrileşmiş ve tam anlamıyla " sektör " sıfatına haiz olmuş tüm alanlarda orijinal fikirler para eder .
Sinema da böyledir .
İlk Testere filminin başarısı bu bakımdan sürpriz değildi .
Orijinal bir kötü adam , değişik bir anlatım biçimi ve heyecan verici , gerilim dolu , sürpriz sonlu bir senaryoya sahipti Testere .
Devam filmine de ( demir ) kapıyı sonuna kadar açmıştı finalde John .
Kanser hastası sadist katil John tiplemesi gerçekten son derece yaratıcı bir fikirdi .
Özellikle cinayet filmlerinin olmazsa olmazı " gerekçe ( motive ) " gayet başarılı bir şekilde aktarılmış , oyunculuk ve teknik yönetim kusurları güçlü senaryo sayesinde örtbas edilmişti .
John daha fazla oyun , daha fazla kan istedi ve karşımıza Testere 2 geldi .
Hemen söyleyelim ; Testere 2 iyi bir devam filmi .
İlk filmden tanıdık gelebilecek kanlı bir açılışla başlıyor ve temposunu hiç kaybetmeden bitiyor .
Testere 2'nin ilk bölümden temel farkları ise şunlar : Öncelikle " gore " sınırlarında gezecek kadar kanlı olması .
Bu filmde gereğinden fazla kan , vahşet ve ceset var .
Ölü sayısının çok fazla olması bir yana , bu seferki ölümler daha alengirli , daha eksantrik .
Artık , akla hayale gelmeyecek cinayetler , Darren Lynn Bousman ve Leigh Whannell'in hastalıklı zekalarının bir ürünü mü yoksa film yapımcılarının zorlaması bilemiyoruz ama itiraf etmek gerekir ki " slasher " hayranlarını büyüleyecek bir yığın " ilk " e rastlamak mümkün .
Testere 2'nin ikinci önemli farkı ise çok daha fazla sürpriz içermesi .
Bu sefer şaşırtmacalar sadece finale yakın yerlerde değil , filmin geneline yayılmış durumda .
Bir kısmı zorlama olduğu hissi verse de o kadar çok şok edici gelişme oluyor ki , küfürlü " ünlem " ler savurmamak elde değil .
Fakat izleyiciyi dumura uğratmayı hedefleyen asıl sürpriz , olayların gelişimini dikkatlice takip eden bir izleyici için tahmin edilebilir olmuş .
Katliamların yol açtığı kan gölünden kafasını kaldırabilenler için senaryoya birçok ipucu serpiştirilmiş .
Testere 2'nin bir başka önemli farkı ise hakkında daha fazla ayrıntı öğrenilmek istenen John'un ( testere , video teyp katili ) daha ön planda olmuş olması .
Bu sefer sadece sesiyle değil , varlığıyla da beyazperdeyi onurlandırıyor .
Bu " sui generis " cani tiplemesinin kendini aklamaya ve önemli bir yere oturtmaya çalışma çabası içine girmesi " ben bu güne kadar hiç cinayet işlemedim " gibi akılcılıktan uzak hatta düpedüz dandik repliklere ihtiyaç duyması ve adeta Hannibal Lecter'laşmaya çalışması çok yanlış olmuş .
Hayatta kalma içgüdüsünü ortaya çıkartmayı kendine amaç edinmiş olması hoş görülebilir ama yöntemlerini aklamaya çalışması saçma olmuş .
Yine de John'un " yaşamın değerini bilmeyenler , yaşamayı hak etmezler " sloganı ve ne zaman öleceğini bilmenin insan yaşamını nasıl altüst edebileceğine dair görüşleri tartışmaya değer .
Testere 2'de ilk Testere'den üç ayrı karakter tekrar kullanılmış .
Burada özellikle Amanda'nın devam filmine güç kattığı ortada .
Bubi tuzakları ile dolu labirentimsi mekanda " yaşam mücadelesi " veren kurbanlar içinde tek öne çıkan karakter onunki .
Ayrıca kötüye giden hayatının acısını sigaralardan ve şüphelilerden çıkaran polis Eric de , filmin bir başka ilginç karakteri .
Testere 2 , özel efektler hariç görsel yönden çok zayıf bir film .
Kamera kullanımı , hikaye anlatım üslubu , müzik seçimi hatalarla dolu , oyunculuklar ise vasat düzeyde .
Yetersiz bir iş çıkaran yönetmen Darren Lynn Bousman henüz daha yolun çok başında ama Joseph Mankiewicz'in de buyurduğu gibi " iyi yazılmış bir senaryo zaten yönetilmiş demektir " .
Karşımızda iyi bir film var .
Testere 2 , bolca kan ve katliama katlanabilenlerin ve ilk Testere filminin hayranlarının görmesi gereken gerilim dolu bir macera .
