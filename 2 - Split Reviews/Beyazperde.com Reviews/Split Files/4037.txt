Genç sinemacı Leon Ford'un ilk yönetmenlik denemesi olan bağımsız Avustralya yapımı Ultra Mega Süper Kahraman ( Griff the Invisible ) ' ın başrol oyuncusu Ryan Kwanten'ı birçoğumuz True Blood dizisinde canlandırdığı Jason Stackhouse karakteriyle tanıyoruz .
Geçtiğimiz Şubat ayında 10. ! f İstanbul AFM Uluslararası Bağımsız Filmler Festivali'nde gösterilen " Ultra Mega Süper Kahraman " ın Amerika Birleşik Devletleri'nde " True Blood " ın 4. sezonunun yayınlandığı şu günlerde vizyona girmesi de bu nedenle manidar .
İtiraf etmek gerekirse " True Blood " hayranlarının filmle ilgili kafalarında oluşan en can alıcı soru da Kwanten'ın Jason Stackhouse'a referans vermeksizin , bambaşka bir karaktere bürünüp bürünemediği .
Kwanten , " Ultra Mega Süper Kahraman " da gündüzleri sıradan bir ofis çalışanı , geceleri ise cesur bir süper kahraman olan Griff'e hayat veriyor .
Griff'in gerçeklik anlayışı Jason Stackhouse'un " True Blood " ın 3. sezonunda sürüklendiği fantastik ruh haline oldukça benzer .
Ancak Griff'in gündelik ofis hayatında sergilediği asosyalliğe varan çekingenlik Jason'ın girişken yapısına ters düşüyor .
Kwanten , Griff'in gündüzleri ortaya koyduğu yalnız , çekingen ve içine kapanık ofis çalışanı ile geceleri dönüştüğü bilim kurdu süper kahramanı , alışıldık Jason Stackhouse mimiklerine başvurmadan , başarıyla canlandırıyor .
Böylelikle Kwanten , zamanla hayat verdikleri popüler dizi karakterlerinin karbon kopyalarına dönüşen oyunculardan olmadığını ve gelecekte Jason Stackhouse karakterinin gölgesinde kalmadan kariyerine devam edebileceğini kanıtlıyor .
Filmin içeriğine gelirsek ; " Ultra Mega Süper Kahraman " , çoğunluğu çizgi romandan devşirme , popüler ‘süper kahraman filmlerine ' atıfta bulunan bir yapım .
Filmin afişinden de anlaşıldığı üzere bu atıfların ucu Chester Gould'un ünlü dedektifi Dick Tracy'e kadar uzanıyor .
Griff'in kamuflaj olarak kullandığı gündelik ofis hayatı , evinde gizlediği elektronik aygıtları , arkadaş edinmesini imkansızlaştıran süper kahraman kimliği ve tüm bunlar yaşanırken hayatına giren güzel Melody , filmin alışıldık süper kahraman formülünü takip etmesini sağlıyor .
Ancak " Ultra Mega Süper Kahraman " ın nihai amacı klasik anlamda bir süper kahraman hikayesi anlatmanın tersine Hollywood'un süper kahraman filmi formülünü yeniden yorumlamak ve türün kendisi hakkında bir takım eleştirilerde bulunmak .
Filmin esas amacını gerçekleştirebilmek için Griff'i süper güçleri olan karizmatik bir süper kahramandan çok bir bilimkurgu ve çizgi roman fanatiği olarak ele aldığını söyleyebiliriz .
Griff büyük balığın küçük balığı yuttuğu gündelik ofis hayatının sıkıcı gerçekliğinde yaşamak yerine iyilerin kötüleri alt ettiği fantastik alemlerde var olmayı tercih eden ve hayatını bu şekilde yaşayan bir karakter .
Bu tercihin Griff'e sağladığı bir diğer avantajsa etrafındaki hiç kimseyle etkileşime girmeden , kapalı ve bir o kadar da güvenli bir balonun içinde yaşayabilmesi .
Yetişkin hayatına katılmaktan ölesiye korkan Griff'in kendine yarattığı süper kahramanlık gerçekliği sadece adaletin her daim yerini bulduğu bir yer değil , aynı zamanda herkesin çocuk kaldığı bir Peter Pan dünyası .
Bu haliyle " Ultra Mega Süper Kahraman " ın Joshua Michael Stern yönetmenliğindeki 2005 yapımı Hiç Olmadı ( Neverwas ) ' ya benzer bir yanı olduğunu iddia edebiliriz .
Öte yandan , senaryosu da yönetmen Leon Ford tarafından yazılan filmin ilerleyen dakikalarında başkarakterine karşı takındığı tavrın iki film arasındaki yakınlığı ortadan kaldırdığı da açıkça görülmekte .
" Hiç Olmadı , "
Griff'le benzer özelliklere sahip olan Gabriel ( Ian McKellen ) karakterine karşı ne kadar şefkatli ve anlayışlı bir yaklaşım sergiliyorsa " Ultra Mega Süper Kahraman " ın Griff'e olan tavrı bir o kadar acımasız .
Gidişatın ilk bölümünde kendine has tavırları ile sempati toplayan Griff , Melody'e aşık olduğunda izleyenlerle tam anlamıyla bir gönül bağı kuruyor .
Leon Ford , filmin ilerleyen dakikalarında Griff'in süper kahraman kimliğinin aslında topluma dahil olmamak ve hep çocuk kalmak için yaratılan bir savunma kalkanı olduğunu vurguladığında ise Griff'in durumu klinik bir hal alıyor .
Seyredenlerin sempati duydukları gerçekliğin aniden yıkılması ve Griff'in zavallı bir halde sudan çıkmış balık gibi oradan oraya savrulması filme karşı hissedilen yakınlığın yerini öfkeye bırakıyor .
Benim kişisel olarak acemice bir senaryo hatası olarak gördüğüm bu ani dil ve ton değişimi " Ultra Mega Süper Kahraman " ın sonunun ikna edici olmasını ve net bir argüman oluşturmasını da engelliyor .
Anlayacağınız " Ultra Mega Süper Kahraman , " çizgi romanvari sanat ve görüntü yönetimi , İngiliz bilimkurgularını hatırlatan naif teknoloji kullanımı ve Ryan Kwanten'ın başarılı performansı için izlenebilecek bir çalışma .
Fakat sinema salonuna büyük beklentilerle adım atmamakta fayda var .
