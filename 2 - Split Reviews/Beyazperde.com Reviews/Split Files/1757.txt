Salatalık turşusu sever misiniz ?
Ben severim şahsen .
Ayrı markalardan ayrı tatları ayırt edebilecek kadar düşkünümdür .
Günün birinde salatalık turşusunun bir filmde etkileyici bir metafor olarak göreceğim aklıma gelmezdi .
Ve ben bir salatalık turşusundan şimdiye kadar hiç bu kadar tat almamıştım .
Politik bir temayı sıkıcı olmayan bir öyküyle anlatan Elveda Lenin , sıcaklığıyla izleyiciyi kavrayan bir film .
İdealist bir anne ve romantik bir oğul ekseninde gelişen film , kapitalizmin Almanya'nın batısından doğusuna duvarları yıkarak ilerlemesini mizahla damıtılmış bir hüzünle aktarıyor bizlere .
Aktif bir sosyalist olan anne , geçirdiği kalp krizi sonucu sekiz ay boyunca komada kalıyor .
Çıktığında ise hiç bir şey eskisi gibi değil .
Duvar yıkılmış ve kapitalizm bozuk iştahıyla Doğu Almanya'nın her noktasına nüfuz bayrağını dikmek için hızla ilerliyor .
Bitkisel hayatta olan sadece kadın değil , sosyalizm de .
Kalbi ve sosyalizm damarı son derece hassas olan annesine bu durumu belli etmemek için genç adam yepyeni bir dünya yaratıyor neredeyse .
Bu oyunun içine çevresindeki herkesi katıyor .
Film ilk bakışta sosyalizmi olumsuzluyor gibi gözüküyor .
Oysa hayatı ve gerçekleri yansıtırken bir anlamda sosyalizmin sıcak tarafını mizah yoluyla anlatıyor .
Ortaya serilen geride kalmış sosyalizm masalsı bile diyebilriz .
Genç adamın yarattığı otonom dünya , aslında kapitalizmin demirbaş simgeleri tarafından kuşatılan eski Doğu Almanya'yı masalsı bir kurtarılmış bir bölge olarak yansıtıyor .
Kesinlikle ideolojik bir taraf tutma söz konusu değil filmde .
Yönetmen fon olarak kullandığı dönemin ayrıntılarını ince eleklerden geçiriyor .
Bir ailenin nezninde aslında " ağır " olarak nitelendirilebilecek konuyu son derece zevkli bir hikayeyle aktarıyor .
Filmin en dikkat çekici yanlarından birisi Kubrick'e yapılan göndermeler .
Otomatik Portakal'ın başrolündeki Alex'le başroldeki gencin adının aynı olması bunlardan biri .
Genç adamın annesine oda hazırlarken kullanılan hızlı çekim , Kubrick'in filmindeki iki kızla kendi yatağında ' hızlandırılmış ' çekimle seviştiği sahneyle benzeş .
Tüm bu sahnelerde kullanılan müzikler de Kubrick filmlerinin orijinal müzikleri tabi ki .
Yaratılan dünyayı ve genç adamın duyarlılığını görünce akla ister istemez Amelie filmi geliyor .
Üstelik filmin müzikleri Yann Tiersen imzası olunca iki film arasındaki akrabalık kurmak çok da yanlış gibi gözükmüyor .
Ancak Elveda Lenin , pergelini daha geniş bir alanlara doğru açan , farklı bir film .
Filmden çıkınca canınız salata turşusu isteyecek .
Bir çok açıdan sizi tatmin edebilecek bir film olduğu kesin .
Üstüne üstlük böyle bir isteğe de motive etmesi filmin öyküsüne de uyan hoş bir parodi .
Size bir çok tat veriyor ve bitince üzerinizdeki etkisi sona ermiyor .
