Afet filmlerinin üst düzey gerilimli aksiyonuna alışkınız elbette .
Bir yandan insanoğlu bu durumdan çaresizce kurtulmaya çalışırken bir yandan da son saatlerinin hesaplaşmasını yapar .
Fırtınanın İçinde bir afet - gerilim filmi olarak ele alındığında gayet iyi .
Filmi izlerken 1996 yapımı Twister / Kasırga filminin akla gelmemesi ise kaçınılmaz .
Babasını hortuma kurban veren Jo’nun hortumla giriştiği garip ilişkiyi anlatan Kasırga bu filme bir anlamda öncülük etmesi açısından da önemli .
Görünen o ki hortumun içine girmek , o girdaba takılmak bir tutku neredeyse kasırga araştırmacılarında .
Pete’de de aynı tutkuyu görüyoruz .
Kasırga filminde Jo’nun kasırgayla giriştiği iletişimin arka planı olarak babasını kaybetmesi veriliyor ve film Jo’nun bu hırsı yüzünden hayatından uzaklaşan insanlarla olan denklemi kurmaya çalışıyordu .
Fırtınanın İçinde ise birinci şahıs kamera konseptiyle hem belgesel hem de kurmaca tadında bir filme imza atıyor .
Filmi izlerken ( biz de hortumla tanışan bir ülke olarak ) az da olsa iklim değişiklikleri , küresel ısınma ve dünyanın gidişatına taş koyan insanoğlunun taşkınlıklarına gönderme yapan doğa gibi mesajlar beklesem de yemyeşil bir kasabada hortumlar ancak ‘doğa / üstü olayı’ etkisi yapıyor .
Belgesel kanallarında sıkça rastladığımız , şimşek , hortum meraklıları , hortumun neredeyse içine kadar girip çekip yapmak isteyen doğa / maceraseverler filmin önemli bir kanadını oluşturuyor .
Hırslı Pete ve onun hortum merakının peşinde helak olan ekibine iki oğluna analık babalık yapmaya çalışan bir babanın macerası da eklemlenmiş oluyor .
Filmin tüm duygusal açmazlarını , yükselme ve alçalmalarını bir kanara fırlatırsak aslında doğanın peşinde ona çaresizce ama delice eşlik etmeye çalışan bir ekibin macerasından keyif alabiliriz .
Film hortumlardan kaçan insanlar yerine ona ulaşmaya , onu çekmeye çalışan insanların peşinde olduğu için seyircideki adrenalini ve merakı da olabildiğince arttırıyor diyebiliriz .
Belgeselci Pete zırhlı ve hortuma dayanan aracıyla ciddi bir hortum avcısı olarak karşımıza çıkarken , hayattan daha amatör ve youtube tarzı keyif ve like almaya çalışan iki kafadarın hikayesi de bu ciddiyeti kırıp filme daha farklı bir tat katma derdinde !
Hava durumunu takip eden Allison’ın uzak düştüğü kızıyla , okul müdürü Gary’nin ergen iki oğluyla kurmaya çalıştığı aşırı bağlar filmin gerçekçi duygusuna etki ediyor ve filmin gerilimli halini az da olsa aşağılara çekiyor .
Ama diğer insanları umursamayarak , kişisel hırslarını dayatma fikrini zaman zaman kırsa da son hamlede ceza vermeyi de başarıyor film ve klasik bakış açısına bir yenisi de eklenmiş oluyor .
Bu tarz filmler çıkış noktası olarak genelde aileyi kurtarma fikrine abanır , filmin farkı şehri terk etmeye çalışan araba konvoyları , güvenliği sağlamaya çalışan kolluk kuvvetleri , televizyondan kıyamet alameti tarzı haberler geçmeden derdini sakince halletmesi .
Kamerayı bir karakter gibi filmin içine yerleştirmesi düşük bütçeli bir film sempatisi yaratmaya çalışsa da karşımızda teknik sorunlarını neredeyse sıfıra indirgemiş bir film var .
Fırtınanın içine girip biraz da olsa adrenalin kazanmaya çalışanlara tavsiye edilecek bir film . twitter . com / BanuBozdemir
