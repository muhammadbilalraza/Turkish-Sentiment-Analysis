Wim Wenders'ın , 11 Eylül olayı çerçevesinde Amerika'yı eleştirmeye çalıştığı Bolluk Ülkesi filmini hiç beğenmediğimi söyleyerek başlayayım .
Zaten Wenders'in 1993 yapımı In Weiter Ferne , So Nah ! adlı filminden bu yana çektiği hiçbir filme de ısınamadım .
Bolluk Ülkesi filminin en büyük sorununun zamanı bolca kullanmış olması , olayları haddinden fazla uzatmış olması gibi gözüküyor .
Belki de yarım saatte anlatılabilecek bir hikayeyi iki saati aşkın gibi seyirciyi çileden çıkaracak bir süreye taşımış yönetmen .
Hal böyle olunca , filmi sıkılmadan izleyebilmek , detaylara ve ana düşünceye konsantre olabilmek de imkansızlaşıyor .
Bir süre sonra artık ne Lana'nın ne Paul'ün ne olacağını , ne yapacağını merak ediyorsunuz ki bir filmi sürükleyen en önemli duygunun " merak " olduğu hesaba katılırsa , filmin gidişatının bir ızdıraba dönüşeceğini tahmin etmek güç olmasa gerek .
John Diehl'in başarıyla canlandırdığı savaş gazisi Çavuş Paul karakterinin ve hırdavatçı yardımcısının bir zamanlar askerde ast - üst ilişkisi içinde olduklarını ve Paul'ün Vietnam'da maruz kaldığı turuncu gaz yüzünden acayip bir hal almış şizofrenik belirtiler gösteren paranoyak , güvenlik anlayışıyla bozmuş savaş yanlısı bir muhafazakar olduğunu ve bizzat kendisi için çalıştığını anladığımız an film bitseydi müthiş olurdu .
Ama hikayeyi dallandırıp budaklandırarak gerçekleri görmüş , pasifist bir yeğeni filme dahil edip , sanal operasyonlar düzenlemek , dinin kanatları altına almaya çalıştığı yoksulları , Amerika'nın evsiz sorununa bulduğu cılız çözüm aş - evi uygulamasını senaryoya dahil etmek ve ajitasyonu , taraflılığı insanların gözüne sokmak filme çok şey kaybettirmişe benziyor .
Belki film 11 trilyon doları aşan bir değerle dünyada dönen paranın üçte birine sahip bir ülkenin refah içinde yaşayan , dünyadan habersiz insanlarına gerçekleri gösteren bir ayna tutmak , hatta yüzlerine sersemletici bir tokat atmayı başarmış olabilir ama tüm bunların farkında olan kişilere yeni bir şey söyleyemediğini de kabul etmek gerekir .
Tüm dünyada tırmanan Amerikan karşıtlığına ve kökenlerine dair filmin tek çarpıcı bulduğum yeri , Lana'nın başka bir ülkede 30'i aşkın masum insanın ölümüne yol açan 11 Eylül saldırısını duyunca sevinen insanların sıradan , normal hatta iyi insanlar olduğunu söylediği sahne .
Ki öteki dünya zaten bunun çoktandır farkında .
Tüm bu değerlendirmeler ışığında Bolluk Ülkesi'nin yaygın bir kanıyı yapılandıran bir sinema filmi olması kabul edilebilir ve bu açıdan bakıldığında bir eksikliği kapatıyor gibi gözükebilir ; ama sanatsal açıdan bakıldığında ortada sağlam bir eserin olmadığını itiraf etmek gerekir .
Görüntü çalışması ve Diehl'in performansı haricinde filmin elle tutulur bir tarafı yok , böyle olunca da filmi beyazperdede izlemenin sinemasal açıdan bir kazanç olacağını düşünmek yanlış olur . Wenders'in Bolluk Ülkesi , bu filmin yönetmeni kim acaba bile dedirtemeyen , politik bir tavra kurban edilmiş gereğinden fazla uzun bir dram .
Nerede o Himmel Über Berlin'i , Paris , Texas'ı çeken ve bize bulutları sevdiren ve Berlin'i hissettiren , kartal gibi uçmamızı sağlayan yönetmen ?
