Animasyon sanatının tarihinde Fransız Sineması’nın çok özel bir yeri var .
Yetmişli yılların saykodelik ortamından izler taşıyan Fantastic Planet ve Time Masters gibi klasikler ve yakın dönemden Belleville’de Randevu ve Corto Maltese , Fransız animasyonunun gücünü ortaya koyuyor .
René Laloux gibi usta yönetmenler , bilim kurgu ve fanteziyi sınıf mücadelesi ve çevre gibi ciddi meseleleri tartışmak için ustaca kullandılar ve animasyon sanatının ' yaşını ' yükselttiler .
Fransız sinemacılar , Hollywood’un ve Japon animecilerin aksine , günümüzde bile klasik türde animasyonlar yapmaya devam etti ve bilgisayar teknolojisinin verdiği imkanları öykünün gerektirdiği ölçüde kullandı .
Fakat , Rönesans’ın çiçeği burnunda yönetmeni Christian Volckman , bu eğilimden radikal bir şekilde ayrıldı ve geçiş dönemini atlayarak Günah Şehri ve Karanlığı Taramak’ın yanında yer alabilecek yenilikçi bir animasyona imza attı .
Rönesans , son yıllarda yeniden popüler olan kara film türünden ve cyberpunk gelecek tasarımlarından aldıklarını çizgi romanımsı bir atmosferin içine yerleştiriyor .
Yapım , teknik anlamda pek çok sahnesi ile nefesleri kesmesine rağmen , senaryosu ile tatmin etmeyi başaramıyor .
Karas isimli efsanevi , cool ve soğuk bir polisin kaybolan bir araştırmacıyı bulmaya çalışmasını anlatan hikayede , kahramanımız , araştırmacı kadının kız kardeşinin de yardımıyla , olayların hiç de göründüğü gibi olmadığını keşfediyor .
Şirketin ölümsüzlük peşinde olduğunun anlaşılmasıyla birlikte , araştırmacının sadece bulunması değil , bulunup yeniden saklanması kaçınılmaz oluyor .
Yakın zamanda sinemalarda izlediğimiz Paris I Love You , başrolüne şehrin sokaklarını koymasına rağmen , hiçbir anında sıkıcı bir belgesele yaklaşmıyor ve dikkat çekici öyküler sunuyordu .
Rönesans , soğuk ana kahramanı ve göstermelik romantizmiyle kamerasını çoğu zaman iç dünyalardan ve iç mekanlardan dışarıya çıkarıyor ve 50 yıl sonrasının Paris’ini gösteriyor .
İki zıt rengin kısıtlayıcılığına rağmen , mimari açıdan kusursuz ve ilham verici olan Paris’i izlerken , tatsız öyküden uzaklaşıp hayallere dalmak hiç de zor değil .
Aslında Rönesans’ın esas problemi , izleyiciyi test sürüşü yapmaya davet eden diğer animasyonlarla aynı .
Enki Bilal’ın Kadın Tuzağı ve Neil Gaiman ile Dave McKean’in MirrorMask filmleri de görsel anlamdaki etkileyiciliğini senaryo kısmında sürdüremeyen çalışmalardı .
Rönesans , kara film’lere özgü bir gizeme ve sürükleyiciliğe sahip olsa da , görüntülerin senaryo için değil , senaryonun görüntüler için oluşturulduğunu düşündürtüyor .
Soğuk bir polis , güçsüz hisseden bir kadın , dünyayı ele geçirmeye çalışan bir şirket , ölümsüzlük ve tahmin edeceğiniz diğer şeyler .
Animasyonu saf bir öykü anlatma sanatı olarak düşünmek veya Fransız sinemacıların sürekli Belleville’de Randevu türünde filmler yapmasını arzulamak anlamlı olmaz .
Fakat Rönesans’ın altı yıl süren bir çalışmanın ürünü olduğu gerçeği senaryoya pek yansımamış .
Animasyon sanatçıları , daha önce yapılmamış olanı denemek ve ilk olmak gayretiyle , çizgi roman sanatına yaklaşmayı sürdürüyor .
Rönesans’ı da aslında biz daha önce çizgi roman sayfalarında görmüştük .
Son yılların en çarpıcı grafik romanlarından , yukarıda bir karesini gördüğünüz Black Hole’u yaratan Charles Burns’un sanatında .
İçerik anlamında daha çok yetişkinliğe geçiş evresine dair karanlık hikayeler anlatsa da , Burns gerçek bir kontrast ustası ve yeteneğini hem siyah ve beyazda , hem de senaryolarında göstermeyi beceriyor !
Tahmin edeceğiniz gibi , Black Hole’un sinema filmi olması için hazırlıklar yakın zamanda başladı .
Görsel açıdan Rönesans kadar ışıltılı olur mu bilemeyiz ama , dehşetengiz bir hikayeye sahip olduğunu söyleyebiliriz .
Aslında Rönesans’ın bir ilk film olduğunu da hesaba katarak , Black Hole projesini Christian Volckman’a paslamak kulağa hiç fena gelmiyor .
Kesinlikle yönetmene bir şans daha vermek lazım .
Fakat şans vermek yetmez !
Yanında da iyi bir senaryo .
