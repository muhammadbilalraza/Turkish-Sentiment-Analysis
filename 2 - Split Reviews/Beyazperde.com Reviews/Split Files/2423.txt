Son dönem çocukların olduğu dram yapımları bir hayli ön plana çıktı .
Mavi Bisiklet , Rauf ve Sivas bu gibi çocukları merkezine yerleştiren pastoral dramlara başarılı örnekler .
Bu kategorinin bir diğer adayı da Beyaz Balina .
Moby Dick'in büyüleyici hikayesine tutulan 2 çocuk , ikisi de apayrı birer dünya , ancak ikisini bağlayan devasa bir dostluk .
Beyaz Balina filminin bir bölümü gerçek bir hikayeden esinleniyor .
Ailesini kaybederek dedesinin köyüne taşınan küçük Ali ve doğduğundan beri köy dışında bir şey bilmeyen küçük Vahap .
İkisinin ortak kümesi ise yıllara meydan okuyan Beyaz Balina romanı oluyor .
Ali yaralı bir çocuk , Vahap ise öfkeli .
İkisinin birbirlerine iyileştirme şansı doğuyor .
Vahap'ın karakteri Ali'ninkine göre çok daha fazla çatışma barındırıyor .
Babasıyla çatışmalı ilişkisi , annesinin yetebildiğince verdiği sevgisi ve şefkati , Vahap'ın köyde tecrübe ettikleri .
Okulu sık sık asan , hırsızlık yapan , yeni tanıştıklarına karşı kötü olan bir çocuk Vahap .
Ancak Ali'nin karakterinin derinliği , yardımseverliği , iyiliği Vahap'ı da değiştiriyor .
Bu iki çocuk arasındaki akışa , çocukların ne kadar gaddar ve ne kadar masum olabileceğine dair başarılı bir örnek teşkil ediyor .
Vahap'ı canlandıran Efe Karaman geleceğin parlak isimlerinden biri olabilir .
Doğal bir oyunculuk , aynı anda hem duygulandırıp hem de umut verebilen bir performans .
Acımasız baba rolündeki Umut Karadağ'ın da performansı izleyicileri kendinden korkutacak kadar başarılı .  Kaan Ürkmez her ne kadar boynu bükük bir çocuğu oynasa da Karaman'ın ulaşabildiği seviyeye ulaşamamış .
" Koreli " karakteri ise filmin başından sonuna kadar bir gizem olarak kalarak seyircilerin ilgisini çekiyor .
Atilla Pekdemir'i ise 3 yıl aradan sonra beyazperdede görmek güzel bir sürpriz oldu .  
 Majid Majidi'ye bol bol gönderme var filmde .
Dili yaklaşmaya çalışmış .
Pastoral doku bol , ağır çekim sahneler bol , gün ışığından çokça faydalanılmış .
Filmin köyde geçmesinin avantajları sonuna kadar zorlanmış kısacası ; bu açıdan biraz eğretiye kaçan noktalar da yok değil .
Filmin genel akışında müzik kullanımı ise aşırı kaçmış .
Benzer notalar sürekli olarak seyircinin kulağına doluyor ; müziksiz geçen sahne yok gibi .
Müzik kullanımında aşırıya kaçılması seyirciyi ilk yarıda rahatsız etmese bile sonlara doğru bir hayli yoruyor .
Ancak renk kullanımları bir hayli güzel , görüntü yönetmenliği tatmin edici ama ve renk seçimi genel olarak başarılı .  Bazı sahnelerde polenlerin uçuşması , rüzgarların esmesi fazla dramatize dursa da , senaryo açışından bir paralellik söz konusu .
Zira filmde kitap okuma / okutma coşkusu dışında neredeyse umut verici hiçbir şey yok .  Baştan aşağıya acı dolu karakterler , yaralı ruhlar , talihsizliklerle dolu bir geçmiş .
Nasıl ki resim sanatında en karanlık tabloda bile bir noktada dengelemek için açık renk kullanımı gerekiyorsa , bir yedinci sanatta da öyle olduğunu düşünüyorum .
Filmde seyirciyi çökerten pek çok acı ve dram olmasına rağmen umut verecek ve tutunmasını sağlayacak dal sanki özellikle eksik bırakılmış .
Ancak bu anlaşılabilir bir aksilik .
Zira film Doğu Türkistanlı sinemacı Uygur Öztürk'ün Türkiye'de çektiği ilk uzun metrajlı sinema filmi .
Her ilk filmin handikapları olur ki yabancı bir sinemacının bu coğrafyada , bu coğrafyanın insanlları ve koşullarıyla iş yapmaya çalıştığını unutmamak gerek .
Finale doğru seyirciye ağır gelebilecek dram yüküne karşı da uyararak bu hafta sonu yanınızda mendillerinizle salona gitmenizi tavsiye ederiz !
