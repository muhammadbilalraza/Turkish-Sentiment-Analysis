Mr .
Hollywood’un yeni oyuncağı çocuk oyuncakları .
En popülerinden en marjinaline çizgi romanları filmleştiren yapımcılar , popüler kültürün diğer fırsatlarını da kaçırmamaya özen gösteriyor .
Son dönemde video oyunları , eski çizgi filmler ve hatta popüler çocuk oyuncakları da hızla filmleşiyor .
Bu filmleştirme sürecinin doruğa çıktığı 2006-2007 döneminde ise gerçekten çok acayip örnekler çıkarıyor karşımıza .
Yapımcıları arasında doğuştan prodüktör Avi Arad’ın da bulunduğu Bratz , son zamanlarda izlediğimiz hayal gücü en zayıf çocuk filmi .
Yetişkinleri de türe çeken hayallerin yerini bu filmde moda almış sanki .
Bratz sadece dış görünüşleri değil , ilgi alanları ve yetenekleri de farklı olan dört sıkı arkadaşın okul dönemini anlatıyor .
Aynı okula kaydolan kızlar , okula adaptasyon döneminde kendilerine yakın buldukları bir gruba ait olma ihtiyacı hissediyorlar ve bu durum grubun parçalanmasına neden oluyor .
Zamanla çeşitli olaylar dörtlünün yaptıkları hatayı fark etmesini sağlıyor ve kızlar güçlerini okulun torpilli şov kızına karşı birleştiriyorlar .
Filmin senaristleri işi alır almaz iki konuda kesin bir karar almışlar .
İlki , filmin son dönemde iyiden iyiye popüler olan seksenlerin gençlik filmlerini örnek alması .
Ferris Bueller’le Bir Gün’ün filmin bazı tiplerine ilham verdiği son derece açık .
Genellikle burun kıvrılan okul filmlerinin en çok seksenlerde popüler olduğu ve klasiklerini de o dönemde yarattığı düşünülürse , mantıklı bir karar .
Bir de canlandırılan oyuncakların dünyalı izleyici kızlara çeşitli mesajlar vermesi amaçlanmış .
Çizgi filmlerde bu kaygı ne kadar vardı bilmiyoruz ama filmin beylik mesajları arasında farklı olana hoşgörü gösterme , sürüden ayrılarak birey olma gibi doğru düzgün hikayeleşmeyince havada kalan klişeler var .
Bu iki kararın filmin ana hikayesine ve sulu esprilerine yön verdiğini ve yetişkin izleyici için sonu başından belli , sürükleyicilikten yoksun bir filmin ortaya çıktığını söyleyebiliriz .
Filmin düşündürdükleri arasında ise öğrencilerin okula bir defileye gider gitmelerinin altında yatan nedenler öne çıkıyor .
Şüphesiz bu durum eğlence sektörüyle birlikte hareket eden modacıların belki de en büyük başarısı .
Modacılar uzun bir süredir gençleri ve hatta çocukları da birer yetişkin tüketici gibi kabul ediyor ve özgün reklam kampanyalarıyla onları da kendine bağlıyor .
Bratz farklı ırklardan ve renklerden olana güya saygı duyarken insanları moda kriterlerine göre ayırmayı da ihmal etmiyor .
Bu arada sürüden ayrılmanın yollarından biri de daha renkli , daha cafcaflı , daha profesyonel bir şekilde giyinmek oluyor .
Eskiden çocuklar ellerindeki renkli kumaş parçalarıyla bebeklerini farklı şekillerde giydirirdi şimdi aynı yöntemi kendi tarzları için uyguluyorlar .
Bratz dünyasında giyim konusuna yeterli bütçe ve zaman ayırmayanların okul ' podyumunda ' pek şansı yok .
Bu arada filmin en şaşırtıcı ve anlamsız performanslarından biri de esasında tüm zamanların en ilginç oyuncularından biri olan Jon Voight’a ait .
Daima beyazperdede bir ciddiyeti ve ağırlığı olmuş bu ' Geceyarısı Kovboyu ' filmde yabancılaştırma efekti rolünü üstleniyor .
Bu kadar gevezelikten sonra peki başarılı bir Bratz filmi nasıl olurdu sorusuna da kendimizce cevap verelim : Bratz’i alın ve bütünüyle ti’ye alan bir proje hazırlayın .
Bu formül yüzde yüz tutacaktır .
Çocukların bile daha fazla eğleneceğine şüphe yok .
Bu kadar basit !
