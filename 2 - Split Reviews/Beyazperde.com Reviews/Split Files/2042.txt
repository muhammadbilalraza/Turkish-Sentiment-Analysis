2010 yılında Üç Harfliler : Marid'i çeken Arkın Aktaç üç yıl sonra çektiği Şeytan - ı Racim'le yolunu daha çok korku sineması üzerine çizeceğini düşündürüyor .
Şeytan - ı Racim korku öğesi olarak yine gelenekseli kullanıyor ve insana musallat olan cin / şeytan üzerine yoğunlaşıyor .
Korku öğelerinin bu kadar kısıtlı olması ve korku filmi çeken her yönetmenin ' musallat ' mantığını kullanması bir süre sonra benzer temalı filmlerin çıktığını gösteriyor karşımıza .
Hasan Karacadağ'ın çeşitli denemelerle çeşitlendirdiği filmlerinin yanında daha ' düz ' ve ‘sakin’ kalıyor ama Şeytan - ı Racim !
Normal giden hayatlara kabus , halüsinasyon şeklinde çöken bilinmeyen varlıklar burada kendini bir öğrenci evinde gösteriyor .
İki ev arkadaşı olan Salih ve Emrah arasında uzayıp giden olaylar zinciri Emrah'ın evden ayrılması ve ailesinin yanına dönmesiyle başka bir boyut kazanıyor .
Öncelikle uzun tutulmuş bir giriş var karşımızda , iki arkadaş arasındaki belirsiz gerilim ve değişimi anlatmak için kullanılan yöntem daha kısa bir biçimde verilebilirdi .
Uzun ama etkisiz !
Olayın sebebiyet verdiği durumla karşılaşmamız ise neredeyse filmin sonlarını buluyor .
Oraya kadar çoğunlukla Emrah'ın değişimlerini izliyoruz .
Kız arkadaşını hamile bırakan ve daha sonrasında onu istemeyen Emrah'a musallat olmaya çalışan cinlerin neden arkadaşı Salih üzerinden geldiği ve onun cinlerle hangi konuda anlaşma yaptığı ise arada kaynıyor .
Yani cinler Emrah’ı cezalandırmak için kolları sıvamış vaziyette !   Filmde bakırcı Mehmet Efendi üzerinden giden bir çözüm süreci var .
Altan Gördüm'ün canlandırdığı karakterin öfkesi , gizem ve olaylara müdahale şekli film boyunca kafa karıştırsa da sonunda oturuyor neden öyle olduğu .
En azından sonuna saklanmış bir gizem ve ters köşe yapma durumu var seyirciyi .
Bu tarz filmlerin , genelde benzer temalar üzerinden döndüğü için artık seyircinin beklentisini karşılamadığını düşünüyorum .
Korku filmlerinin ortam yaratma , karanlığa sığınma hali ise artık etkisiz eleman kıvamında .
Seyirci üst üste korku klişeleriyle korkutulmaya çalışıldığı ve benzer ortamlara çekildiği için bunalıyor diye düşünüyorum .
Korku filmlerinde normal , ışıklı ve sıradan sahnelerin arttırılmasını talep ediyorum .
Zira arka arkaya sıralanmış ve seyirciyi zorlayan sahneler bütünü sıkıcı oluyor .
Karacadağ'ın son filmi Dabbe : Cin Çarpması'nda aydınlık tek bir sahne görememenin bunalımıyla isyan etmiştim .
O yüzden bu filmler bir süre sonra korku gerilim vermekten çok bunaltıyor diyebilirim .
Şeytan - ı Racim korku filmi havasından uzak , yani seyirciyi korkutmak için çok da kasmıyor .
Aslında iyi de yapıyor .
Daha çok bir durum filmi havası yaratıyor .
Bir yüzük ve karşısına koyduğu mühür ile dolanan film , Salih ve Emrah üzerinden şeytanın yolunu değil , hakkın yolunu seçin önermesi yapıyor .
Şeytan cezalandırır , Tanrı affeder diyor ama bunu cinlerin insan beden ve ruhuna yaptığı tahribatı göstererek yaptığı için işin uhreviyat katı artıyor .
Yani korku filminden çok inanç filmine dönüşüyor .
Bir de dediğim gibi musallat olma halinin arka planı bir hayli yetersiz .
İşin teknik kısmını artık bu tarz filmlerde üç aşağı beş yukarı başarılı bulduğumuzu söylemeliyim .
Sonuçta teknoloji ilerleyen bir şey ve bu da filmlerin içine daha doğal bir biçimde yerleşiyor artık .
Burada da öyle , dumanlar ve yüz değişimleri mekan destekli olarak iyi yansıyor ama bu nedense benzer filmler izlediğimiz duygusundan uzaklaştıramıyor bizleri .
Bunun da formülü korku sinemasına farklı doneler katmaktan geçiyor .
Cinler musallat olmasın artık ! twitter . com / BanuBozdemir
