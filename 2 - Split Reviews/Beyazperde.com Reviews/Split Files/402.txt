Son Durak ( Final Destination ) serisinin bütün filmleri başarılı olmuş bir formül üzerinden yapısını inşa eder .
1. adım : Bir grup insan belli bir amaç doğrultusunda bir araya gelir ; 5. bölümde bu , bir grup ofis çalışanının otobüs gezisi .
2. adım : Aralarından biri hiç vakit kaybetmeden uykuya dalar ve korkunç bir kazada herkesin öleceğini görür ; 5. bölümde bu bir köprü faciası .
3. adım : Yüzündeki dehşet ifadesiyle uyanan baş karakter , gördüğü hayali çevresindekilere anlatır , inanan onunla kurtuluşa doğru ilerler , inanmayan hayatını öbür dünyada devam ettirir .
4. adım : Bu kazada ölmesi gerekenleri kurtaran işgüzar kahramanımıza çok içerleyen ‘Ölüm ' , hepsinin canını teker teker almaya yemin eder .
20 yılında James Wong tarafından yönetilen kendi halinde korku başarısı Son Durak , seriyi beşlerken tam 11 yıldır takır takır işleyen bu formüle bir iki yenilik dışında sadık kalıyor .
Yönetmenlik koltuğunu James Cameron'un sağ kolu olan ve Avatar'ın yönetmen asistanı olarak pazarladıkları Steven Quale'a emanet eden yapımcılar , pek yaratıcılık gerektirmeyen senaryo kısmında ise Elm Sokağı Kabusu ( A Nightmare on Elm Street ) ' nun acınası yeniden çevriminin altında imzası bulunan Eric Heisserer'i görevlendirmişler .
Eric Heisserer'in çok yakında vizyona girecek olan potansiyel fiyasko The Thing yeniden çevriminin senaryosunu da yazdığını hatırlatalım .
Standart Son Durak girizgahı ile açılan film , karakterleri oldukça sığ bir şekilde bize tanıtıyor ve bu karakterlerden üçünü biraz daha ön plana çıkarıyor .
Nicholas D'agosto'nun canlandırdığı Sam ( kendisi bu filmdeki psişik çocuğumuz ) ve sevgilisi Molly ( Emma Bell ) ilişkilerinde problemler yaşıyorlar ve şurası açık ki film boyunca da yaşayacaklar .
Ama bu onlara , birbirlerine daha çok tutunma duygusu aşılar mı ?
Büyük ihtimal .
Üçüncü kişimiz ise belki de filmin en renkli karakteri Peter .
Tom Cruise ve Christian Bale karışımı fiziğiyle göze çarpan Miles Fisher'ın hayat verdiği Peter , filmin seriye kattığı tek yenilik olan ' sıra sana gelmeden başka birinin canını alırsan , canını aldığın kişinin yaşayacağı yıllar sana geçer ' düsturunun en ateşli destekleyicisi konumunda .
Filmin hayranlarının en çok merak ettiği an olan giriş faciasının son derece başarılı olduğunu söyleyebiliriz .
Metal tellerin , keskin objelerin ve arabaların havada uçuştuğu bu köprü yıkılışı , Son Durak 2 ( Final Destination 2 ) ' deki muazzam zincirleme kazaya en çok yaklaşan facia kurgusunu bize izlettiriyor .
Hemen ardından sıralanan ölüm sahneleri ise pek matah değil .
Bu kadar çetrefilli yollardan hazırlanan ölüm anlarında neden her şeyin başlangıcı elektrik ve suya bağlanıyor anlamak güç .
Ama gerçek bir gerilim yaratma başarısı ortaya konan jimnastik antrenmanı sahnesini , şimdiden serinin en iyi anlarından biri olarak gösterebiliriz .
Zaten herkesin sırayla öldüğü ve ölenler hakkında iki kelam bile edilmeyen bir filmde ' an'ların peşinde koşmamız bizim için en mantıklı çıkış yolu .
Kopyala yapıştır yaparak ilerleyen bu seride farklılık gösteren tek şey ölüm anları ise ( artık bu konuda da garanti veremiyorlar ) bizim de bu filmlere gidiş nedenimiz açıklığa kavuşuyor : 3-4 tane daha bol kanlı ölüm izlemek .
Giriş jeneriğinden başlayarak ( Brian Tyler'ın film için yaptığı orijinal müziğe dikkat ! ) 3D'nin nimetlerini hakkıyla kullanan film , bu konuda hayal kırıklığı yaratmıyor .
Sizi ' Ölüm'ün kovaladığı bir grup gençle baş başa bırakan ve bunu yaparken tüm tehlikeli araç gereçleri hikayenin parçası haline getiren bir filmde , 3D'nin etkiyi arttırdığı su götürmez bir gerçek .
Dolayısıyla çoğu zaman kullandığımız ' ne gerek var ki ? ' cümlesini Son Durak 5 için rafa kaldırıyoruz .
Korku serilerinin bir finali olmayacağını kanıtlayan Son Durak 5 , son anlarında - ne kadar kafa karıştırıcı olsa da - ilk filme saygı duruşu yapmayı ihmal etmiyor .
Bu gidişle sonsuzluğa uzanacak bir suçlu zevkin son halkası , iyi bir film olarak nitelendirilmeyi hak etmiyor olsa da , ' en iyi 5. filmler ' arasında yerini rahatlıkla alabilir . firatatac . tumblr . com / firat_atac@hotmail.com
