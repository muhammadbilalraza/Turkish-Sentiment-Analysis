Her ne kadar her diğer 80'li yıllarda büyümüş Türk çocuklar gibi o dönemleri Şirinler izleyerek geçirmeme rağmen çocukluk yaşlarım bittikten sonra bu adı üstünde şirin olduğu kadar basit karakterlere ve dünyaya geri dönmek için bir isteğim olmadı .
Sonuçta yetişkin Şirinler hayranları her ne kadar nostalji olsun diye bu mavi minik yaratıkların sihirli dünyasını görmeye devam etmek isteselerde bu serinin , orjinal çizgi romanlar olsun , eski yılların çizgi dizisi olsun , veya CGI animasyonlu modern versiyonu olsun , tamamiyle çocuk seyirci için yapıldığı kesin .
Çocukluğumuzda izlediğimiz bazı çizgi filmler vardır , yetişkin olduğumuzda halen haz alabileceğimiz .
Mesela kişisel olarak halen bayılırım Looney Tunes , Garfield , ve Peanuts’a ( Snoopy ) .
Bu örneklerin içeriğine baktığımızda sert fiziksel komedi , derin bazı psikolojik karakterizasyonlar gibi yetişkinlerin halen ilgisini çekebilecek özellikler var .
Şirinler’e baktığımızda ise gayet sevginin ve pozitifliğin önemi üzerinde durduğu için çocuklara gayet uygun olduğunu düşündüğüm serinin bu basitliğin ötesinde yetişkinler arasında neden halen popüler olduğunu anlamak zor .
Uzun lafın kısası , yaklaşık otuz yıldır Şirinler dünyasına dönmediğim için bu eleştiriyi yazarken çocukluk kafama geri dönmem gerekecek .
Bu Şirinler filmi serinin üçüncü bölümü olarak pazarlanıyor , fakat animasyon karakterler ve canlı insanları bir araya getiren ilk iki film ile aslında pek bir bağlantısı yok .
Bu filmin pozitif bir özelliği , çünkü ilk iki film , bu sevimli karakterleri orjinal animasyon dünyasından çıkarıp safi tembel post modernizm olsun diye gerçek New York City’e sokuşturup , banal popüler kültür şakalarıyla 21. yüzyıl tarzı bir Şirinler yaratmaya çalışıyordu .
O filmler Şirinler’in eski hayranlarına olsun , eğlenceli birer çocuk filmleri izlemek isteyen aileler olsun , gayet bayat deneyimler sunuyorlardı .
Derler ye işte , ‘Bozuk değilse tamir etme’ diye , Şirinler’in yeni sinema serisine sahip olan Sony Animasyon , gerçek insanlar kullanmayan , baştan sona animasyon olan , ve hikayenin tamamının bildiğimiz eski usül Şirinler evreninde geçtiği bir film ile karşımıza çıkıyor .
Bu sayede hem Şirinler nostaljisi çeken yetişkin seyirci aradığını buluyor , hem de çocuklar hikayenin aktardığı hafif eğlenceyi ve sevgi ve kendine güvenmenin önemi hakkındaki dersleri yalayıp yutabiliyor .
Orjinal serinin renk dolu , canlı ve enerjetik havasını üç boyutlu CGI animasyonu dünyasına gayet başarılı bir biçimde aktaran Şirinler 3 : Kayıp Köy’ün hikayesi Şirinler kasabasının tek dişisi ve Şirinler’in nasıl yavruladığına dair binbir iğrenç teorinin odağı olan Şirine’nin dişi olmanın dışında hangi konuda uzman olduğunu anlamaya çalışması etrafında oluşuyor .
Şirinler’deki tek kız karakterin tek özelliğinin bir kız olması tabii ki fazla eski usül ataerkil bir yaklaşım .
Şirine’nin ta 2017’de artık kız olmanın haricinde bir kişiliğe oturtulmasına ‘Neyse , geç olsun da güç olmasın’dan başka bir tepki vermek zor .
Kendi kişiliğini aramak için yola koyular Şirine , gizemli başka bir diyarda başka Şirinler’in yaşadığını öğrenir ve Gözlüklü Şirin , Sakar Şirin gibi bir avuç diğer Şirin ile bu dünyayı keşfetmeye gider .
Fakat ne yazık ki Şirinler’in sihrini çalmak isteyen kötü olduğu kadar sakar büyücü Gargamel de Şirine’nin peşinden gider .
Filmin hikayesi ve sürprizlerini adımı adımına tahmin etmek çok kolay .
Öbür Şirinler kasabası hakkındaki gizemin ne olduğu , hikayeden alacağımız derslerin ne olacağı , ve özellikle üçüncü perdede seyirciyi ağlatmaya çalışan trajik bir durumun nasıl sonlanacağı film daha başlamadan belli oluyor .
Yani pek bir orjinallik beklemeyip , standart modern çocuk animasyonu ile eski Şirinler havasını bir araya getiren , pek bir özelliği olmamasına rağmen türüne ve tonal yaklaşımına göre tatmin edebilecek bir yapım var karşımızda .
