Yaklaşık olarak 10 yılı aşkın bir süredir insanlığın neredeyse tamamını ele geçiren sosyal medya bağımlılığı yoluna tam gaz devam ediyor .
Bazıları için artık asıl yaşamın yerine geçen , kendi gerçekliğini kuran ve bu alternatif dünyada sosyalleşmenin yolunu bulanları kapsayan bu hastalık için birbirinden farklı kuramlar dahi mevcut .
Var olması gereken dünyadan uzakta , kendi güvenli sınırları içerisinde kendini gerçek kılmaya çalışan , ruhsal olarak kendini böyle tatmin edip , bir başka deyişle toplumun bir parçası olma ihtiyacının bitmek bilmez devamlılığı .
İnsanlık tarihi boyunca farklı formlarda kendini gösteren , alternatif kendini var edebilme çözümlerinin güncel yüzü doğal olarak hayatın her bir köşesine sıçradı .
Bunlardan bir tanesi de pek tabii ki sinema dünyası .
Son yıllarda ardı ardına gelen ve tema olarak kendine sosyal medya akımını seçen bu filmler genellikle korku - gerilim ile dram skalası arasında dolandı .
Disconnect gibi önemli yapımların yanında , Unfriended misali rahatsız edici korku projeleri de yerlerini aldılar .
Konu ise üç aşağı beş yukarı aynı oldu .
Dış dünya ile irtibatı sanal alem üzerinden olan karakterler , ya da dijital evrenin gizliliğini kendine kalkan edinip sosyal yaşantısında yaptığı ya da yapamadığı kabadayılığı buradan yapan tiplemeler veya Unfriended gibi ortaya karışık mesajlar sunan hikayeler .
Bu hafta vizyona giren ABD - Almanya ortak yapımı Lanetli Mesaj filmi ise bu tip örneklerin bir tür karması gibi .
Konu bilindik , hikaye tahmin edilebilir , hikayedeki twist'ler merak uyandırıcı , akış öngörülebilir ancak korku açısından bir hayli bereketli .
Bu kez ana tema sosyal medyadan çok , hikayenin kahramanlarının tercihleri üzerine .
Daha önce ağırlıklı olarak komedi filmleri ile kendini duyuran ve ilk kez bir korku projesinin başına geçen Simon Verhoeven'in yönettiği Lanetli Mesaj , 70'lerden kalma " yalnız ve dışlanmış genç kız / genç adam " klişesini kullanan , ancak bunu yaparken vaat ettiklerini yerine getirmiş bir film .
Söz verdiği şey ise pek tabii ki seyircisini rahatsız edip korkutabilmek .
Filmin başrolündeki isim , The Walking Dead adlı bol ödüllü TV serisinin yine televizyonlar için hazırlanan , şu aralar 2. sezonu ile yola devam eden spin - off'u Fear the Walking Dead ile tanınırlığı artan Alycia Debnam - Carey .
Kendine has bir sevimliliği ve çekiciliği olan Debnam - Carey'nin canlandırdığı Laura , üniversitedeki eğitimine devam eden , arkadaşı bol , çevresi tarafından sevilen , kısacası talep gören güzel bir genç kız .
Okulun kenarda köşede takılan ve hatta kimsenin neci olduğuna dair pek bir fikri olmadığı Marina ( Liesl Ahlers ) ise olabildiğine yalnız kalmış , daha doğrusu bırakılmış , kendini kabul ettirmek için içten içe yanıp tutuşan garip bir kız .
Laura tarafından sıcaklık görünce , sevgi açlığını doyurmak için ipin ucunu kaçıran ve günler geçtikçe işi tacize dönüştüren zavallı genç , olayların beklenilir ilerleyişi ( ! ) yüzünden hayatına kıyıyor ve olaylar böylece patlak veriyor .
Bu noktadan sonra , mutlu mesut yaşayan Laura yavaş yavaş ne olduğunu anlamlandıramadığı bir güç tarafından takibe alınıyor .
En büyük mutluluğu olan gerçek sosyal yaşantısını hedef alan bu güç , Marina'nın dehşet verici intihar videosunu , kahramanımızın Facebook profili üzerinden paylaşıyor .
Laura ne yaparsa yapsın hesabını kapatamıyor , ilginç bir şekilde malum şirketten de istediği desteği göremiyor .
İsmi lazım değil kötülük , intikam için aslında pek kabahatli olmayan kızın arkadaşlarını teker teker avlıyor , rahatsız edici ölümlerinin görüntülerini sürekli olarak profil üzerinden insanları etiketleyerek dünyaya yayıyor .
Amaç belli .
Laura tamamen yalnız kalana kadar insanları ondan uzaklaştırmak .
Plan işe yarıyor , zira insanlar artık nasıl yıllar boyu TV ve yazılı basını mutlak gerçek olarak kabul ettiyse , sanal mecrada da sorgulamaya girişmeden peşin hükümü veriyorlar .
Dostumuzun aslında oldukça sempatik , iyi niyetli ve sevimli arkadaşları teker teker hayatını kaybederken , kendisi bu sefer dışlanan oluyor , Marina'nın aslında neler yaşadığını birinci elden tecrübe ediniyor .
Dediğim gibi , formül oldukça bilindik , hikayenin akışı tahmin edilebilir .
Buna rağmen senaryoya katkıda da bulunan yönetmen Verhoeven'in akılcı tercihleri sayesinde film hızlı bir şekilde anlatmak istediğini izleyicisine aktarabiliyor .
Üstelik de arzu edilen korku kısmını perdeye boca ediyor .
Bunun yanı sıra işin sanat yönetimi de bir hayli başarılı .
Marina'nın karanlık ve hüzünlü dünyasını yansıtan illüstrasyonlar , yer yer mide kaldıran ölümler ya da deforme olmuş bedenler ve özellikle de karanterin acıklı geçmişini anlatan sekanslar mest edecek kadar iyi .
İlk yarısı oldukça hızlı ilerleyen , finale kadar hafif aksamalar yaşasa da , istediğini aktarmayı başaran Lanetli Mesaj , her ne kadar adını korku tarihine yazdıramayacak olsa da , türü sevenler , güzelce gerileyim beklentisini taşıyanlar için iyi bir seçenek .
Bu arada hikayenin ökült temeli ve merak uyandıran karanlık sanatlar seçkisini unutmamak lazım .
Son olarak filmin en güçlü yanlarından biri olan müzikleri için Gary Go ve finaldeki çalışması The Beginning'i de bir kenara not alın . burcinaygun@gmail.com
