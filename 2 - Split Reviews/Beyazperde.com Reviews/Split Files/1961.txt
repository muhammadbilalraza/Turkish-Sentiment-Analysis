İki farklı karakterin doğaüstü bir kaza sonucu zihin değiş - tokuşu yaparak bir sabah birbirlerinin bedeni içinde uyanmalarını konu edinen body swap ( beden değiş - tokuşu ) türünden Çılgın Cuma günlerinden beri pek fazla değişime uğradığı söylenemez .
İlk bakışta tam bir kısır döngünün içine hapsedilmiş gibi gözüken bu tür , hakkı verilerek kullanıldığında oldukça sansasyonel filmlere imza atmak ve herkesin kafasını kurcalayan önemli konular hakkında yaratıcı yorumlar yapmak mümkün olabiliyor .
Nitekim John Malkovich Olmak ya da Yüz Yüze gibi daha birçok önemli film sayesinde beden / zihin değişimi teması kullanılarak nasıl sıradışı yapımlara imza atılabileceğini görebiliyoruz .
Adı geçen muazzam filmler bir yana beden değiş tokuşunun kullanıldığı Prelude to a Kiss , Like Father Like Son gibi çok daha sıradan ve basit filmler de dahi beden takası konusu farklı cinsiyetler , farklı türler veya farklı toplumsal roller arasındaki ilişkileri yorumlamak için iyi bir araç olarak çıkıyor karşımıza .
Ancak bana kalırsa son birkaç yıldır bu beden takası meselesi , farklı karakterler arasındaki ilişkilere etkili yorumlar getirmekten çok , sadece ve sadece bu değiş tokuşun ne kadar " komik " olduğunu göstermek amacı hedefliyor .
İki farklı kişinin birbirlerinin bedenleri içerisinde ne kadar komik gözüktüklerini gözler önüne sermek bahsi geçen bu yeni dönem filmler için altın madeni niteliği taşıyor .
Hele bir de filme konu olan karakterler farklı cinsiyetlere sahiplerse o zaman eğlence başlıyor .
Aslında , Rob Schneider'in Ateşli Piliç'inde olduğu gibi sözü edilen değişime uğramış karakterler gerçekten de başarılı ve eğlenceli bir performansla canlandırıldılarsa , filmin içerisizliğine söylenecek fazla bir şey kalmıyor .
Çünkü bazen bir filmden zevk almak için satır aralarında yatan çelişkili , cinsiyetçi mesajları görmezden gelip , sadece ve sadece gülmek gerekiyor açıkçası .
Ancak eğer oyunculuk performansı da sizi bu " komik " olmak için yapılmış filmin peşinden sürüklemeye yetmiyorsa işte o zaman içeriğindeki bütün ayrımcı , cinsiyetçi mesajlar ve filmin her olayı basite indirgeyici tavrı gözümüze batmaya başlıyor .
Ergenlik çağında bir genç kız ve erkek arasında yaşanan bir beden değiş tokuşunu konu edinen Kız Erkek Meselesi , ne komik olmaya çalışırken çelişkili mesajlar veren içeriksiz ve can sıkıcı bir gençlik filmi , ne de içerdiği konuları derinlemesine tartışabilen başarılı bir yapım .
Esasında filmde anlatılan beden değiş tokuşu her iki karaktere de karşılarındaki insanlarla empati kurmayı ve farklı yaşam biçimlerine saygı duymayı öğretmek için kullanılan bir araç .
Fakat bu ana fikre ulaşabilmek için filme konu olan iki karakterin de değişik bir bedende , değişik bir hayatta yaşamanın güçlüklerini iyice kavramaları gerekiyor ve konu ister istemez kadın ve erkek bedeni / ruhu arasındaki farklılıkları ortaya koymaktan geçiyor .
Kız Erkek Meselesi'nin bu konuya olan yaklaşımı bana kalırsa sığ denebilecek kadar yetersiz ve yüzeysel .
Filmin başlangıcında , hikayeye konu olan Woody top peşinde koşturan serseri bir erkek , kadın karakter Nell ise Romeo ve Juliet okuyan hanım hanımcık bir kız olarak tanıtılıyor ve bu haliyle karakterlere toplum tarafından dayatılan şablonlaşmış bir genç kız / genç erkek kimliği yükleniyor .
İlerleyen sahnelerde karakterlerin beden / yaşam biçimi değiştirmeleri de üzerlerine giydikleri bu zoraki kimlikleri ne yazık ki yeterince kuvvetli parçalayamıyor .
Bu nedenle de karakterlerin kadınlıkları ve erkeklikleri daha da şablonlaşıp , filmi içeriksizleştiriyor .
Bununla beraber karakterlerin bu şekilde şablonlaştırılması filmin güldürü yönünü de zayıflatıyor .
Kalıplaşmış karakterler ancak kalıplaşmış , klişe esprilere ve önceden rahatlıkla tahmin edilebilecek basmakalıp bir gidişata vesile olabiliyorlar .
Diğer yandan filmin en takdir edilesi yönlerinden biri hikayede yaşanan bir kırılma noktasının ardından kısa bir süreliğine her iki karakterin de cinsiyetlerinin bir öneminin kalmadığını hissettirmesi .
Yönetmenin bilinçli olarak mı böyle bir yol izlediği yoksa bu tavrın tesadüfen mi benimsendiği belirsiz .
Ancak farklı bedenlerde iletişim kuran Woody ve Nell'in aralarında doğan romantizmin ardından cinsiyetlerini öne çıkaran herhangi bir hareket sergilememeleri filmin en hoş özelliklerinden biri .
Benimsenen bu tavrın ön plana çıktığı birkaç sahnenin ardından karakterlerin yine eski şablon kimliklerine geri dönmeleri ise üzücü .
Kız Erkek Meselesi'nin en tatmin edici yönü TransamerikaKevin ZegersO .
C. ' nin Anna Stern'ü Samaire ArmstrongOzzy Osbourne'un Goodbye to Romance'i sanırım .
