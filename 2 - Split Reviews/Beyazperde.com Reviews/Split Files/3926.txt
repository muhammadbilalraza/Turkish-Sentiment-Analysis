Liu Jian ,  Have a Nice Day / İyi Günler’de kara film tadında bir suç trafiğinin akışında kaybolan ve tüketim toplumunun çürüyen değerlerini anlatıyor .
Başarısız bir estetik operasyon geçiren kız arkadaşını mutlu etmek için , patronuna ait yüklü miktar parayı çalan genç adam Xiao Zhang ve onun peşine takılan bir avuç insanın bakış açısıyla değerler zincirimizi sorguluyor .
Bunu yaparken çevresel özellikleri , geleneksel yapıların boş bir harabeye dönüşüp , yanı başlarında yeni yaşam alanları kurulmasını da hikayenin içindeki geçişler olarak kullanıyor .
Bunları da gerçekçi , gri tonlamalarla sunuyor . 
Klasik şehir görüntüleri yerine otobanlar , ara sokaklar , terk edilmiş fabrikaların karanlığı ve boş otel odalarının depresifliği eşlik ediyor sakince kaçışan insanların hikayesine .   Menşei Çin olsa da karakterler anime karakterlerine bir hayli uzak , karikatürize edilmiş gerçek tiplemeler , filmi olduğundan daha farklı ve gerçekçi bir havaya sokuyor .
O yüzden herkesin izleme zevkine hitap etmeyebilir , ince çizgilerle / eski usül yapılmış hikayeleme herkese ilginç gelmeyebilir uyarısını da yapalım baştan ! 
74 dakikalık filmin dili bir hayli acı aslında .
Tüketim toplumunun , har vurup harman savurmanın ve yitip giden insani değerlerin altını bir hayli kalın çizen film , gerilim öğelerini de kara filmle iyi harmanlıyor , zaman zaman bir yol hikayesine dönüşüyor .
Bir çanta dolusu para hikayesi şehrin varoşlarında , kırsalında dolanarak genel bir panorama çiziyor .
Zaman zaman Kore filmlerinin absürd gerçekliğine , bazen de Fargo’vari bir döngüye hatta Tarantino’nun klişelerine dönüşen İyi Günler müzikleriyle de dikkat çekiyor . 
Aynı zamanda karakterden çok tipleme yaratan Liu Jian , şiddetin ve tekinsizliğin kol gezdiği bir atmosfer resmediyor .
Öyle ki , yerde hareketsizce yatan adamın yanından geçen köpek bile ona saygı göstermek yerine saksı muamelesi çekiyor , bu da filmin göstermek istediği ruha minik bir hizmet oluyor !   Bu arada Güney Kore’nin estetik merkez cenneti olduğunu öğreniyoruz , kahramanlarımızın kaçmak istediği rota olarak !
Buna serbest piyasa ya da kapitalizm etkileri diyebiliriz , o değişimi göstermeye çalışma hikayesi biraz da !
Berlin Film Festivali’nde prömiyerini yapan film karakterlerine ve mekanlarına yorgunluğun , mutsuzluğun sindiği bir film , bir atmosfer filmi , animasyonu …
Eski tarz çizimleriyle temposuna ağırlık katan filmi , daha önce de dediğim gibi herkesin sevmesi düşünülemez , o yüzden ilgililerine duyurulur , tavsiye edilir ! 
twitter . com / banubozdemir
