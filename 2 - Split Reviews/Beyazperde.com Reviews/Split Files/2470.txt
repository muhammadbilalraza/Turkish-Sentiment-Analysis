Luc Besson'un kendi kitabından uyarladığı serinin 2. filminde Arthur , maceralarına Arthur ile Minimoylar'dan sonra Arthur : Maltazar'ın İntikamı ile devam ediyor .
On ay dönümü geçmiştir ve Arthur 10. Ay dönümü geceyarısında insanların dünyasından Minimoylar'ın dünyasına geçiş yapacağı gün gelmiştir .
Böylece çok sevdiği Elfler'e ve aşkı Selena'ya kavuşacaktır .
Ayrıca o gün gerekli sınavlardan da geçmiş ve doğayla bütünleşmiştir , doğayı başka anlıyordur .
Fakat büyükbabaları bir gün önce dönünce babası tatillerini o akşam kesme kararı alır .
Tam evden ayrılacaklarken bir örümcekle gelen yardım çağrısı ile Arthur Selena'nın başının belada olduğunu düşünür , bu yardım çağrısının bir yaprakla değil de piriniç tanesi ile yapılmış olsa bile .
( Herkes bilir ki Minimoylar mesajlarını sadece yapraklarla gönderirler . ) Fakat sonunda büyükbabanın da yardımıyla - ve acı çekilen bir yolla
- Arthur Minimoylar'ın dünyasına geçer .
Ama yardım mesajı Minimoylar'dan değil Maltazar ' dan gelmiştir .
Maltazar'ın planı çok alçakçadır ; Arthur'un dönüş yolundan kendi geçecek ve insan boyutlarına ulaşıp tüm insanlığa hükmetmedecektir .
7 yaş sınırı olan bu animasyon ile gerçek görüntülerin melezi film , izleyicisinin büyüdüğünü de hesaba katarak serinin ilk filmine göre daha sert olmuş .
Luc Besson , Minimoyların renkli dünyasını diğer filme göre daha ayrıntılı ve şatafatlı anlatırken ; yaratılan aksiyon hedef kitlesi için oldukça tatmin edici nitelikte , hatta bazı sahneleri küçük çocukları korkutabilir .
Fakat Arthur , ailesi ve bir kabilenin fertlerinin arasında yaşanılanların anlatıldığı ' gerçek dünya ' ; pazar sabahları gösterilen , çocuklar için çekilmiş televizyon filmleri kalitesinde .
Arthur , büyükbabası , büyükannesi ve kabile doğayla uyum içinde yaşarken bir tarafta neden olduğunu bilmediğimiz babanın histeri krizleri içinde Arthur'un ebeveynlerinin doğayla olan uyumsuzluğu arasında çıkan çatışmayı seyrediyoruz .
Minimoylar'ın dünyasında gelişen ilişkiler de bir o kadar sığ olduğunu belirtmek gerekir .
Filmin açılışında gördüğümüz bahçedeki hazırlıklar ise sadece Tinkerbell'in ' daha büyülü ' olan dünyasını anımsatıyor .
Ayrıca filmin geçiş filmi olarak bir sona bağlanmaması ve Maltazar'ın bizim dünyamıza büyümüş olarak geçerek derinliksizce kötüyü kazandırarak bitirmesi , çok ticari bir son olarak akıllarda kalacaktır .
Halbuki ben 93 dakikalık filmde , tam o anda ' gerçekten ' kendimi kaptırmıştım .
Sonuç olarak , havalar iyice güzelleşmeden önce çocuğunuza , kardeşinize beyazperdede film izlettirmek istiyorsanız , izlenecek bir film Arthur : Maltazar'ın İntikamı .
Senarist yönü bu kadar güçlü bir yönetmenin kendi yarattığı dünyanın derinsizliği ise tam bir hayal kırıklığı .
Luc Besson gibi bir dahiden , Angel - A'a gibi bünyede yer edici filmler bekliyoruz .
