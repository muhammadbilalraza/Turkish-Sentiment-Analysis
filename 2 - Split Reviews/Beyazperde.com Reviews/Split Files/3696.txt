Son yıllarda Hababam Sınıfı serisinin yeniden canlandırıldığına , Çılgın Dershane gibi filmlerin gişede büyük başarı elde ettiğine şahit olduk .
Sinemasal değeri olmayan bu filmlerin yanında , Sınav gibi nitelikli işler de çıktı .
Türkiye'de sinema seyircisinin büyük ölçüde gençlerden oluştuğu bir gerçek .
Adab - ı Muaşeret de bu kitleye yönelik bir film .
Peki bu tür filmleri kimler izliyor ?
Adab - ı Muaşeret'e yönelik gençlerden gelen tepkilerin , oyuncuların lise çağlarında karakterleri canlandırmak için fazla yaşlı oldukları noktasında toplandığına Beyazperde'nin yeni SineMasal'ında da rastlıyoruz .
Madem insanlar bundan şikayetçi , hepsi otuzlu kırklı yaşlarındaki aktörlerle çekilen Hababam Sınıfı filmlerini hangi milyonlar izledi ?
Çılgın Dershane nasıl bu kadar iş yapıp bir seriye dönüştü ?
Yoksa bu filmler , asıl hedef kitleleri olan gençlere ulaşamıyor mu ?
Hababam Sınıf'ı Mehmet Ali Erbil , Şafak Sezer gibi medyatik isimler ve serinin şanı ; Çılgın Dershane filmleri ise yarı çıplak genç kızlar ve belden aşağı muhabbetler sayesinde mi iş yapıyor ?
Bunlara sahip olmadığı için mi , Adab - ı Muaşeret benzer bir gişe başarısını yakalayamıyor ?
Muadillerine kıyasla , lise çağında gösteren aktörlere sahip olmak konusunda hedefe en çok yaklaşan film yine de Adab - ı Muaşeret doğrusu .
Ama bu gençler gerçek hayattakiler gibi mi davranıyorlar ?
Amerikan filmlerinden fırlamış çeteleşmeler , sistemli dalavereler ve çekişmelerin inandırıcılığı var mı ?
Maalesef , hayır .
Bir Tuğra Kaftancıoğlu Filmi ile " deli saçması " ndan " orijinal " e kadar çeşitlilik gösteren yorumlar alan yönetmen Emre Akay , sipariş üzerine yapılmış gibi duran bu filmi kurtarmak için elinden geleni yapmış .
Her ne kadar bir bütünlük göstermeseler de yığınla orijinal fikir ve deneme var Adab - ı Muaşeret'in rejisinde .
Sinema üzerine kafa yorduğu belli olan bir yönetmenin , elindeki zayıf senaryoyu ilgi çekici hale getirmek için uğraştığını görmek mümkün bu filmde .
Ancak iş yine senaryoda bitiyor .
Her şeyden önce , ortada bir öykü olduğunu söylemek bile zor .
Aykut ile yeni geldiği okulun popüler kızı Zeynep arasındaki yakınlaşma ; aynı okula müdür olarak atanmış olan babası ile Aykut arasındaki çatışma ve Zeynep'e yıllardır aşık olan Eko'nun Aykut ile çekişmesinden bir öykü çıkabilir aslında .
Ama sanki bunlarla ilgilenen yok .
Okul yaşamından çeşitli anekdotların arasına sıkıştırılıyor bu öykü parçacıkları .
Böyle düşünüyorum çünkü tamamen bu eksende kurulması gereken finali hazırlayan hiçbir şey yok mesela .
Aykut arkadaşlarıyla nasıl yüzleşiyor ?
Zeynep ile arasını nasıl düzeltiyor ?
Samimi bir şekilde dans ettikleri noktaya nasıl varıyorlar ?
Perdede hiçbirinin cevabı yok .
Film , babasının müdür olduğunu arkadaşlarından saklayan Aykut'un yalanı ortaya çıktıktan sonra ( " Dedik " gibi az rastlanır bir soyadı ile bu nasıl başarılabilir , ayrı bir merak konusu tabii ) , bir çözüm bölümü kurmuyor .
Onun yerine , orijinal Hababam Sınıfı filmleriyle boy ölçüşemeyecek denli düz bir okullar arası yarışma sekansı ve Çılgın Dershane filmlerinden fırlamış bir şarkılı danslı sahneyle apar topar bitiyor .
Karikatür düzeyinde karakterleri ve özgünlükten yoksun , sanki akla ilk gelen fikirlerden oluşmuşa benzeyen senaryosu ile Adab - ı Muaşeret , genç oyuncuların sempatik performansları ve yönetmenin filme can vermek için tüm çabalarına rağmen , muadillerinin yeterince üstüne çıkamıyor .
Benzer bir gişe potansiyeli de olmadığı için , kısa sürede unutulmaya mahkum görünüyor
