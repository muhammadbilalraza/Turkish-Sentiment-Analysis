Henüz sadece dört film yönetmiş bir aktör olarak Mel Gibson'ı tartışacak olsak daha çok methiyeler düzmek gerekir herhalde .
İlk filmi , 1993 tarihli drama Yüzü Olmayan Adam ( The Man Without Face ) ile iyi bir anlatıcı olduğunu gösterip katmanlı bir metni idare edebilmişti .
Sonrasındaysa gözünü / gramerini kan bürüdü sanki .
Kendisinden beklenmeyen bir ustalıkla çektiği Cesur Yürek ile takipçisi Tutku : Hz .
İsa'nın Çilesi'nden sonra , Apokalipto'da henüz anlayamadığımız bir üçlemenin son halkasıymışçasına ekranı yine kanla , ama bunun yanında cesaret , sevgi , bağlılık , ihanet , merhamet ve hüzünle doldurmuş .
Bunu yaparken , kendince haklı gerekçelerden yola çıkmasını da bilmiş .
' Uzak Ülke ' Amerika'nın Sümerlere cevabı diyebileceğimiz Maya İmparatorluğu'nun çöküş dönemine bakış fırlatırken genç bir adamın , babasının " korku bir hastalıktır " düsturundan hareketle ortaya koyduğu yaşam mücadelesini , son derece akıcı bir sinematografiyle perdeye yansıtmış .
Mayalar'ın , dinsel olduğu tahmin edilen güdülerle , atalarından miras takvimlerine sahip çıktıklarını , dahası gezegen sistemimizin dosdoğru tasvirine kadar astronomiyi ilerlettiklerini , dönemlerine göre umulmayacak derecede ileri bir uygarlık kurduklarını biliyoruz .
Oysa beyaz kireçle kaplanmış sayfalara yazdıkları , topraklarına ayak basan yüzlerce " pagan " beyaz adam tarafından yok edilmeseydi , çok daha fazlasını bilebilecektik .
Bu bilgi kopukluğu , bu eksik halka yüzünden , ziguratlarındaki duvar betimlemeleri ve kazılarak bulunan tabakalarda rastlanan insan kıyımları büyük bir tezat yaratıyor .
Bu denli ileri bir uygarlığın bu kadar vahşi bir dönemi nasıl olabildi ?
Mel Gibson'ı Meksika'nın Yucatan Körfezi'nde , yüzde yüzlerce nem ve aralıksız yağmura rağmen aylar süren çekimlere ikna eden de bu tezat .
51 yaşındaki aktör - yapımcı - yönetmen , Mayalar'ın sıkça söylenen " birdenbire yokolmaları " nın aslında o kadar da birdenbire olmadığını düşünüyor olmalı .
Salgın hastalık , artan nüfus , azalan kaynak ve kepaze yönetim dörtlüsünün buluştuğu noktada , Mayaların bile ayakta duramayacağından hareket ediyor ; kullanmayı çok sevdiği katıksız şiddeti de İmparatatorluğun bu hastalıklı son dönemine yerleştiriyor .
Görülen o ki , tıpkı Oliver Stone'un Büyük İskender filmini çekmeden önce yüzlerce kitabı okurken Zecharia Sitchin'in Stairway To Heaven ( Gökyüzüne Merdiven ) ' ını atlaması gibi Gibson da , aynı Sitchin'in Lost Realms ( Kayıp Kıtalar ) ' ını gözardı etmiş .
Böyle olunca da , Maya atmosferini çok farklı hayal eden benim gibiler için Apocalipto , poposu açıkta ilkel kabilelerin birbirleriyle savaşından öte bir belgecilik vaat etmiyor .
Film izlerken onu bütünüyle değil , bazı bölümleriyle sevmeyi de öğrenmeliyiz belki de .
Toptan reddedişe kendimizi zorlamak yerine bir filmden neden keyif aldığımızı merak etmeliyiz mesela .
Benim için Apocalipto aşağı yukarı böyle bir deneyim oldu .
Gibson'ın filmi , bu mülayim bakış açısıyla ele alındığında , yer yer gerilimin parmak ısırttığı , son derece kıvrak bir serüven filmi olarak yorumlanabilir .
Daha önce hiçbir sinema filminde yer almamış oyuncuların parlayan yıldızı Jaguar Pençesi ( Rudy Youngblood ) peşindeki insan avcılarından kaçarken bizler merak dolu gözlerle kımıldamadan bakakalıyorsak o zaman neresinden bakarsanız bakın işin içinde " sinema " var demektir .
Üstelik kurgu ve CGI teknikleriyle süslenmiş , şişirilmiş değil , düpedüz Gibson sineması bu .
Yönetmenin artık takıntısı olduğunu düşündüren " boğazlanan insan " ve " kopan kafa " planları bir tarafa .
Tamamı ormanlık arazide geçen filmde yine şaryo hareketiyle perde dışına çıkan amors * arkası figürlere rastlıyoruz .
Cesur Yürek'te William Wallace'a son saniyelerinde kalabalık arkasından bakan rahmetli karısını , İsa'nın Çilesi'nde Hz .
İsa kanlar içinde yürütülürken Şeytan figürünün onu kalabalık arasından takip ettiği sahneleri hatırlayın .
Sonra da Rudy Youngblood'ı , hamile karısını ve çocuğunu sakladığı kuyuya aynı şekilde bakarken düşmanına yakalanmasını izleyin .
Artık bu kaydırma hareketini , zat - ı muhterem kafayı taktığı için Gibsonesk diye nitelendirmek istiyorum .
Gibson'ın hakkını teslim etmemiz gereken bir özelliği de cesareti .
İkinci kez İngilizce olmayan bir dilde , üstelik bir Maya lehçesinde film çekerek sinemasına olan güveni ortaya koymakla kalmıyor , Cesur Yürek ve Tutku : Hz .
İsa'nın Çilesi'nden çok daha fazla şey söylemeyi de başarıyor .
Apocalipto , içerdiği şiddete Maya betimlemelerini gerekçe gösterip ortaya çıkan tezatı , bir imparatorluğun hastalanarak ölmesiyle açıklıyor .
Bunu yaparken de baş karakteri üzerinden korku teması ile yaşanılan ülke arasında bağ kuruyor .
İnsanları güneş tutulmasıyla kandıran yalancı yöneticilerle , halkının kalbine sahte korkular gömen Bush yönetimi arasında bağ kurması gibi .
Youngblood , kendi ülkesinde artık korkmak istemiyor .
Ülkesinin sonunu hazırlayan korkudan nefret ediyor ; onu öldürmeyen onu güçlendiriyor ve genç adam " artık daha fazla yalan yok " diye haykırıyor .
Sizce de Mel Gibson yeterince politik bir film yapmamış mı ?
Ya da şöyle soralım ; Gibson bunu yaşadığımız dünyaya , daha az kan göstererek anlatabilir miydi ? * Amors : Bir tür film çekim kompozisyonu .
Bu çekimlerde ön planda tutulan bir karakter ile başka bir karakterin ilişkilendirilerek aynı karede gösterilir .
