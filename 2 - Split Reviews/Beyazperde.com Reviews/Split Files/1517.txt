İki animasyonla taçlandırdığı yapımcılık kariyerinde birçok filme imza atan Denise Di Novi ilk yönetmenlik denemesi Unforgettable / Saplantı filminde gayet klişe bir filme imza atıyor .
Filmde boşandığı eşini ve çoğunlukla kocasında kalan küçük kızını ‘diğer’ kadına kaptırmamak için türlü kurnazlıklar yapan Tessa’nın hamlelerini izliyoruz .
Filmin senaryosu o kadar bildik ilerliyor ki , filmin sonraki planlarda yapılmış hamleleri göstermesinden fena halde sıkılıyoruz .
Bu tarz filmlerde biri kötü , biri mağduru oynarken tüm bunlara sebep olan kişiye yüklenen rol ise coşkun bir anlayış selidir .
Julia’nın ‘ikinci kadın’ olarak fazla olumlu bulunan imajını geçmişiyle kirletmek isteyen senaristler ona da sorunlu bir eski sevgili yaratarak ortalığı iyice bulandırıyorlar .
Ama filmin asıl rahatsız eden tarafı iki kadının da bir erkek için kıyasıya mücadele etmesi .
Tabii ki bu konu birçok filmde karşımıza çıkıyor ama filmin dokusu tamamen ona yapışıp kaldığı ve sürekli bunu gözümüze soktuğu için ekstra göze batıyor .
Denise Di Novi ünlü bir yapımcı ve bu filmi çekmesinin nedenleri olmalı diye düşündüm filmi izlerken .
İş yapacak bir filme imza attığını düşünmüş olmalı .
Ama yanıldığı o kadar belli ki …
Bir derginin editörlüğünü yapan ve sosyal bir kadın olan Julia’yı işinden eden aşkın detaylarını görmeden eski eşin kıskançlıklarıyla kuşanıyor bir anda film .
Bu da izleyiciyi hep bir sonraki hamleyi bekler hale getiriyor .
Filmin hezeyanlar , kabuslarla beslenen bir gerilim potansiyeli olduğunu söylemek mümkün .
Bir de Tessa’nın hayatını güzellik ve bakım üzerine kurmuş annesi var ki , o da son hamleler için bekletilen bir karakter olmuş .
Filmi bir şekilde izliyorsunuz ama her şeyi bildiğiniz için merak ettiğiniz tek şey ; filmin tek erkeği David’in gerçekleri ne zaman öğreneceği ve nasıl bir tepki göstereceği oluyor .
Film arada dokusuna uymayan hamlelerle bizi şaşırtmıyor da değil .
Onu da izleyenlerin sabrına bırakmak lazım derim .
Filmi izlerken yakınından pek geçmese de aklıma keyifle izlenen Vicky Cristina Barcelona geldi .
Orada da eski eşin rahatlığı ve yeni gelinin şaşkınlığı arasında erkeğin taçlanan egosunun peşindeydik .
Burada daha karanlık versiyonlu bir kıskançlık hikayesine saplandık .
Filmi izlerken bir boşluk olduğunu görüyoruz ve bunun hayatta boş kalan , yani bir işin ucundan tutmayan insanların birbirine sarma hikayesi olduğunu düşünüyoruz .
En azından film öyle düşündürtüyor .
Özellikle bebek kıvamında kızı ve eski kocası dışında bir hayat bilmeden dolaşan Tessa’ya ‘hayatını yaşa’ demek geliyor içimizden .
Zira tek planı var , yeni kadını nasıl uzaklaştırırım ?
Bir de öyle hiç masumane planlar değil .
Pembe bir kasaba hikayesine yakışmayacak kadar karanlık !
Hal böyle olunca basit bir beklentinin ve hayatın bu kadar karmaşık yolu olması , yani zıtlıkların hikayeyi ayakta tuttuğunu söyleyebiliriz .
Ama onun dışında filmde pek bir seyirlik akış olduğunu söylemek güç !
Di Novi’nin daha güçlü filmlere imza atması gerek diyerek yazıyı bağlayalım …
