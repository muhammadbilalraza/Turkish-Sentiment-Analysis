Yönetmen Goetz Kardeşler’in sinemanın ünlü birader eşleşmelerinden biri olmadığı açık .
Diriliş ( The Revenant ) filminin senaryosunda Alejandro Gonzalez Inarritu’ya yardım eden Mark L. Smith’in de güçlü bir yazar olarak dikkat çektiğini söyleyemiyorum .
2008 yapımı ve ilk gösterimini Cannes Film Festivali’nde yapmış aynı adlı Kanada filminin bu Amerikan işi yeniden çevrimi de karakterden yoksun , basmakalıp bir gerilim filmine dönüşmüş .
İşin özeti bu .
Lucie çocukluğunda kaçırılmış ve yaşadığı işkencenin etkisinden seneler sonra bile kurtulamamış bir genç kadın .
Anna ise yetimhane yıllarından beri ona destek olmuş arkadaşı .
Ama Lucie’nin hayalini görmeye devam ettiği canavarların , aslından sadece onun bozuk psikolojisinin bir eseri olduğunu düşünüyor içten içe .
Lucie , vakti zamanında kendisini kaçırıp işkence edenleri bulduğuna inanıp koca bir aileyi katlettiğinde bile onu korumaya çalışıyor .
Lucie’nin haklılığını ve büyük bir şebekeyle / tarikat - vari bir oluşumla karşı karşıya olduklarını anlaması ise öykünün nihayet ilerlemesini sağlıyor .
Yaklaşık kırk beşinci dakikada olsa bile …
Hepi topu seksen dakikalık bir filmden bahsediyoruz zaten .
Kalan süre , Anne’in Lucie gibi bir intikam meleğine dönüşmesine ayrılıyor .
Tarikatın Lucie’yle ilgili inandıkları , hikayeyi de daha dinsel ve mitolojik bir noktaya doğru taşımaya çalışıyor .
Ama film bu dinsel damarı da sadece ezbere bildiğimiz bazı görsel referanslarla desteklenmiş klişe bir sos gibi değerlendiriyor .
Fanatik dindar manyaklar küçük kızlara işkence ediyorlar .
Daha fazlası değil .
Bu yeniden çevrime imza atanların , filmin orijinaline kıyasla ellerini oldukça korkak alıştırdıklarını söyleyebiliriz .
Atmosferin , şiddetin , kanın her aşamada yumuşatılmış bir versiyonunu izliyoruz .
Goetz kardeşler bu tür Hollywood yapımlarında hep olduğu gibi ellerindeki projeyi daha büyük işlere sıçrama tahtası olarak görüyorlar muhakkak .
Şık , stilize , çarpıcı bir iş çıkarmaya çalışıyorlar .
Halbuki bu tür bir projede daha çiğ , daha ham bir estetik daha sarsıcı olabilir .
Senaryonun birçok soruya cevap vermemesi de “ne kadar az açıklama olursa korku efekti o kadar güçlü olur”dan ziyade , öykünün bir yere oturamaması , izlediklerimizin mesnetsiz kalmasıyla sonuçlanıyor .
Orijinal filmi seversiniz sevmezsiniz , bu yeniden çevrimin her halükarda sunduğu yeni ve heyecan verici hiçbir şey yok .
Twitter : aliercivan
