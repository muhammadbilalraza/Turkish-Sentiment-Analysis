Ida ile En İyi Yabancı Film Oscar ödülü ,   Cold War ile Cannes'da En İyi Yönetmen Ödülü kazanan ve Polonya adına yine Oscar aday adayı olan yönetmen Pawel Pawlikowski kahramanlarına geçmişe ve geleceğe dair sorgularla kendini arama hikayesi sunuyor .
Burada 1960'larda biten hikaye Ida'da aynı yıllarda başlangıç yapıyordu .
Burada bir halk şarkısından ilham alan yönetmen kahramanlarını kavuşamayan aşıklar kıvamında ülkeler ve kültürler arasında dolaştırıyor .
Burada esas duygu savaştan çıkan bir Polonya'nın değişim rüzgarlarıyla karakterlerini yonlendirmesi ve savurması . 
Zula ve Wiktor halk şarkıları ve dansları yapılan bir grupta tanışıyorlar . Wiktor grubun kurucularından , Zula ise enerjisiyle onun ilgisini çeken genç bir kadın .
Sonrasında ülkenin içinde bulunduğu durumun siyasi ayrımına düşen Wiktor ,   Zula'yı da peşinden süreklemek istiyor ama Zula grupla kalıp kariyerine devam etme yolunu seçiyor .
Ve bu şekilde ikili arasında yıllara ve ülkelere yayılan ama kavuşulamayan aşkın temelleri de atılmış oluyor . 
 
Filmin kadrajları da en az film kadar acıklı ve aynı zamanda soğuk .
Siyah beyazın her şekilde üzerimize abandığı savaş sonrası ortamında yollarını bulmaya , ülkelerin toplumsal bakışıyla bireylerin uyuşmayan algısı arasında kalıp kendileri olmaya çalışanların kırık hüznü her kareye siniyor .
Zula'yı dans ederken mutlu görüyoruz sadece .
Onun dışında belirsizliklerin kol gezdiği bir atmosferde içsel bir kaosun kollarında .
İki taraf da kah koparak kah kopmadan bir yandan yeni evliliklerle , yeni birlikteliklerle hayatta kalmaya çalışıyor .
Ama kavuşmanın imkansız olduğu zamanlar , tercih yapmanın cezasız kalmadığı dönemler . Wiktor daha gelenekçi bakmasının cezasını yersiz yurtsuz kalarak ödüyor , sonun onu getirdiği nokta işgaller , savaşlar , yalnızlık ve aşksızlık oluyor .
Zula ise yerinde kalmanın ülke topraklarında yaşadığı kabullenişin acısına yenik düşüyor .
Derin bir umutsuzluğun kollarında çıkış arıyor . 
O yüzden film sürekli yanık bir halk türküsü söylüyor .
' İki kalp , dört göz gece gündüz ağlıyordu ' diye tekrar ediyor .
Coğrafyaların kaderi , mesafesi bir anda iki insanı içine çeken bir soğuk savaşa dönüşüyor .
İkisinin kaderi , kişilikleri farklı yolları işaret etse de onları çeken şeyin varlığını da sorgulatıyor film bize .
Tabii en çok da savaş sonrası her alanda oluşan yıkımı . 
 
twitter . com / banubozdemir
