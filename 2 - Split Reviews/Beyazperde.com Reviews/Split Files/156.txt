1990’ların komedi klasikleri arasına giren Salak ile Avanak ( 1994 ) ve Ah Mary vah Mary ( 1998 ) gibi yüksek dozlu popcorn komedilerden sonra , çıtayı Alçak Adam , Şıpsevdi ya da Takıldım Sana gibi filmler seviyesine indiren Peter Farrelly , ülkemizde ABD’den sadece bir hafta sonra vizyona giren Green Book /  Yeşil Rehber filmiyle 20 sene sonra Akademi’nin kapılarını zorluyor . mu ? 
 
Evet yanlış işitmediniz ; bu cuma vizyona giren Yeşil Rehber , birkaç ay önce seyrettiğimiz A Star Is Born ile birlikte Oscar aday adayları arasında telaffuz ediliyor ; hem de hatırısayılır yabancı eleştirmenler tarafından .
Önce kısa özetle başlayalım :  
Alanında oldukça başarılı olan Afro - Amerikalı piyanist Dr .
Don Shirley ( Mahershalla Ali ) , plak şirketinin düzenlediği bir turne kapsamında , hadi adını direkt koyalım , ırkçılığın bayrağını şerefle dalgalandıran güney eyaletlerine gidecektir .
İtalyan orta sınıf bir aileye mensup Tony Lip’in ( Viggo Mortensen ) ise çalıştığı gece kulübü bir süreliğine kapandığından geçici bir işe ihtiyacı vardır .
Günlük yaşam tarzları açısından birbirlerine taban tabana zıt olan bu iki adam , siyahlara vatandaşlıkta eşit haklar verilmesine rağmen bariyerlerin hem kafalarda hem görünürde halen kalkmadığı günlerde , Amerika’nın ‘ötekiler’ açısından en problemli şehirlerine doğru 8 haftalık bir seyahate çıkarlar .  
 
Kağıt üzerindeki çatışması ağız sulandıran bu hikayede Farrelly yönetmen koltuğuna kurulurken gerçek bir yaşanmışlıktan beyazperdeye aktarılan bu öykünün yönetmen ile birlikte senaristleri Brian Hayes Currie ve Nick Vallelonga .
Burada altını kırmızı kalemle çizmemiz gereken isim İtalyan Vallelonga soyadı .
Zira bu film Nick Vallelonga’nın babasının yaşadığı gerçek bir öyküye dayanıyor ve Nick Vallelonga ailesiyle birlikte filmde tam kadro oyuncu olarak yer alıyorlar .
Hikayenin orijinalliği güvenli ellere teslim edilmiş gibi .
Gelelim bu sıradışı yol öyküsünün nasıl işlendiğine … 
 
Yeşil Rehber’in senaryo dinamikleri iyi hesaplanmış .
İki ana karakterin birden ‘beyaz Hristiyan Amerikalı erkek’ olmaması , seyircinin bakış açısında halihazırda bu iki karakteri eşitliyor zaten .
Üstelik itilip , kakılan , alt sınıf olması gereken siyahi karakter , paraya , üne ve saygınlığına gerçekten çok çalışarak ve hayatından feragat ederek gelmiş bir figür .
Kendisine sıradan bir şoförden öte problem çözücü bir yoldaş , aslında bir koruma istemesinin boşuna olmadığını rota güneyleştikçe daha iyi anlıyoruz .
Tüm bu yolculukta gerek siviller gerek resmi yetkililer tarafından maruz bırakıldığı ikinci , hatta üçüncü sınıf vatandaşlık muamelesini iyi göğüslese de her insan gibi Dr .
Don Shirley’in de kırılma noktası geliyor . 
 
Orta sınıf İtalyan Tony Lip ise nereden geldiğini , nerede durduğunu bilmekle gurur duyan , aslında bu tavrı beyaz Amerikalılarla çok da farklı olmayan ; biraz da çıkarları için yalancı bir karakter .
Kuzey Amerika siyahi vatandaşlara bir nebze daha yumuşak olsa da , kendileri de başka topraklardan bu kıtaya göç etmiş olmasına rağmen Bronx’un İtalyanlarının da “Nereden geldi bu kara patlıcanlar ? ” ırkçılığının aşağı kalır yeri yok .
Ha görünür bariyerler , ha kafalardaki . 
 
Filme adını veren Yeşil Rehber ise en bariz görünür bariyer aslında .
Dönemin ABD’sinde siyahların ‘rahatsız edilmeden’ gezip , konaklayabilecekleri rotaları çizen bu rehber , insanlık açısından bir utanç kaynağı olarak filmde defalarca önümüze düşüyor .
Fakat “Coloured Only” tabelasından daha acısı , yüksek sosyeteye müzik ziyafeti verdikten sonra onlarla aynı salonu paylaşsa da aynı statüde olmadığını bilen Dr .
Don Shirley’in gözlerindeki ifadede yaşanıyor .
Nihayetinde finale doğru koşarken her iki zıt karakterin de kısmi dönüşümüne şahit olduğumuz film , bu anlamda katarsis yaşatıyor .
Peki bireylere , aile sofrasına indirgenen bu katarsis ne kadar gerçek ?
Bunun cevabını da eylül ayında vizyona giren Karanlıkla Karşı Karşıya ( BlacKkKlansman ) filminin finalinde bulabiliriz belki . 
 
Hayır , ırkçılık artık wc ayrımı yapmıyor belki ama her gün farklı bir akıl dışılığına maruz kaldığımız Trump Amerikasında , bugün arkasına yüzden fazla adam toplayan manyağın biri kendi Ku Klux Klan'ını kurarsa şaşıracak mıyız ?
Ben şahsen şaşırmam ; polis dur ihtarına uymadı diye direkt hedef tahtası niyetine beden deşerken , nasıl inanalım ırkçılığın bittiğine ? 
 
Filme dönersek , 1960’larda geçen dönem hikayesinin sanat ve yapım tasarımı bu anlamda oldukça özenli ; zaten bir Hollywood dönem filminde aksini iddia etmek artık kolay değil ama aday - ödüller sezonunda iyi bir dönem filmi ( kendisinden daha iddialısı yoksa ) bu yönleriyle sıyrılmayı başarıyor . 
 
Oyunculuklarda da Viggo Mortensen ve Mahershalla Ali isimlerinin aday adaylıklarında beraber anıldığını belirtelim ; fakat Ali’nin taze bir Oscar heykelciği olduğundan , filmografisinin en iyi karakterlerinden biri olarak nitelendirilen Nick Lip rolüyle Mortensen , adaylık listelerinde yerini garantilemiş görünüyor .
Gerçekten Mortensen , Ali’yi gölgeleyecek kadar iyi ; Aragorn’dan da ( Yüzüklerin Efendisi Üçlemesi ) iyi , hatta Altın Küre adaylığı olduğu Sigmund Frued  ( Tehlikeli İlişki ( 2011 ) ile kapışabilir bu anlamda . 
 
Mevzu hem ırkçılık hem Oscarlar olunca sözü fazla uzattık ; Amerika’da son 10 gündür en çok konuşulan film Yeşil Rehber , ülkemizde de vizyonda . Bir ırkçılık hikayesini İtalyan gözünden , Amerikan rejisiyle seyretmek ve belki biraz da kendi ırkçılıklarımızı sorgulamak için .
