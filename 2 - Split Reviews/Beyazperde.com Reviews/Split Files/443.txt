Aladdin’in Sihirli Lambası , kökeni Orta Doğu'ya dayanan bir halk hikayesi ve bizi çocukluğumuzdan beri etkisi altına alan fantastik , coşkulu bir güç , irade ve sevgi masalı !
Aladdin’in cinden dilediği üç istek , herkesin çocukluk anılarında farklı farklı şekillerde yer almıştır eminim .
Aladdin ve Sihirli Lambası , sinema tarihinin es geçmediği , zaman zaman tekrarladığı bir prodüksiyon .
Çocuk hikayesi olarak anılıp bol bol animasyonu yapıldığı gibi büyükler için yapılan versiyonları da mevcut .
Hepsini tek tek saymaya gerek yok .
Bu filmin özelliği Guy Ritchie’nin ellerinden çıkmış olması ve büyükleri olduğu kadar çocukları da hedeflemesi !
Film ise 1992 yılında çekilen filmle aynı akışta .
Yani müzikal özellikleri de olduğu gibi alınmış , ya da duruyor diyebiliriz .
Filmden çıktıktan sonra bir arkadaşımız , Guy Ritchie’nin bu filmi çekmesi Nuri Bilge Ceylan’ın Recep İvedik çekmesi gibi olmuş dese de ben ortaya gayet eğlenceli bir film çıktığını düşünüyorum .
Tabii Ritchie’nin bu filmi neden çektiği her zaman tartışmaya açık bir konu ! 
Tarzıyla öne çıkan , bütçeli , popüler filmleri bile kendi üslubuyla , komedi , hikaye ve kurgu harmanıyla muhteşemleştiren bir suç filmleri yönetmeni diyebiliriz kısaca Ritchie’ye .
Snatch / Kapışma gibi harika bir filmle hayatımıza giren yönetmenin geldiğimiz şu son noktada Aladdin’i çekmesi gerçekten de kafa karıştırıcı !  Filmde elbette Ritchie dokunuşları var , örneğin daha komik ve modernize edilmiş durumda .
Prenses Jasmine’e de verilen birtakım özellikler var .
Daha fazla zorluk yaşıyor ve daha fazla ön planda mesela .
Jasmine’in ses çıkarmakla , susmamakla ilgili söylediği parça da ona , kadına , kadın karaktere bir parça fark katıyor .
Bir de Bollywood atmosferi hakim filmde .
Arap , Hint karışımı bir tarzla karşımıza çıkması bir ayrıcalık gibi duruyor .
Hikaye bildik , Aladdin'in aşık olduğu prenses Jasmine’e ulaşmaya çalışırken yoluna çıkan ve ona engel olan sultanın danışmanı Jafar’la yaşadıkları çatışma !
Tabii bir de bir lambanın içinde binlerce yıl kapalı kalıp , dışarı çıkma imkanı bulunca eğlencenin dibini gören cinimiz var ki Will Smith kendisine epey hakim !
Eğlenceli bir performans ortaya koyduğu bir gerçek , hatta zaman zaman Aladdin’in önüne bile geçiyor !  1992 versiyonundaki cini seslendiren Robin Willams'ın performansı da unutulmazdır bu arada !
Sık sık karşılaştırma yaşayacaklarına eminim !
Aladdin’i oynayan Mena Massoud ise zayıf kalıyor diğer oyuncular içinde , Jasmine’e hayat veren Naomi Scott da enerjisiyle ön planda zira … 
Film , Disney gerçekliğine yaraşır bir film olmuş , belki de yönetmen bunun olmasını hedefledi .
Renkli , şaşaalı , hızlı ve aksiyonel , kostümlü ve doğu sokaklarının kalabalık , gizemli yanını es geçmeyen bir anlatımla ortaya konmuş .
Peki bu film Ritchie’ye puan mı kazandırdı yoksa kaybettirdi mi ?
Sanırım kayıp yanı daha ağır basıyor !
Ama bunu bir kenara bırakıp izlediğinizde eğlenceli ve başarılmış bir atmosfer filmiyle karşı karşıya kalıp iki saat geçirebiliyorsunuz ! 
 
twitter . com / banubozdemir
