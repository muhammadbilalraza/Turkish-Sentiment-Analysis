Sislerin dağılması için gerçekten çok uğraşıyor Hollywood'daki bazı senaristler ve prodüktörler .
Sisler Evi'nin yapımcıları , Amerika ile Ortadoğu ( İslami Ortadoğu ) geriliminin bir duygusal gerilim filmine ne derece iyi bir malzeme çıkaracağını ve hatta bu filmin kafamızdaki sisleri dağıtmakta ufakta olsa bir misyon yükleneceğini düşünmekte pek zorlandıklarını sanmıyorum .
Filmden anlaşılıyor ki sorguladıkları insan dramı üzerine sahip oldukları gerçek dağarcığı oldukça dar ve naif .
Ama bu önemli değil .
Önemli olan büyülü sinema mekanizmalarının ne derece iyi işlediği .
Biraz estetik , çirkin gerilimleri bir anda güzelleştirebiliyor , kanayan içsel yaraları dindirebiliyor .
Naif bir bakış açısı , hatta oldukça iyi niyetli .
Peki neyi güzelleştirmeyi bilmek mi daha önemli , yoksa nasıl güzelleştirmeyi bilmek mi ?
Filmdeki tüm gerilimin bu noktaya nasıl geldiğini merak ediyorsanız , çok uzaklara bakmanız gerekmeyecek .
Türkiye'de bizi çileden çıkartan bürokratik hataların film adına gerçekleşeni , bir Amerikalı kadın Kathy ile bir İran kökenli Amerikan göçmeni Massoud Behrani'yi , bir ev meselesi altında karşı karşıya getiriyor .
Gerçektende çileden çıkartıcı bir durum iki taraf adına , özellikle her ikisi adına da ölüm kalım meselesini temsil ediyorsa bu ev .
Buraya kadar gerilimi taze taze besleyen oldukça fazla trajik durum var , hatta bir çoğu rastlantısal , basit durumlara dayanıyor ; doğal , hayatın içinden gibi .
En önemlisi her iki karakterin kendilerine has kişiler yapan tüm özelliklerin filmde bir bir serildiğini görünce daha da hoş bir tablo çıkıyor ortaya .
Kadın depresyonda , herşeyini kaybettiğini düşünüyor ve çaresiz , ama herhalde kültürel bir irade olmalı , kendisini ard arda oluşan hatalara teslim edip , kaderine yenik düşmek yerine , o kader durumunu onun lehine değiştirmek istemeyen bir kişiye karşı kafa tutmayı yeğliyor .
Massoud ise asker geçmişi mi , doğulu karakteristikleri mi bilinmez , kendi gururunu yeninden kazanma yolunda gözü ailesi dahil kimseyi görmüyor .
İkisi de inatçı , ikisi de cesur , ama gözden kaçamayacak bir farkları var , birisi has mı has bir Amerikalı , diğeri ise sonradan Amerikanlaştırılmaya çalışılsa da mobilyasından , çay içme şekline , kurduğu eski İran hayallerinden , oğlu ile yaptığı konuşmalara kadar bir İranlı .
Tabi ki her ikisinin farklı yaklaşımları olacak , tabi ki her ikisi birbirini anlamakta zorlanacak , tabi ki bunun sonunu herkes merak edecek .
Film bu iki karakterin gerçekliklerini ve gerçek bir karakter çatışmasını özellikle Ben Kingsley'in ve Jennifer Connely'nin iyi oyunculukları ile ortaya bizim için güzel bir gerilim pastası gibi sergilerken , birden bire bu pastayı yüzümüze gözümüze bulamaya başlıyor .
Bu da pasta ile yetinmeyip , kendi adına büyük söylemler yakalamaya çalışan Hollywood filmlerinin dramı .
Kendi malzemesinden oldukça tadına doyulmayacak bir film yapabilecek iken , söylem ihtişamının kurbanı oluveriyor .
Evet , film basit rastlantıların etrafında birleşen farklı kökenli insanların çatışması ile yetinemiyor , film olayı Amerikalı Ortadoğulu çatışmasına çekme arzusuna giriveriyor .
Arzusu büyük gerçeklere , büyük söylemlere ulaşmak için coşmaya başlıyor .
Coştukça klişelişiyor , kendi geriliminden çalıveriyor .
" Bak İranlı aile aslında ne kadar misafirperver , kadın banyosunu bile kullandırtıyor Amerikalı kadına . Ah ah , meğersem Ortadoğulu'lar ne kadar iyiymiş , onlardan korkup niye Bush'a oy verelim ki ? Ama bak aslında Amerikalı kadın da bunu anlamaya başladı , Amerikan vatandaşı olmuş , ama hala ' yabancı ' olan insanlara evini bırakabilir , hatta en kültür özürlü ırkçı erkek arkadaşı bile sonunda Arapça isimleri telaffuz etmeyi biraz sabır ile öğrenebilir . "
Bizim filmimizin ne önemi var , mühim olan bir filmde Ortadoğulu'lar ile Amerikalılar nasıl barış içinde yaşayabilir dersi .
Hatta mühim olan müslümanları güzelce tanıtalım , nasıl yanlış anlamalara kurban gittiklerini yansıtalım .
Üstelik tüm bunları bir Yunan trajedyası havasında sunalım ki , izleyici tam kalbinden vurulsun , ağıtlar yaksın bu iki insanın başlarına gelenlere .
İki ana karakterin kendi hayatlarının doğallığı içindeki trajik unsurları trajedyaya dönüştürme çabasının kendisi de kanımca bu filmin kaçamadığı narsisistik bir hata .
Pastayı cilalamanın bir diğer çabası .
İşte böylesine büyük bir söylem içinde , yönetmenin filminde gerek kurgusu ile gerekse oyuncu ve sanat yönetmenliği ile yarattığı tüm güzellikler silineveriyor .
Geriye yine çiğ yanılsamaların samimiyetsizliği , ve Hollywood sinemasının kendi sosyal gerçeklerini bir yandan ele alma saplantısının altındaki duygusuz yeller kalıyor geriye .
Michael Moore ' kendimizi ve yaptıklarımızı ' tanıyalım belgeselleri çekedursun , Amerika'nın doğusunda ( bizi Ortadoğulu'dan saymıyorlar artık ) olan bizler için hala , kurguladıkları dünyalardan bize yeni gerçekler üretme şansını veren filmler yerine , bir kulağımızdan girip diğerinden çıkıverenler üretiliyor .
Büyük söylemler ise küçük bir değişiklik bile yaratamıyorlar .
