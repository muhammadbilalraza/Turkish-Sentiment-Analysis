Özellikle bu filmi sevmek için öncelikle tenis karşılaşmalarını sevmek gerekiyor diye düşünüyorum .
Çünkü filmin büyük ve en heyecanlı bölümü karşılaşmalardan oluşuyor .
Bu da film biraz senaryoyu boşlamış diyebiliriz .
İki ezeli rakip İsveçli Björn Borg ve John McEnroe arasında geçen zıtlıklarla kurulan , ikisinin zıtlığından bir yaşam ve film felsefesi yaratmaya çalışan bir film Borg / McEnroe . 
Film bizi 1980’li yıllara ikilinin arasında Wimbledon’da yaşanan karşılaşmaya götürüyor .
Tabii o maçın da unutulmaz 20 dakika süren tie - break setine .
Her ne kadar filmin geneli tatmin edici çekilmese , kurgu hataları ufak ufak sırıtsa da filmin karşılaşma sahnelerinin iyi bir heyecan oluşturduğu ve ikili arasında bir seçim yarattığı aşikar .
Zaten film tüm enerjisini oraya vermiş gibi .
McEnroe sporu rekabet ve bir o kadar kavga olarak algılayan , genç ve o heyecanlı duygularla sahaya çıkan bir tenisçi .
Yaşça ondan büyük olan , tenisle yol alırken kendi içinde bir sakinlik yaratan , aynı zamanda takıntıları olan da Borg .
Yönetmen ikilinin hayatını tenis topu atışmasıyla , bir kesit olarak izlettiriyor bize .
Bu arada Danimarkalı yönetmen Janus Metz’in ilk uzun metrajlı filmi Borg / McEnroe . 
İkilinin çocukluklarına , tenisle kurdukları bağa da uzanan film aynı zamanda bir efsaneye dönüşmenin duygusal yollarını da getiriyor önümüze .
McEnroe babasıyla olan takıntılı durumuyla sık sık karşımıza gelirken , Borg’un antrenörüyle olan inişli çıkışlı hayatı da filmin yolunu çiziyor .
Filmin baba imgesini yine ikili üzerinden baba / antrenör olarak kurmak istediğini söyleyebiliriz . 
 Film Borg kısmına daha fazla mesai harcıyor , hatta bunu bazı yerlerde dillendirenler , ikilinin hayatını perdeye getirmek konusunda yönetmenin eşit davranmadığını söyleyenler olmuş .
Ben izlerken çok ya da az detayına takılmadım , öyle de hissetmedim .
Filmin sonunda kazananın kim olduğu sır değil .
Borg’un biten kariyeriyle McEnroe’nun yeniden yazılacak tenis hayatı konusunda yönetmenin daha ilginç olana yönelmesi kaçınılmaz gibi geldi bana .
Bazen daha sert , hareketli olanın ilgi çekici olduğu düşünülebilir ama burada Borg’un hayatının daha ilgi çekici olduğunu söyleyebiliriz .
Ama dediğim gibi yönetmenin böyle sayısal bir hesap yaptığını düşünmedim izlerken .
Zaten senaryo bir hayli zayıf , o yüzden bulduğumuz hikayeyle yetiniyor gibiyiz bir yandan da … 
Film zıtlıklar armonisi yaparken bir yandan da ikili arasında bir benzerliğin ortaya çıktığını , filizlendiğini de görüyoruz .
Filmin bize ne anlatmaya çalıştığı noktasını tekrar gözden geçirirsek ikilinin benzerliğe giden yolculuğunda düğümlendiğinden bahsedebiliriz .
Zaten sonrasında iyi dost olan ikili en büyük dostluklar kavgayla başlar sözünü de doğrular nitelikte .
Kendi adıma özellikle karşılaşma sahnelerini keyifle ve üzerimize atılan gerilimle izledim , sanırım bu da filmin geneline olumlu bakmamı sağladı .
Ama genel olarak daha güçlü bir film beklentim kaçınılmazdı … 
twitter . com / banubozdemir
