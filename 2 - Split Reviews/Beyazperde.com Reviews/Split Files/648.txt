Yönetmen Ömer Faruk Sorak'ı , Cem Yılmaz ve Yılmaz Erdoğan ortaklığı ile çektiği , senaryosu zekice kotarılmış filmler ve popüler reklamlarla tanıyoruz .
Nihayetinde , şimdiye kadarki işleri hem gişede hem sinema perdesinde yüz güldüren yapımlar olarak geçti .
Bu hafta vizyona giren Aşk Tesadüfleri Sever ise yönetmenin " Her şeyiyle benim diyebileceğim sinemam şimdi başlıyor " sözleriyle nitelendirdiği bir film .
Senaryosu Nuran Evren Şit Erdik'in kaleminden çıkmış olmakla birlikte , projeyi ortaya atan , öykülendiren ve proje koordinatörlüğünü de yürüten İpek Sorak .
Yönetmen eşiyle birlikte , kendi deyimleriyle , filmi kademe kademe analiz edip , her detayın üzerinden titizlikle geçmiş .
Film kısaca , çocukluk ve ilk gençlik yılları Ankara'da geçen ama yolları bir türlü tam kesişmeyen Özgür ( Mehmet GÜnsür ) ve Deniz'in ( Belçim Bilgin Erdoğan ) , 25 yıl sonra İstanbul'da ' tesadüfen ' tanışmasını ve engellerle dolu bir aşk macerasına tutulmalarını anlatıyor .
Sadece özete bakınca , sıradan ve defalarca işlenmiş bir aşk öyküsü gibi dursa da , filmin karakter üzerinden , onların gençliklerine yaptığı geri dönüşlerle zenginleşen öyküsü , ( aşkın ) tadına doyulmaz bir seyirlik ortaya koyuyor .
Özgür ve Deniz'in hikayesi sadece iki insanın birbirine hissedebileceği " sevgili " aşkının yanı sıra , en masum çocukluk aşkının , insanın mesleğine olan aşkının ve nihayetinde hayata olan aşkın da sinema perdesine yansıması olarak , izlenmeyi hak ediyor .
Başrol oyuncularından Mehmet Günsür'ün doğaçlama bezeli , akıcı oyunculuğunun yanı sıra , Özgür'ün anne ve babası rollerinde izlediğimiz Şebnem Sönmez ve Altan Erkekli'nin usta işi oyunculukları , filmin en önemli artıları arasında .
Deniz'in annesi rolüyle Ayda Aksel'in performansı ise , bu yıl Yardımcı Kadın Oyuncu adaylıklarını zorlayacak cinsten .
Bir zamanlar hayatımıza " özgür çocuk " olarak giren Yiğit Özşener'in ise oyunculuk anlamında , ister sinema filmi olsun , ister televizyon dizisi , her işinde bir önceki performansını katladığına inanıyorum .
Aşk Tesadüfleri Sever'in , yerli sinema filmlerinde başarılı örneklerini sıkça göremediğimiz ama oldukça cesur bir kurgusu var .
Film 1 Eylül 1977 sabahı başlıyor , hikayenin Eylül 2010'a kadar geldiğini biliyoruz ama arada geçen 80 , 90 ve 20'li yıllarda bizi gezdiren parçalı anlatımın , yani kurgunun keyfine doyulmuyor .
Yapım tarafında masraftan kısılmadığı ve üst düzey bir sinematografi yakalamak için ne gerekiyorsa yapıldığı da ortada .
Filmin müzik duygusunu , ağırlıklı olarak günlük hayatımızda duyduğumuz , severek dinlediğimiz alternatif pop ve rock parçalar oluşturuyor .
Müzik ayağında Ozan Çolakoğlu'nun imzası varken , lafı gediğine koyan parçaların soundtrack'e seçilmiş olması tesadüf olamaz zaten .
Tesadüflerle örülü aşk hikayelerinden bıkanlar ve " çalıntı senaryo " önyargısında olanlar bu filmi fazla övdüğümü düşünebilirler .
Ben de artık yerli aşk filmlerine doyduğumu düşünürken , koltukta çakılı kaldığım , kendi hayatımdaki tesadüfleri , kaderi ve aşkları sorguladığım bir filmle karşı karşıya kaldım .
Aşk Tesadüfleri Sever , sadece aşkta değil , hayattaki tesadüflere de inananlar için , kendinizle yüzleşmek , kimlerin hayatlarına dokunduğunuz ya da teğet geçtiğinizi sorgulamak için de , Ömer Faruk Sorak sinemasının çıtasına yeniden bakmak için de iyi bir seçenek .
Duygu Kocabaylıoğlu
