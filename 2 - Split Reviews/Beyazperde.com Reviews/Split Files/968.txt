Edebiyat uyarlamaları eserin hayranları tarafından büyük bir heyecanla beklenen ancak genellikle hayalkırıklığı yaratan filmler oluyor .
Buna filmin sınırlı süresi içinde çok sayıda karakteri yeteri kadar derinlikli şekilde sunabilmek , okuyucuların hayalindeki atmosferi yakalayabilmek ve tabii hepsini birden stüdyonun arzu ettiği şekilde birleştirmek gibi başlıklar neden oluyor .
Büyük gişe başarısı kazanmış ( ya da kazanmamış ) sağlam beyazperde uyarlamaları bile , yeterliliklerine rağmen eserin hayranları tarafından geçer not alamayabiliyor .
Misal Yüzüklerin Efendisi serisi her ne kadar zamanında büyük ses getirmiş ve üçlemenin okuyucularını dahi kendine hayran bırakmışken , o büyük heyecan bir kenara bırakılırsa sayısız eksiği olan bir projeydi .
Hannibal romanının sinemadaki yansımasından bahsetmeye gerek bile yok . 
Bu riske rağmen yapımcılar doğal olarak kaynağı güçlü , getirisi sağlam ‘markaları’ yalnız bırakmıyor .
İskandinavya’da büyük ses getiren , daha sonra dünya genelinde inanılması zor bir satış başarısı yakalayan Millennium roman serisi de bunlardan biri .
Niels Arden Oplev’in 2010 senesinde çektiği ve iyi sayılabilecek uyarlamalardan olan İsveç , Norveç , Almanya ve Danimarka ortak yapımı Ejderha Dövmeli Kız , özellikle de Noomi Rapace’in performansı sayesinde keyifle izlenmişti .
Hollywood bu heyecana kayıtsız kalamadı , David Fincher gibi usta bir yönetmenle aynı isimde Amerikan işi bir projeye imza attı .
Seriyi meşhur eden güçlü karakter analizleri , sürükleyicilik ve kaliteli hikaye anlatımı neredeyse birebir filme aktarıldı .
Hatta serinin kahramanı Lisbeth Salander’i canlandıran Rooney Mara , sergilediği inanılmaz oyunculuk sayesinde Oscar heykelciği için aday bile gösterildi .
Aradan geçen 7 sene boyunca hikaye devam edecek mi diye beklerken , hakları elinde bulunduran stüdyo sonunda harekete geçti ve son yılların gözde yönetmeni Fede Alvarez’i işin başına getirdi . 
Alvarez , bir türlü vizyona giremeyen , girdiğinde ise çok beğenilen Dehşe Kapanı , bir başka yeniden yapım olan Evil Dead ve sonrasındaki Nefesini Tut ile yeteneğini kanıtlamış bir isimdi .
Romanların bir başka bölümünü anlatan Örümcek Ağındaki Kız , işte bu başarılı ismin kanatları altına girdi .
Girdi girmesine ama baştan sona yenilenen oyuncu kadrosu ve farklı bir anlayışla çekilen yapım ne kadar başarılı oldu , Rooney Mara ve Daniel Craig gibi isimleri aratmayacak parıltıya sahip mi ? 
Steven Knight , Fede Alvarez ve Jay Basu tarafından ortak yazılan senaryo , daha çok yönetmen ve diğer isimlerin bakış açısından çok yapımcıların arzusuna göre şekillenmiş .
Nitekim Alvarez’in üzerinde çalışmayı sevdiği karakterler , orijinal kaynağın aksine oldukça sıradan ve seyirciye kendisine bağlamaktan uzak .
Üstelik olan biteni seyirciye tattırmak , zevkini çıkartmasını sağlamak yerine , hızlıca yapılmış bir fast food ürünü gibi duruyor . 
Eski NSA çalışanı Frans ( Stephen Merchant ) , küçük oğlunun güvende olmasını istediğini söyleyerek , Firewall isimli yazılımı Lisbeth Salander ( Claire Foy ) ’dan çalmasını ister .
Bu program sayesinde dünya üzerindeki tüm nükleer füzeleri kontrol etmek mümkün olmaktadır .
Başarılı hacker Salander bu isteği kabul eder , işini halleder ancak NSA güvenlik uzmanı Edwin ( Lakeith Stanfield ) tarafından fark edilir ve takibe alınır .
Firewall’un peşindeki tek kişi kendisi değildir tabii ; Örümcekler adlı gizli organizasyon da işe dahil olur .
Salander , eski dostu gazeteci Mikael ( Sverrir Gudnason ) ’un desteğini isteyerek işin içinden sıyrılmayı planlar . 
Örneklerini yıllardır okuduğumuz , izlediğimiz hikayelerden biri gibi olsa da , Stieg Larsson yazdığı Millennium üçlemesinde * ilgili kitapta muazzam bir heyecan fırtınası , sayfaların arasında nefes alıp veren karakterler ve bolca sürprizle bizi tatmin ediyordu .
Alvarez’in filmi tüm bu artılardan uzak , kendine hafiften James Bond ruhu verilmeye çalışılmış ( ama yetememiş ) bir uyarlama .
Örümcek Ağındaki Kız’ın en büyük problemi , bolca müdahele edildiği belli olan senaryosu .
Modern popüler edebiyatın en ilginç karakterlerinden olan Lisbeth Salander , aktris Rooney Mara’nın yokluğundan çok , kendisine biçilmemiş ruhun yoksunluğunu çekiyor .
Birden çok ‘özelliği’ bünyesinde taşıyan kahraman , maalesef oyuncu Claire Foy’un çabasına rağmen cılız kalıyor .
Hatta bu sorundan muzdarip olan sadece kendisi de değil .
Romandaki çoğu karakter yok sayılmış ya da arka planda bırakılarak , karakterler arasındaki iletişimle doğan ‘gerçekçilik’ kendine yer bulamamış .
Örneğin gazeteci Mikael serüven boyunca pek fazla gözükmüyor , Salander’in buradaki düşmanı Camilla ( Sylvia Hoeks ) yine motivasyonu umursamayacağınız bir kötü olarak servis ediliyor .
Oyunculuklar genel olarak tatmin edici , hatta yer yer oldukça başarılı .
Sürükleyicilik , aksiyonun katkısı ile karnı doldurmuş , yeni Lisbeth Salander’imiz Claire Foy da kendini kabullendirmekte başarılı . 
Örümcek Ağındaki Kız , çok sağlam bir ekibe sahip olmasına rağmen , iyi bilinen kahramanları doğru şekilde yansıtmayan , heyecanlı ama detaylardan uzak , eğlencelik filmlerden biri olarak vizyonda bizleri bekliyor . 
 * Yazarın üçüncü kitaptan sonra hayatını kaybetmesiyle , başka bir yazar tarafından iki yeni bölüm daha yazılarak piyasaya sürülmüştü . 
burcinaygun@gmail.com
 
2,5 / 5
