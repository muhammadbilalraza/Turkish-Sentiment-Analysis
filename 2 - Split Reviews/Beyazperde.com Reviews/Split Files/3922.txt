Son zamanlarda animasyonlar , Hollywood'un tekelinden çıkar oldu .
Pixar ve Dreamworks harikalar yaratmaya devam ederken , başka ülkelerin sinemalarından da örnekler görür olduk .
Tabii bu noktada bir Hayao Miyazaki aşığı olarak Studio Ghibli'nin işlerini başka bir yere koymak gerekiyor .
Yine İskandinav ülkelerinden Norveç'in ilk animasyon filmi Özgür Jimmy'i ( 2006 ) izleme şansı bulduğumda , Kuzey için oldukça sevindirici bir gelişme olarak görmüştüm .  Hedef kitlesi yetişkinler olan bu film , tekniğiyle , yaratılan dünya ve senaryosuyla yüksek bütçeli Hollywood filmlerine kafa tutan cinsten .
Fakat İzlanda'nın ilk uzun metraj animasyon filmi Vikingler Efsanesi Thor ( Legends of Valhalla - Thor ) için aynı şeyleri söylemek mümkün değil .
Daha geçen sene İskandinav mitinin en büyük tanrısı Thor'un Hollywood yapımı filmini izlemiştik .
Şimdi ise mitin sahiplerinin prodüksiyonuyla çocuklara yönelik bir animasyon olarak karşımıza çıktı . 
Bir İskandinav köyünde demircilik yapan genç Thor'un başka planları vardır .
Tanrıların Kralı Odin'in oğlu olan Thor bir savaşçı olmak istemektedir .
Babası Odin'se , dünyanın üzerinde bulunan Valhalla'daki krallığında insanların adaklarını yiyip içip gününü gün etmekte ve başka hiçbir şeyi umursamamaktadır .
Ta ki Yeraltı Kraliçesi Hel hem öteki dünyayı hem de dünyayı ele geçirecek bir plan yapana kadar .
Devlerin kralı Thrym ile güçlerini birleştiren Hel , önce dünyaya , ardından Valhalla'ya saldıracaktır .
Ölünce Valhalla'ya giden askerler ise güçsüzdür . 
Babasına adak adayan Thor'un duvaları , biraz kader biraz da şans eseri karşılık bulur ve dünyanın en güçlü silahı Ezici Çekiç eline geçer .  Hel'in savaşı başlatmasıyla , olması gerekenden fazla güven sahibi Thor , en iyi arkadaşı Edda'yı kaçıran devlerin peşine düşer .
Bugüne kadar kısa metrajlı animasyonlar ortaya çıkaran CAOZ'un ilk uzun metrajlı filmi , animasyon tekniği olarak ortalama bir çizgide ilerlerken , birçok açıdan vasat .
Thor efsanesinden bazı öğeleri korumakla birlikte film , hedefin çocukların hoşuna gitmesi olan komik karakterlerle süslenmiş .
Hatta Ezici Çekiç bile konuşan bir hayvan figürüyle insanlaştırılmış .
Fakat espriler  çocuklara dahi pek çekici gelmeyecek türden .
Nitekim farklı yaş gruplarından çocuklarla izlememe rağmen kahkahalarına şahit olamadım , hatta nispeten yaşı büyük çocuklardan gelen sıkılma inlemeleri , kulak ardı edilemeyecek kadar yüksekti .
Bununla birlikte filmde oluşturulan karakterlerin sayısı oldukça azdı .
Tanrılar'dan sadece Odin ve bereket , sağlık , aşk , güzellik , sihir , kehanet , savaş , çarpışma ve ölüm tanrıçası Freyja yer alırken , örneğin devler ülkesinde yirmi kişi yaşamıyor olsa gerek . 
Sonuç olarak , Valhalla ile dünya arasında köprü kurulması gibi kimi sahneleri oldukça çekici olsa da , genel olarak sıkıcı olan , teknik anlamda güçlü olmayan bu film , bu kadar emeğe yazık dedirtiyor .
Twitter : fundasuo
