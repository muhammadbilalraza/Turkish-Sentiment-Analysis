Şu an istediğiniz bir şeyi gerçekleştiriyor olduğunuzu düşünün ; iyi bir pistte kayak yapıyorsunuz , geride her şeyi bırakmış dünyayı dolaşmaya çıkmışsınız , herşeye tutunup ülke yönetiyorsunuz , ya da belki bir orkestrayı .
Peki ya gerçeğe aydığınızda sadece bu en çok istediğiniz şeye seyirci olduğunuzu görürseniz ?
Hatta onların temizlikçisi ve hatta aslında siz o işin en iyisiyken , siyasi sebeplerden dolayı en severek yaptığınız şeyin elinizden alındığını düşünün .
Andrei Simoniovich Filipov , 30 yıl öncesine kadar Bolşoy orkestrasının ustası kabul edilen şefidir .
Fakat Yahudi müzisyenleri orkestrasından çıkarmadığı için bir konseri basılır ve şef çubuğu , bir yargıcın ölüm cezası verdikten sonra kırıldığı gibi kırılır .
O da 30 yıl içinde artık alkoliğe dönüşmüştür .
Ta ki temizlik yaparken eline geçen Fransa'daki Châtelet Tiyatrosu'ndan davet yazısını alana kadar .
Artık hayalini gerçekleştirmelidir .
Kafasında defalarca çaldığı Çaykovski'nin müziğini eski orkestra arkadaşlarını toplayıp 20 kişiye çalmalı ve hayata tekrar dönmelidir .
Tabii başka bir planı daha vardır .
Yıldız keman virtüözü Anne - Marie Jacquet'i de orkestrasına davet etmiştir ve bunun arkasında başka sebepler de vardır .
Yaşam Treni , Bir Şans Daha gibi filmlerinden tanıdığımız yönetmen Radu Mihaileanu'in Fransa'da gişe rekorları kıran filmi Paris'te Son Konser , aynı zamanda geçtiğimiz yıl İstanbul Film Festivali'nin de açılış - ve en çok izlenen - filmiydi .
Bu hafta vizyona çıkan film , eleştirmen Erol Bilem'in de dediği gibi Adile Naşitli , Münir Özkullu eski Türk filmleri tadını bizlerde bırakarak Türk izleyicisini de etkileyecek gibi .
Film ; dramı , siyasal olayların insan hayatı ve toplumların üzerinde bırkatığı etkiyi , yıllar içindeki dönüşümleri , özlemleri muzip bir komediyle harmanlayarak , konudan koparmadan izleyiciye güzel bir iki saat geçirtiyor .
Soysuzlar Çetesi'ndeki etkileyici performansından sonra bu filmde de genç keman virtüözünü canlandıran güzel Mélanie Laurent'i izlemek de ayrı bir keyif .
Yahudi işgüzarlığını , orkestra üyelerinin çalışma titizliklerini mizahi açıdan ele alması , müzisyenlere ya da bir başkasına yok artık dedirtse de gerçekliği biraz abartan öğeleriyle diğer öğelerin birlikteliği o kadar güzel işlenmiş ki , karakterlere ve filme karşı empati rahatça kuruluyor .
Filmin fonunda , zaman zamansa merkezinde dinlediğimiz müzikler filme ayrı bir hava katıyor .
Geçen yıllarda siyasi güçlerin değişen yüzüne de , siyasi şakşakçılık için getirilen figüranlar üzerinden iyi göndermeler yapan bir film .
Özellikle 90'ların başında çöken komünizmi ele aldığı mizahıyla bazı solcuları ve müzisyenleri rahatsız edebilecek olsa da son sahnelerde filmin çözümlenmesiyle , sonunda gözyaşlarınıza hakim olamamak işten değil .
