" Çöplük tipi film " enflasyonunun gemi azıya aldığı şu sıcak yaz günlerinde vasadın üstünde seyreden yapımlarla karşılaşmamız güçleşiyor .
The Call / Acil Arama , başrolde artık efsane statüsünde kabul edebileceğimiz ve yerçekimine meydan okuyan , çikolata rengiyle bir de Oscar kazanmış Halle Berry’nin muazzam bir performansla sürüklediği , heyecan ve temponun hiç hız kesmediği sürükleyici bir gerilim - aksiyon filmi olarak dikkat çekiyor .
Aslında senaryonun yaslandığı alanlar tamamıyle “güvenilir” topraklar .
Yani ortalama bir gerilim filminde olması gereken tüm klişeler yerli yerinde .
Adam kaçırma ( ki hemen her Hollywood filminde genelde kaçırılan WASP familyasına mensup , sarışın bir ergen kızcağız olur ) , arabanın bagajında mahsur bırakılan tiplemeler , takip , kan , gözyaşı ve “sayrıl bir dünya görüşüne sahip” sapık katiller !
( Burada bir parantez açıp sapık katillerin genelde hep iyi müzik zevkine sahip olmak gibi bir ortak özellikleri olduğunu bir kez de The Call / Acil Arama’nın “arıza adamının” ispatladığını söylemeden geçemeyeceğim ) .
Ancak tüm bu standart gerilim unsurlarının The Call / Acil Arama’da kesinlikle iyi işlendiğini içtenlikle  belirtebiliriz .
Zira klasik bir temalar bütününün , belki de sıradan sayılabilecek bir hikayenin doğru planlarla , kaliteli bir kurguyla ve hepsinden önemlisi sahici oyunculuklarla nasıl etkili bir filme dönüştürülebileceğinin iyi bir örnegi bu film .
The Call / Acil Arama , bir “The Silence Of The Lambs” ( Kuzuların Sessizliği / 1991 – Jonathan Demme ) değil .
Kuzuların Sessizliği’ndeki “kara - felsefe”den de , kült olan özgün sinema elementlerinden de yoksun .
Ancak film , Kuzuların Sessizliği’nden Psycho’ya ( Sapık / 1960 – Alfred Hitchcock ) eski gerilim filmlerine sayısız göndermeler yapan sekanslarla bezeli ve bu tip sert filmlerin havasını bünyesinde barındırıyor dersek çok abartmış sayılmayız .
En azından , senaryoda benzer etkileşimler dikkatli sinemaseverlerin gözüne takılacaktır . “Tekinsiz bir gerilim filmi” olarak tarifleyebileceğim The Call / Acil Arama , her ne kadar “risk almayı sevmeyen” bir senaryo mantığı üzerine bina edilmiş olsa da ustalıkla ele alınmış planları , başarıyla kotarılmış kast yönetimi sayesinde geçer notu hak eden bir yapım olarak değerlendirilebilir .
Üstelik Halle Berry’nin ustalıklı oyunculuğuna “kurban pozisyonundaki” ergen hanım kızımız Abigail Breslin’in inandırıcı rol yeteneği eşlik ediyor ve bu durumun filmin çıtasını yükselttiği aşikar .
Aynı zamanda fallik sorunlu ödipal manyak rolünü muhteşem bir performansla beyazperdeye yansıtan Michael Eklund’un nevrozlu halleri filme muazzam bir katkı sunuyor ve böylelikle bu detaylar The Call / Acil Arama’nın haftanın seyredeğer yapımlarından biri olarak öne çıkmasını sağlıyor . w.atlantistengelenadam.com www.twitter.com/atlantisliadam
