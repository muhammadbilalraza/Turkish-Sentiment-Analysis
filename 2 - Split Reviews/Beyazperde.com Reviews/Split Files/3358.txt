Gece 11.45 : filmin kahramanlarının dönüm noktası .
Sinema eleştirmeni olarak tanıdığımız Burak Göral'ın senaryosunu yazdığı ve Kolay Para adlı filmin yönetmenlerinden biri olan Ercan Durmuş'un çektiği film , bizi İstanbul sokaklarında dolaştırırken , üç farklı hikayeye de tanık olmamızı sağlıyor .
Biçimsel olarak Paramparça Aşklar Köpekler'i çağrıştıran bir film var karşımızda .
Karısını kazada yitirmiş ve artık sokaklarda kağıt toplayan bir adamın ( Mehmet ) , yazmak istediklerini yazamayan ve sistemin içinde eriyip , popüler dizi senaryoları yazmak zorunda kalan bir senaristin ( Okan ) ve ailesi tarafından zorla evlendirildikten sonra şiddete maruz kalıp İstanbul'a kaçan bir kadının ( Zeynep ) hikayelerine ayrı ayrı ve daha yakından bakıyoruz .
Paramparça Aşklar Köpekler'in biçimsel olarak dünya sinemasına getirdiği yeni soluk gibi , Gece 11:45'in kurgu biçimi Türk Sinema'sında daha önce pek denenmemiş türden .
Yine bu Meksika filmine benzer bir anlatımla , hikayenin kesiştiği ve çakıştığı noktalar da mevcut Anlaşılıyor ki , Burak Göral senaryosunu yazarken , bilinçli ya da bilinçsiz olarak içerik ve biçimsel açıdan bu yeniliğin peşinde .
Fikir açısından Türk Sineması açısından bir yenilik gibi gözükse de , yerini bulamamış gibi duruyor .
İyi bir fikir olarak düşünülenlerin , kameraya yansıyamadığını görüyoruz .
Kısacası senaryo ve kamera arasındaki boşluk seyirciyi de boşlukta bırakıyor .
Sahneler arasındaki geçişler , bazı yerlerde karakterlerin biraz zorlanarak karşılaştırılmaları , seyircinin filmin içine girmesini zorlaştırıyor .
Zaman zaman günlerin birbirine karışması dün ve bugün arasında bir çelişki doğuruyor .
Neyin ne zaman nasıl olup bittiği araya giren bazı sahneler ile komplike bir hal alabiliyor .
Filmin matematiksel kurgusu izlemeyi zevkli kılabilecekken , seyirciyi oldukça zorlayan bir konuma dönüşüyor .
Bizi zorlayan durumlar sonunda berraklık kazansalar bile .
Seyirciyi bu noktada yoran şey kurgunun yanında " belirsizlik " .
Çünkü önce Zeynep'in nereden gelip nereye gitmek istediğini ya da neden kaçtığını anlayamıyoruz .
Kağıt toplayan Mehmet'in ise gerek çizdiği resimlerden gerek konuşmalarından diğerlerinden daha farklı olduğunu anlıyoruz ama bu adamın da tam olarak ne yaşadığını anlamlandıramıyoruz .
Ancak filmin sonuna doğru parktaki bir bankta Zeynep ve Mehmet birbirlerine anlatıp arınırken biz de kafamızdaki soruların yanıtlarını bulabiliyoruz .
Biçimsel olarak pek amaçladığı etkiyi yaratamamış gibi dursa da , filmin ele aldığı hikayeler oldukça etkileyici .
Sadece sokakta karşılaşıp fark edemediğimiz insanların yaşadıkları anlatılmıyor bu filmde ; birebir olmasa da herkese değebilecek türden tasarlanmış olaylar gibiler .
Yeni bir başlangıca duyulan ihtiyaç ve bunun göründüğünden daha zor olduğu filmin her hikayesine sindirilmiş bir sancı gibi .
Geçmişlerinden kurtulmakta zorlanan karakterleri izlemek keyifli bir duruma dönüşebilecekken , oyunculuğun bu duruma engel oluşturması üzücü .
Feridun Düzağaç'ın oyunculuğu zaman zaman vasatı aşarken çoğu zaman aşamıyor .
Özellikle müzik dünyasından biri olması " inandırıcılık " sorununu öne çıkarmış .
Geçtiğimiz İstanbul Film Festivali'nde Anlat İstanbul adlı filmle ' en iyi kadın oyuncu ' ödülünü alan Yelda Reynaud ise bu kez ortalama bir oyunculuk sergilemiş .
Anlattığı karaktere yaklaşmış ama yine de seyirciyi içine almakta güçlük çekiyor .
Yiğit Özşener ise ortalamanın üzerinde bir oyunculuk sergilemiş olmasına rağmen film içinde " kayıp " duruyor .
Hikayedeki karakterlerin bize anlatmak istediklerin duyabilsek bile oyuncuların bize anlatmak istediklerini duyamıyoruz .
Türk Sineması için biçimsel olarak farklı bir filmle karşı karşıya olsak da anlatımdaki boşluklar sebebiyle çok iç açıcı bir örnek olarak durmuyor Gece 11:45. Ama takdir edersiniz ki , fark yaratmak zor bir iş .
Janet Barış
