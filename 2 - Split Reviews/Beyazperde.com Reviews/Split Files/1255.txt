Vaat ettiğini yerine getiren filmleri severim .
Sanırım yazıya bu şekilde başladığım film sayısı fazla olmamıştır .
Oyunun Sonu ( Margin Call ) ' nun vaat ettiği ne ?
Küresel ekonomik krizin başlangıç günlerine dair bir izlek sunmak .
Batan koca koca şirketlerden birinde , bir gecede yaşananların öyküsünü anlatmak .
Genç bir analistin ortaya çıkardığı dehşet senaryosuna çözüm arayan , ‘kurtlar sofrasında bir gece'de nelerin yaşandığının hikayesi .
Yedi büyük günahtan biri : açgözlülük .
Para kaybetmektense binlerce insan kaybetmeyi tercih eden , Wall Street ( 1987 ) ' teki Gordon Gekko türü adamların öyküsü bu . 
Evet ne demek istediğini anlatıyor film ama bunu yaparken seyirci olarak siz , karşısındakinin yetersiz İngilizcesine rağmen onu anlayabilen zeki bir turist gibi davranmak zorunda bırakılıyorsunuz .
Karşınızdaki derdini " mealen " anlatıyor çünkü .
Bütün o çöküşe gidişin göstergesi sayılan grafikleri doğru dürüst görmüyorsunuz bile !
Neden her şeyin bir anda ortadan kaybolduğunu anlamakta zorlanıyorsunuz .
Eğitim filmi gibi değilse de karakterlerle daha kolay empati kurabilmenin bir yolu bulunabilirdi .
" Emin olun , bunun adı çöküş , siz kafanızı rakamlara fazla takmayın " türü bir yönlendirme sözkonusu . 
JC Chandor ilk uzun metrajında hem senaryoyu hem de yönetmenliği üstlenmiş .
Üstelik rüya gibi bir oyuncu kadrosunu bir araya getirmeyi başarmış .
Tabii bunda filmin aynı zamanda yapımcılarından biri olan yükselen yıldız Zachary Quinto'nun desteği de olmalı .
Karakterlerden hangi birini sayalım : 34 yılını şirkete vermiş , - her devrin adamı
- Kevin Spacey , şirketine helikopterle gelen - köpekbalığı
- Jeremy Irons , karakter oyuncusu denilince akla gelen ilk isimlerden Stanley Tucci , her rolünde inandırıcı olmayı başaran dışavurumcu Paul Bettany , hatta yetmezmiş gibi Demi Moore . 
Tüm bu yıldız cümbüşüne rağmen olay akışı bakımından durağan bir film bu .
Üstün yetenekli oyuncularına geniş alan bırakmıyor .
Gerilimin büsbütün arttığı uzun diyaloglu sahneler var , ama bunlar devlerin çarpışmasından çok , sıradan laflar geçidine benziyor . 
Yönetmen derdini " mealen " anlatacak şeyleri yapmış .
40 yılını Merill Lynch'e vermiş babasından faydalanarak eli yüzü düzgün bir senaryo ortaya çıkarmış .
Ama başta belirttiğimiz sorunun altını çizecek olursak ; şirketin neden batmakta olduğunu , mesleği borsacılık olmayan seyirciye anlatabilme konusunda pek ikna edici değil .
Genç analist ( Quinto ) onlara hangi grafikleri tabloları gösteriyor , şöyle bir üstünkörü anlıyorsunuz .
Olayın vahimliğini , şirkete yıllarını vermiş kurnaz yöneticilerin tepkilerinden fark ediyorsunuz . 
İşin ironik tarafı , filmde Spacey ve Irons'un canlandırdığı karakterler bile , bu rakamlardan bir şey anlamadıklarını itiraf ediyorlar .
Yanlış anlamayın , film bunu yapmak istemiyor zaten .
Ama azıcık yapsaymış daha iyi olacakmış sanki .
Zira anlatılacaklar , neredeyse tek bir mekana , böyle görkemli oyunculara rağmen dar bir alana sıkıştırılmış gibi görünüyor . 
Filmin anlatmayı başardığı nokta şu : İnsanlar kibir ve açgözlülüğün sarhoşluğu altında acımasız bir hayvana rahatlıkla dönüşebiliyor .
Kendisine güveni tam , pahalı arabalarla gezen , milyon dolarlarla oynayan bu " harika " çocuklar ellerindeki herşey bir gecede gittiğinde çocuk gibi ağlayabiliyorlar .
Jeremy Irons'un ruh verdiği " esas patron " un bile tüm o helikopterli - şaşalı girişine rağmen , işin içinden çıkamadığı için yaşadığı öfke patlamaları da bu yüzden . 
 " Heroes " un Sylar'ı Zachary Quinto , beyazperdedeki rolüne bu isabetli projenin de yardımıyla gayet rahat devam edebilir .
Yönetmen J. C. Chandor da henüz ilk uzun metrajında böylesine ciddi bir hikayeyi , yaşanmış bir hadiseyi , yaşamış olmaktaki en büyük oyunculardan en azından bir kısmının desteğiyle peliküle aktarmış olmanın verdiği şevkle çok daha güzel işler başarabilir . 
Asıl meseleye gelelim o zaman .
Yok yok , şu rakamlar grafikler falan değil .
Yanıt tek bir sözcükte gizli : stil .
Michael Mann'in Köstebek ( The Insider ) ' te yaptığını hatırlayın .
Bir başkasının elinde son derece sıkıcı hale gelebilecek öyküyü , stilize çekimlerle karakterlerinin içine , hatt beynine girerek aktarmıştı .
Yönetmenin bayıldığı o ense - planlar ile karakterin zihninin gerisinden , onun gördüğü dünyayı röntgenlememiz bekleniyordu ve biz de tam bunu yapıyorduk .
Mann sadece kullandığı mercek ve açılar değil , müzik , renk paleti , hatta genel olarak filmin ritmi ile , bize sinemanın " bir hikayeden çok onu nasıl anlattığınızla ilgili bir sanat " olduğunu haykırıyordu . 
Oyunun Sonu ise Mann'inki gibi bir bakış açısıyla hele böylesine büyük oyuncularla yılın en büyük başarılarından biri olabilecekken , vitesini yükseltmeye korkmuş bir atlet gibi görünüyor .
Üstelik tam da Avrupa üzerinde karanlık ekonomik kriz bulutlarının bu kadar yoğun olduğu günlerde , yeni bir " Wall Street " etkisi yaratma şansı varken . 

orkansanci@yahoo.com
twitter : lost_child
