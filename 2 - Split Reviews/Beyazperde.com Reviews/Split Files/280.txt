Sinemaya kısa filmlerle , televizyona " Ramazan Güzeldir " ile giriş yapan , aslen bir uçak mühendisinin çektiği filmden bahsedeceğiz .
Selçuk Aydemir , sadece altı günde ve kısıtlı bir bütçeyle çektiği Çalgı Çengi ve reyting kurbanı olan Üsküdar'a Giderken ile hissettirdiği farklı tonunu İşler Güçler ile pekiştirirken , oyuncu kadrosunun da harikalar yaratması ile birlikte , televizyonun en sevilen işlerinden birine yönetmen ve senarist olarak imzasını atmış oldu .
Dizilerde cesur davranarak hedef kitlesini netleştiren Aydemir , iş sinemaya gelince hedefi geniş tutmanın gereğini yeni filmi Düğün Dernek’te yerine getiriyor , Çalgı Çengi ve İşler Güçler’deki özgünlüğünden de biraz feragat ediyor .
Çalgı Çengi'nin ardından yine Ahmet Kural ve Murat Cemcir ikilisini başrole taşıyan Aydemir , filmin kadrosunda da İşler Güçler'den aşina olduğumuz bir çok oyuncu ismi bir araya getiriyor , üzerine de Rasim Öztekin , Barış Yıldız ve Devrim Yakut gibi isimleri ekliyor .
Tabii gözler Sadi Celil Cengiz'i aramıyor değil .
Tamamı Sivas’da çekilen film , köyün İsmail Abi’sinin şehir dışında okuyan oğlu Tarık‘ın bir gün aniden çıkagelmesi ve aynı ülkede çalışabilmeleri için Letonyalı kız arkadaşı ile bir an önce evlenmeleri gerektiğini söylemesi ile başlıyor .
Oğluna kısa süre içerisinde örf ve adetlere uygun bir düğün yapmayı kafasına koyan İsmail Abi ; Tüpçü Fikret , Tövbekar Çetin ve Muallim Saffet’in yardımlarıyla imece usulü bir düğün için kolları sıvıyor , ancak şeytanın işi yok ya , acele işe karışıyor .
Her şey bu kadarla kalmıyor ama filmin sürprizlerini açık etmemek adına bilinen genel konunun ötesine değinmiyorum .
Düğün Dernek yöresel bir aksilikler komedyası .
Ancak sırtını sadece şiveye , argoya ya da bel altı esprilere yaslayan bir film değil .
Zaman zaman şiveden dolayı anlayamadığımız replikler olsa da , genel olarak yukarıda saydıklarımın dozu gayet yerinde .
İşler Güçler’den aşina olduğumuz ve bir televizyon dizisinde görmeye pek de alışık olmadığımız sahne geçişleri Düğün Dernek’te de yerini buluyor .
Tüpçü Fikret karakteriyle karşımıza bambaşka bir tipleme olarak çıkan Ahmet Kural‘a mimik kralı ünvanını rahatlıkla verebileceğimize artık kanaat getiriyoruz .
Çetin karakterini canlandıran Murat Cemcir’in performansı ise , özellikle Kural ile karşılıklı oynadıkları sahnelerde ,   „biz bu adamlara daha çok güleriz“in kuvvetli sinyalini veriyor .
Filmin bir de sürprizi var ki , o da Tarık’ın annesini oynayan Devrim Yakut’un bahsedilmeden geçilemeyecek olan harika performansı .
Filmin öne çıkan tek kadın karakterini canlandıran Yakut da , rolünün altından başarıyla kalkıyor .
Filmin konuk oyuncuları olarak da Sırrı Süreyya Önder ve Emel Sayın’ı görüyoruz ki , burada da Önder’in kısa ama başarılı oyununa değinmeden geçmek olmaz .
Zira otel sahibi Salih olarak , kendisini Mar’ın ardından bir kez daha beyazperdede görmek güzeldi .
Düğün Dernek devam filminin sinyalini vererek sona erdiğinde , ardında eğlenceli geçirilmiş bir buçuk saat bırakıyor , zaten bir komedi filminden de beklediğimiz bu .
Düğün Dernek , eğlenceli bir iki saat için , bu haftanın tercih edilebilecek yerli komedisi . twitter / simulationone
