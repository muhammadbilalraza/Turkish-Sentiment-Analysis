Gençliğini , ya da daha iyisi çocukluğunu , televizyonların bir şekilde dünyanın en meşhur köpeği haline getirdiği Lessie ile geçirenler için müthiş bir film şu günlerde vizyonda .
Cecile Aubry tarafından 1965 senesinde çocuklara sunulan “Belle et Sebastien” adlı kitaptan uyarlanan ve ülkemizde Sebastian : Sevgili Dostum adıyla vizyona giren film , sadece çocukların değil , büyüklerin de büyük keyif alarak izleyebilecekleri bir yapım .
Eski usül bir aile filmi , iyi hissettiren sevimli ve heyecan dolu bir hikayeye sahip , küçükler için oldukça kıymetli mesajlar içeriyor ve pek tabii Belle adlı harika bir köpek başrolde içinizi ısıtıyor .
Bundan yaklaşık üç yıl önce Fransa’da vizyona giren Belle et Sebastien adlı ilk filmin hikayesini devam ettiren Sebastian : Sevgili Dostum , Nazi katliamının hemen ardında , 1945 yılındaki normalleşme sürecine götürüyor bizi .
Birinci filmin hikayesi tamamlanalı iki yıl olmuş , Sebastian’da büyümeye devam etmiştir .
Şirinlik abidesi olan ufaklık , en yakın dostu ve hatta en önemli dayanağı olan köpeği Belle ile haylazlıklarına geri döner .
Bu arada Nazi askerlerine karşı direnen Fransız direnişçilerinden olan Angelina da ikiliye tekrar kavuşmak için yola çıkmıştır .
Sebastian’ın artık dedesi haline gelen Cesar’ın da gözü yollardadır .
Ancak Angelina’nın içinde olduğu uçak korkunç bir kaza sonucu yere çakılır , ne kadından , ne de diğer askerlerden haber alınamaz .
Buna rağmen küçük Sebastian ve dedesi Cesar inancını yitirmez .
Ukala tavırlarıyla can sıkan Pierre adlı bir adamın hikayeye dahil olmasıyla ümitler iyice yükselir .
Pierre’in bir uçağı vardır ve belli bir ödeme karşılığında kazanın yaşandığı ormanlık bölgeye uçuşu kabul eder .
Bu noktadan sonra hayatta olup olmadığı belirsiz Angelina için kendi çaplarında büyük bir kurtarma serüvenine atılırlar .
Sebastian : Sevgili Dostum’un yönetmen koltuğunda , daha önce Wesley Snipes’lı The Art of War filmine imzasını atmış olan Christian Duguay var .
Yani ilk filmde başarılı bir iş çıkartmış olan Nicolas Vanier koltuğunu bir başka isme devretmiş .
İkinci filmin yönetmeni ise Vanier’in oturttuğu o naif havayı elinden geldiği kadar korumuş .
Yani , az önce de dediğim gibi karşımızda o eski sıcak ve samimi aile filmlerinden bir tanesi var .
Üstelik de kaliteli sayılabileceklerden !
Ancak senaryoyu ortaklaşa yazan Fabien Suarez ve Juliette Sales için aynı şeyi söylemek pek mümkün değil .
Evet , diyaloglar ve uyarladıkları orijinal hikayeye bağlılık yeterince başarılı ancak iş klişelere geldiğinde sınıfta kalınmışlar söz konusu .
Belki hikayenin ve taşıdığı ruha pek fazla zarar vermese de , sayısız mantık hatası yaşı büyük izleyiciler için filmden kopmalarına neden olabiliyor .
Tahmin edeceğiniz gibi , klişe ve abartılar işin duygusal yoğunluğunu yükseltmek için tercih edilen aksiyon sekanslarına ait .
Daha fazla detay verip filmin sürprizlerini berbat etmeyelim .
Oyunculuklara gelecek olursak .
Sebastian rolündeki küçük aktör Felix Bossuet tek kelimeyle harika .
Şirinliği , sıcak tavırları , naif görünüşü ve bunu karakterine yedirmesindeki becerisi takdire şayan .
Thierry Neuvic ise Sebastian ile sürekli çatışan ancak içten içe ona karşı sevgi ve hatta saygı beslemeye başlayan ukala Pierre olarak filmin diğer sac ayağı olmuş .
Keza bilge ve yer yer absürd halleriyle sizi iyice perdeye çeken Tcheky Karyo da , büyükbaba Cesar rolünde içinizi ısıtıyor .
Maceranın dikkate değer eklentilerinden biri de Sebastian’ın hafiften platonik duygular beslediği Gabrielle .
Aralarında az bir yaş farkı olan güzel Gabrielle , Thylane Blonde tarafından canlandırılıyor .
Kendisi de üstüne düşeni , en azından senaryo izin verdiği kadarıyla yerine getiriyor .
Gelelim asıl güzeller güzeli olan Belle’e .
Hayvanlara , özellikle de köpeklere karşı mesafeli olanların bile beraber koşup oynamak isteyebileceği Belle , küçüklere hayvan sevgisi ve sorumluluk sahibi olma konusunda çok önemli mesajlar taşıyor .
Malum , ağaç yaş iken eğilir .
Sebastian : Sevgili Dostum , ilk filmi izlememiş olsanız bile , büyük bir keyifle içinde kaybolabileceğiniz , çok samimi , ruhu okşayan , içleri ısıtan ve şu günlerde fazlaca ihtiyacımız olan “sevgi” konusunda sayısız öğeye sahip izlenesi bir yapım .
Kaçırmayın derim ! burcinaygun@gmail.com
