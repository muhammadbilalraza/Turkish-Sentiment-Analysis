PiçlerBu filmle siz de dağılacaksınız .
Festivalin ' ' Mayın Tarlası ' ' adlı bölümünde gösterilen Piçler bölümün adının hakkını vermiş .
Film boyunca gerilim yavaş yavaş artıyor .
Filmin sonlarına doğru , mayın tarlasının yarattığı etkiyi , beklemediğiniz bir anda görsel algınızda ve içinizde yaratıyor .
Kaçak göçmen olarak geldikleri Amerika'da oranın halkı tarafından dışlanan Meksikalılar , yurtlarında onlardan para bekleyen aileleri için her türlü ayak işini yaparlar .
Bir grup göçmenden ikisi kör olmak üzere olan akrabasını kurtarmak için ellerine silahı alırlar ve kalburüstü bir kadını evinde ziyaret ederler .
Birçok festivalde yer almış ve ödül sahibi olmuş filmin yönetmeni 1979 doğumlu Meksikalı genç yönetmen Amat Escalante , göçmen sorununa dikkatleri çekerken izleyici şok etme ustalığına diğer filmlerinde olduğu gibi devam ediyor .
Diyalogların minimal yapıda aktığı ve durağan olan filmin şok eden sahne gücünü bu duranlığın içindeki çarpıcılığından alıyor .
Ama film vurucu görsel ve ses miksajlı açılış jeneriğinden itibaren etkileyiciliğini ortaya koyarak son sahnesine kadar izleyiciyi kendine bağlıyor .
AbsürdistanBu filmi herkes hayatında en az bir kere seyretmeli .
Alman yönetmen Veit Helmer , Kazakistan'ın küçük bir köyünde çektiği filmde bize zamansız bir hikaye sunuyor .
Az konuşmalı minimalist bir film olan Absürdistan , romantik komedi karışımı bir masal olsa da , komedisinin güçlülüğü ön plana çıkıyor .
Tabii aşka parmak bastığı sahnelerin kendine haslığı ve büyülü canlılığı da bir o kadar önem teşkil ediyor .
Yönetmen filmin konusunun iskeletini Antalya'nın bir köyünde yaşanan seks grevinden etkilenip oluşturmuş .
Dağlar arasında kalmış , yalnız , küçücük bir köyde su borularının artık çürümesiyle köyde susuzluk baş gösterir .
Boruları tamire yanaşmayan erkeklere karşı kadınlar onlarla aynı yatağı paylaşmamakta diretince iki grup arasında karşılıklı güç gösterileri başlar .
Bir tarafta da , birbirine çocukluktan beri aşık genç çift vardır .
Onların mutlu bir ilk birliktelik yaşaması için birlikte yıkanmaları gerekmektedir ve bu romantizmin gerçekleşmesi için de köyün suya kavuşması şarttır .
Bu da durumu daha alevlendirir .
Absürdistan'ın kötü bir Emir Kusturica taklidi olduğunu düşünenlerle de karşılaşsam , film boyunca salonda kahkahaların eksik olmadığını ve hemen herkesin filmden büyük keyif aldığını gözlemlediğimi söyleyebilirim .
Ahmaklar ve MeleklerAnimasyonun bağımsız yüzü , çizgilerini yine konuşturmuş .
Bağımsız animasyonlarıyla ve MTV gibi kanallara yaptığı çalışmalarıyla dünyaca tanınan Bill Plympton'ın da festivale katılımıyla gerçekleşen filmin gösterimi izleyiciler tarafından büyük ilgi gördü .
Sanatçı , bu son çalışmasını Guy Ritchie'nin filmlerinin karanlık atmosferine benzetiyor .
Angel kötü , bencil , ahlaksız bir adamdır .
İyilik yapmak şöyle dursun insanları üzmekten mutlu olur .
Fakat bir gün sırtında çıkan kanatlarla hayatı değişir .
Artık istemese de o kanatlar onu iyilik yaptırmaya zorlar .
Fiziki yaptırımlar dışında bu kanatlar ruhunu da sarmıştır .
Artık bir olay karşısında duygulanıp gözyaşı akıtabiliyordur .
Bir taraftan da onun kanatlarından para kazanmak ve üne kavuşmak isteyen insanlarla savaşmak zorundadır .
Ama kanatların zoruyla yaşarken daha önce kötülük yaptığı bir kadının ona iyiliklerini anlayınca hayatı kanatlara gerek kalmadan kendiliğinden düzelecektir .
Diyalogsuz ve sadece müzik , ses ve çizgiyle anlatılan animasyon Amerika ' nın aşina olduğumuz renkli dünyasından , hatta Plympton'un daha önceki neşeli çalışmalarından da öte kendine has mizah anlayışıyla insanlığa ve kendisiyle savaşına eleştirel bir şekilde yaklaşıyor .
Ankara Uluslararası Film Festivali'nde de gösterilen Ahmaklar ve Melekler her karesinin tek tek elle çizildiği sürreal bir kara komedi .
