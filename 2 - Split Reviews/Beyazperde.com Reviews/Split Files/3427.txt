Özgür ruhların dansta vücut bulmuş hali Sokak Dansı ,  beşinci filmiyle yine karşımızda .
Seri , dans koreografileri ve zorlukları aşıp kendini ifade eden gençlerin hikâyeleri olarak seyircileri sinema salonlarına bugüne kadar doldurdu , kuvvetle muhtemel bu filmle de dolduracak .
Konunun sıkıntılı tarafıysa serinin bir Harry Potter ,  Açlık Oyunları gibi bir hikâyenin devamı niteliğinde olmayıp konseptin bir çizgide tutulup farklı kişilerin hikayelerini işlemesi .
Ve bence , nasıl Hangover serisinin ilk filmine hepimiz ayılıp bayıldık , ikincisine şans tanıdık ama üçüncüsünü hatırlamıyorsak bu seri de , ilk iki filmin hatırını korumak amacıyla bir yerde durmalı . 
Serinin şu özelliği de yok değil ; başta Grease vardı , ardından Fame geldi ve bugünün gençlerine Sokak Dansı hitap etti ki hala serinin ikinci filminin son dans sahnesi gözümün önünden gitmez .
Bu filmde de eski filmlerden önemli karakterlerin bir araya gelmesini izliyoruz ama bir gençlik filmi olarak ilk filmleri hangi seyirci ne kadar biliyordur tartışılır .
Tabii bu filmden sonra diğer filmleri izleme merakı da oluşabilir ama aynı konseptin farklı hikâyeleriyle serinin kendini tekrar etmesinden başka bir duyguyu ben hissedemiyorum . 
Bununla birlikte , dans düellosunun son adımlarına gelene kadar dans şovları da sıradan ilerliyor .
Buna bir sebep , serinin diğer filmlerinden sonra beşincisinde çıtayı yükseltmesini beklemek de var .
Ayrıca dansçı olmanın hayati koşullarının zorluğunu yenme çabası dışında hikâyenin ilham veren bir tarafı da yok ki hikâyenin akışındaki minik de olsa problemler de bunu doğuruyor . 
Bir başka sıkıntıysa “sokak dansı” yapan kişilerin dansını Las Vegas’ın kapalı , sahte odalarına hapsetmiş olması .
Bir taraftan gerçekler var , bu çoğumuzun gerçeği , ödenmesi gereken faturalar var ve kendini bulduğun işle bunu yapabilirsen ne ala .
Ama bu filmde son sahneye kadar dans , faturaların aleti oluyor .
Evet , gerçek dünya bu ama Sokak Dansı serisi böyle bir bakış açısıyla asıl ruhundan sapmış olmuyor mu ?
Son sahnenin hikâyesinde bu toparlanmaya çalışılsa da ben çoktan o ruhu kaybetmiş oldum . 
Sonuç olarak , evet yine gösterişli dans sahneleri , aşk hikâyeleri ve var olabilme savaşı Hollywood kalitesinde Sokak Dansı 5 : Rüya Takımı filmde işlenmiş .
Bu filmi diğerlerinden bağımsız gözle izlersek başarılı da .
Ama bütünde maalesef tatmin etmiyor .
