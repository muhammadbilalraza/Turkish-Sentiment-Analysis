Fatih Akın , bu kez gerçekten de eleştirilerin hedefinde bir film yapmış .
Aslına bakarsak bugüne kadar onlarca seri katil hikayesi izledik ama sanırım Altın Eldiven’deki ( The Golden Glove ) kadar gerçekliğin , kokuşmuşluğun kokusunu bu kadar duyumsamadık .
Filmde yaşama sevincine , mutluluğun kırıntısına dair neredeyse bir tek kare yok , dibine kadar kaybetmiş , bunu kabullenmiş ve kabullenişin peşinde sorgusuzca her kapıdan içeri giren kadınlar var .
Filmde neredeyse her şey deforme ; mekanlar , kadınlar , erkekler , duygular . 
Film , 70’li yıllarda Hamburg’da geçiyor , yani daha doğrusu Hamburg’un Altın Eldiven barında ve seri katil Fritz Honka’nın evinde diyebiliriz .
Aslında savaş sonrası kendisini ekonomik olarak toplayan bir ülkenin insanlarının üzerine çöken psikolojisini çok iyi resmeden film , bir yandan da iyi bir analiz peşinde ve bunu da başarıyor .
Kaybetmişliğin , korkunç resmini seyirciye ayar çekercesine çiziyor !   Honka , sakin ama dışarıdan hiç de normal görünen bir tip değil , yani tipine aldanıp peşine takılmak tam bir kaybetmişlik göstergesi .
Zaten peşine takılan kadınlar da ‘kaybedecek neyim var’ kıvamında kadınlar . 
Film , sınırlı mekanlarda ve benzer şekilde geçmesine rağmen ilgiyle izlettiren bir film .
Bir yandan burnunuza ulaştığını düşündüğünüz bir koku etrafınızda dolanıyor , kurbanlara acıyor , katilden nefret ediyorsunuz ama filmin ulaşacağı noktayı da merak ediyorsunuz .
Burada Fatih Akın'ın yönetmenlik gücü devreye giriyor işte !
Bir kere mekanlar ve mekanlardan taşan duygu çok gerçekçi resmedilmiş .
Tiplemeler çok iyi , eğreti duran tek bir kare yok .
Filmin içeriği tartışılabilir ki çokça tartışıldı ama yönetmenlik becerisi takdire değer doğrusu ! 
Hamburglu yazar Heinz Stunk'un aynı adı taşıyan kitabından uyarlanan senaryoda , takınılması gereken tek şey kokunun rahatsız ettiği ama ilgilendirmediği insanlar .
Honka’nın evine getirdiği hatta biraz da olsa normal moda geçtiği kadının , ceset kokularını alıp , takılmaması ve kendisine geçici de olsa bir ev bulduğunu düşünmesi gerçekten de acizliği ortaya koyuyor .
Alt kattakilerin de olayı basit bir pis komşu olayı görmeleri de biraz sorumsuzluk , biraz iyi niyet olarak algılanabilir ama gürültü ve bağrış çağrışın diğer dairelerde etki uyandırmaması bir nevi başka bir toplumsal kopuş noktası olarak algılanabilir !
Zira Honka , merdivenden inerken kendisine korku ve şaşkınlıkla bakan küçük kızı korkutmayı başarıyor !
Diğer komşularda da tekin olmayan bir adam izlenimi uyandırdığı aşikar !
Ama o kadar … 
Seri katil olmanın en ilginç yanı bunu hissettirmemek olsa gerek !
Hayatına devam eden , içen , arada cinsel ihtiyaçları için eve yaşı geçmiş kadınları atan Honka , aslında buradayım diye bağırsa da , bulunduğu ortam için de çok da sırıtmıyor , herkesin bir ahrazı , yarası ve kaybetmişliği var .
Bu durumda Honka da gayet hızlı yol alıyor .
Ama işyerinde çalışan temizlikçi kadına ve bir kere görüp hayallerinin ortasına yerleştirdiği genç kıza farklı duygular hissediyor , en çok da okullu , bisikletli kıza .
Ama onu takip etmesi , bir anını yakaladığında ona da sahip olmaya çalışacağı hissi film boyunca hep var !
Honka’nın kanında kadınlara sahip olma ve onları öldürme içgüdüsü var .
Şansı da bir yere kadar ona yardımcı ! 
Bu sene Altın Ayı için yarışan filmde Honka’yı oynayan ve makyajla 40 yaşlarındaki Honka’ya tıpatıp benzeye 1996 doğumlu oyuncu Jonas Dassler’i de tebrik etmek lazım , hakkını vermiş . 
Film , izlemesi ve hazmı zor ama bir o kadar da başarılı bir film .
İyi bir analiz filmi , tüm o korunaklı yapının arka planında kıvranan insanların psikolojisini kurban ve katil olarak tahlil etmesi de kayda değer ! 
 
twitter . com / banubozdemir
