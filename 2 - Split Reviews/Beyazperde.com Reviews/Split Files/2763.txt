Korku filmlerinden fazlasıyla etkilendiğim çocukluk dönemimde , - amiyane tabirle - ‘çevremdeki insanların kameralarına salça olmuşumdur’ .
Adını üç kere tekrarladığımda yanımda beliren akıl almaz makyajlı ve komik kostümlü arkadaşlar , gördüklerimin kabus mu yoksa gerçek mi olduğuna karar vermeye çalışmamın görsel karşılığını ‘önce kıvran , sonra yataktan düş’ olarak bulduğum dahiyane çözümler hep bu yıllara tekabül eder .
Günümüz Hollywood’unda hala aynı amatör ruha sahip olan yapımcı , yönetmen ve senaristlerin olduğunu görmek bana tarifi imkansız bir zevk veriyor bu yüzden ( ! ) Sanki geçmişe yapılmış naif bir yolculuk gibi . 
Amerika sinemalarında Ocak ayında 20’den fazla salonda gösterime girerek , direkt DVD’ye düşen türdaşlarına ‘nanik yapan’ The Bye Bye Man’in artılarından başlayalım önce …
Şimdi de eksilerine geçelim .
Yurttan sıkılan ikisi sevgili üç arkadaşın takribi 92 odalı bir malikaneye taşınmasıyla başlıyor her şey .
Geçmişinde kimi hadiseler barındıran evler emlak piyasasında ‘her daim kelepir’ olsa da 92 odalı bir malikaneye taşınmak ?
Hele ki ‘o olmasaydı maddi açıdan belimiz bükülürdü’ denilen üçüncü bir kişi varken .
Bu kısmı fazla kafaya  takmayalım en iyisi .
Sevgililerin aynı odada kaldığını belirtmeme gerek yok değil mi ? 
İşin ilginci evin ucuz olmasını sağlayacak karanlık bir geçmişi de yok .
Mesele içindeki bir sehpanın çekmecesinin altında yazılı olan ‘Bye Bye Man’ kelimesinde .
Bir kere söylendi mi doğaüstü bir hastalık gibi insandan insana yayılan , kimi halüsinasyon ve cinnet nöbetlerine sebebiyet veren dört başı mamur bir lanet .
Kötü bir fikir değil aslında .
It Follows gibi biraz ama kötü değil . 
Yazının başlangıcında verdiğim örneklerin unutulmaz sebepleri A Nightmare on Elm Street ve Candyman’le yakın akraba olan The Bye Bye Man’in ilk büyük hatası , filme adını veren öcüyü ortaya çıkarmak için tamı tamına bir saat beklemesi .
O ana kadar gördüğümüz ne anlam ifade ettiği hiçbir zaman açıklanmayacak bozuk paralar , trenle ilgili rüyalar , bahçe duvarındaki tırnak izleri …
Geriye kalan yarım saatlik bölümde bir gereklilik var : Öcünün mitolojisini bize açıklamak . 
Açıklamamayı seçiyor filmin yaratıcıları .
Geçmişte gerçekleşen bir katliama sürekli geri dönüşler yaparak açıklama kandırmacası yapıyorlar ama filmin ana kahramanının Google’a Bye Bye Man yazıp 0 ( sıfır ) sonuçla karşılaşmasından farksız bu .
Neden korkmamız gerektiğini bilmiyoruz film boyunca .
Öcüsünden kahramanına tam bir motivasyonsuzluk şöleniyle karşı karşıyayız . 
Öcümüz Freddy ve Canydman gibi insan mıydı daha önce ?
Yoksa baştan beri ruhani bir varlık mıydı ?
Hadi ‘fazla kurcalamaya gerek yok , daha az bilgi daha fazla gizemdir’ noktasına tutunalım .
Bunun da belli başlı şartları var .
İşin içine araştırma safhası , polisler ve tüm durumu açıklayacak cameosuyla devreye girip dile getirdikleriyle filme hiç bir şey katmayan eşşiz Faye Dunaway giriyor .
Filmin sonlarına doğru yaşlı bir kadını ziyaret etme zorunluluğu , zorunluluk olmaktan çıkalı çok oldu .
Kötü bir film The Bye Bye Man .
Kötülüğüne yaklaşımımızda elbette ki iddialı görünmesinin de payı var .
Ciddi sosyal medya desteği , tüm pespayeliğine rağmen vizyon yüzü görebilmesi , başrollerde ısrarla oyuncu yapılmaya çalışılan ‘ikinci sınıf Dane DeHaan’ Douglas Smith ve magazin kontenjanından Prens Harry’nin eski sevgilisi Cressida Bonas .
Arada görünen Carrie - Anne Moss , Leigh Whannell ve öcü / yaratık oynamanın kalburüstü profesyonellerinden Doug Jones’u da anarsak iddialı olma hali daha da göze çarpıyor .
Orijinal afişinin her yerine kazınan , filmin mottosu durumundaki ‘düşünme , söyleme’ The Bye Bye Man’i bizden de uzak tutabilseydi keşke .
