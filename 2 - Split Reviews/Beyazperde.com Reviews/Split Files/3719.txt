Gün geçmiyor ki yeni bir cin temalı korku filmimiz olmasın .
Olmasına olsun ancak kalitenin her geçen gün daha da yere indiğini görünce insan ister istemez bu işin sonu nereye varacak diye düşünüyor .
Geçen hafta vizyona giren Lanet : Uyanış ise bu sorgulamayı tekrar ettiren türden bir film .
Kemal Özdemir yönetmenliğinde çekilen filmin başrollerinde İnanç Akbulut , Tuğba Dikmen , Musa Yılmaz , Mervan Tuzcuoğlu gibi isimler bulunuyor .
Film üniversiteli bir arkadaş grubunun bir iddia üzerine mezarlığa girmesiyle doğaüstü bir gücü uyandırmaları ve bu kötü güçten kurtulmaya çalışmaları üzerine kuruluyor .
Üstelik bu arkadaş grubundan bir kişi metafizik olaylarına karşı ilgilidir .
Hatta bu nedenle çoğu zaman arkadaş grubu tarafından alay konusu olmuştur .
Ve bu işin ciddiyetinin tek farkında olan kişi de kendisidir .
İddia üzerine başlayan sözde eğlenceli bu oyun elbette vahim sonuçları beraberinde getirecektir .
Film , günümüzde leblebi gibi türeyen cin temalı filmlerden bir tanesi .
Ancak kalite bakımından özellikle Siccin veya Dabbe gibi başarılı serileri düşündüğümüzde türdeşlerinden oldukça uzağa düşüyor .
Kurgusundan tutun da oyunculuklara kadar , hikayenin akıcılığına kadar pek çok açıdan sınıfta kalıyor .
Ayrıca korkutmak görevini de layığı ile yaptığını söylemek zor .
Anlamsız uzun ve durağan sekanslar , havada kalan diyaloglar , yetersiz görsel efektler ile film adeta bir lise müsameresini anımsatıyor .
Film hikaye itibarı ile daha en başından zeminini sağlam oturtamıyor .
Bu aksak hikayede seyirci ile uçurum her dakika artarak büyüyor .
Havadan yapılan kamera çekimleri ise görsel zenginliği artırmak adına yapılmaya çalışılmış ise de zaten hali hazırda anlamsız olan bütünün sadece bir parçası oluyor .
Hikayenin 80’ler video döneminde Amerikan korku filmlerinde merak uyandırmış “mezara girmeye cesaretin var mı” iddiası ile ortaya çıkması oldukça yavan .
Gençlerin birer birer ölmesi bir yana bu cin veya varlığın bu gençlere neden musallat olduğunu bile anlayamıyorsunuz .
Dahası yardım istedikleri hocalarının olayla olan bağlantısı da havada kalıyor .
Geçişler çoğu zaman kafa karıştırıyor ve seyircinin kafasında bir bütüne oturtamıyor .
Görsel efekt kısmına hiç değinmeye gerek yok .
Örneğin sineklerin saldırı sahnesinin ancak kurgu programında bitirme ödevi olarak verilmiş bir efekt denemesinden hallice olması keşke hiç bu işe girişmeselermiş dedirtiyor .
Bazı yerlerde müzik sesinin aniden artması , arkadaki konuşmaları duymaya engel olurken geçişlerde birden tüm sesin kapanması , dipsesin artması gibi rahatsız edici unsurlar ses miksajındaki teknik problemleri de öne çıkarıyor .
Kısaca dişe dokunur bir hikayesinin olmaması bir yana neresinden tutsan elinde kalan detayları ile seyirciyi memnun etmekten çok uzak Lanet : Diriliş .
Maalesef günümüzde özellikle cin temalı korku filmlerin popüleritesinden olsa gerek , her kafasına esenin korku filmi çekme işine soyunmaması gerektiğinin en bariz örneği olarak hafızalarda yer edebilir .
