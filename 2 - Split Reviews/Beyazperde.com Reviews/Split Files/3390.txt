Miami Vice bir film değil .
Korkunç bir biçimde yanlış gitmiş bir laboratuvar deneyi .
80'lerin polis şovları , 90'ların aksiyon fılmleri , mutlak realizm ve içsel şakalarla dolu " camp " stillerinin mide bulandırıcı bir karışımı .
Ve her üst seviyede başarısızlığa uğramış deney gibi , masum bir seyirci toplumuna salıverilmesi büyük bir hata .
Çabucak unutulması gereken , tanımlanamaz ve katlanılması zor bir yaratım .
Michael Mann'ın kalbimde özel bir yeri var .
Abartı ve fazla işlenmiş erkek basmakalıplarını alarak , içlerinde anlam ve gerçeklik bulmayı ustaca beceren bir yazar ve yönetmen Mann .
O , akıllı , düzeyli ve düşünceli bir yönetmen ve modern Amerikan sinemasının son yirmi senenin en yetenekli sinemacılarından biri olduğu tartışılmaz bir gerçek .
Peki neden bu kadar yetenekli ve saygıdeğer bir isim " Miami Vice " a el attı ?
Büyük bir kumar borcu yüzünden paraya mı ihtiyacı vardı ?
Yoksa seyircinin masrafına rahatlamak ve biraz eğlenmek mi istedi ?
Miami Vice , ortak bir nokta bulamayan , nerede durmak istediğini belli edemeyen , bir sürü değişik film türlerinin ve stillerinin nereden ve nasıl buluştuğu belirsiz mutant bir yaratımı .
Kocaman silahlar , vücuda sığmayan kaslar ve çok , çok yüksek sesle kulaklarımızı tırmalayan son dönem damardan rock şarkıları ile dekore edilmiş seksenler tarzı maço bir aksiyon filmi ( filmde kullanılan şarkılar o kadar ön planda ki , bazı sahnelerde karakterler önemli meseleler hakkında konuşurken , duyulan şarkı yüzünden ne söyledikleri anlaşılmıyor . Filmin diyaloglarının ne kadar kötü ve dayanılmaz olduğu düşünülürse bu aslında o kadar da negatif bir özellik değil . ) Fakat aynı zamanda gerilim , detaylandırılmış polis çalışmaları ve silah çatışmaları ile dolu , izlemesi bir zevk olan cesur , oldukça gerçekçi bir suç hikayesi .
Ta ki karakterler tekrar konuşmaya başlayıp , seyirciye kötü bir 80'ler geri dönüşümü izlediklerini hatırlatana kadar .
Miamı Vice'ı kendi halinde bir film olarak eleştirmek mümkün değil .
Çünkü film , konu , karakterizasyon ve anlatımdan eksik .
Sadece anın içinde seyirciye ilginç ve " cool " resimler gösterip umarsızca ilerleyen bir varlık .
Bu yüzden , bir bütün yerine değişik parçaları ile incelenmesi şart .
İlk önce ( var olmayan ) senaryodan başlayalım .
Filmin hikayesi , 80'ler tarzı bir aksiyon nostaljisi olması gereken bir yapım için fazla karmaşık .
Karakterlerin kokain dağıtımının mantık bağlamları , kimin ne kadar yüzde alması gerektiği ile ilgili gereksiz tartışmalar ve detaylara girmeleri ile dolu .
Filmin ortalarına doğru , senaryo bu detaylara o kadar çok kendini kaptırıyor ki , seyirci Miami Vice'ı mı izlediğine , yoksa " Uyuşturucu Trafiği'ne Başlangıç " dersine mi girdiğine karar veremiyor .
" Özür dilerim Mann hoca . Bu bilgiler sınavda çıkacak mı ? Not alalım mı ? "
Hikayenin bir diğer büyük problemi filmin isminde saklı .
Çünkü Miamı Vice'ın , aynı adlı , 80'lerin canlı , pastel renkli , çoşkun taşkın dizisi ile hemen hemen hiç bir alakası yok .
Filmin adının ilk parçası olan " Miami " ye bakalım .
Bu kelime nedense filmin Miami şehrinde geçeceğine dair bir hava yaratıyor .
Tamam , filmin ilk on dakikası cidden Miami'de geçiyor ( Bir tane flamingo görmesek bile ) .
Fakat sonra hikaye bizi Latin Amerika'nın içlerine doğru çekiyor ve Miami'nin varlığını unutarak , uyuşturucu anlaşmaları ve gereksiz seviyede uzun bir " aşk " hikayesinin altında kalıyor .
Michael Mann'i savunmak için , " zavallı adam eline verilen senaryoya , imzaladığı kontrat yüzünden bağlı kalmış ve içinden anlam çıkarabilmek için elinden geleni yapmış " gibi bir savunmada bulunabilirdim , eğer senaryonun da tamamiyle Mann'e ait olduğunu bilmesem .
Harikülade korkunç oyunculuğa gelelim .
İtiraf etmem gerekirse , uzun zamandır Colin Farrell hakında iyi düşünceler beslemedim .
20 senesinin hafife alınmış Tigerland filmindeki unutulmaz performansından sonra Farrell , maço ama duygulu , " Bak beş saniyeye kadar ağlamak üzereyim ama kendimi zor tutuyorum " görüntüsi ile genç kızların yeni matine idölü olmaktan öteye gidemedi .
Jamie Foxx'un ise bu filmdeki donuk performansından sonra Akademi tarafından Oskar'ının geri alınması muhtemel .
Aslında Farrell ve Foxx'u suçlamak kolay değil .
Sonuçta Miami Vice , onlar için kolay bir para kazancı .
Tek yapmaları gereken , içerisinde bulundukları sahnenin tonu ne olursa olsun , fikse edilmiş ciddi ve " cool " bir yüz ifadesi edinerek , vücut kaslarını germek ve birbirine benzeyen gülünesi diyalogları piyes okuyormuşcasına ağızdan çıkartmak : " Bir sivil polis vardır , bir de derin sivil polis vardır " gibi .
Foxx ve Farrel'ı rollerine hazırlamak için sanki Michael Mann bu ikiliyi bir odaya sıkıştırararak aylarca Dolph Lundgren filmleri izlettirmiş .
Miami Vice , sinema sanatının toplu bir oluşum olduğu gerçeğini bir kez daha kanıtlıyor .
Kanımca iyi bir film her zaman başarılı bir hikaye , iyi elden geçirilmiş yönetim , oyunculuk ve görselliğin dengesine dayanır , dört ayaklı bir masa gibi .
Eğer bu masanın üç ayağı çürük ise , geriye kalan ayak , paslanmaz çelikten yapılmış olsa bile masanın çökmesi kaçınılmazdır .
Bahsettiğim çelik ayak , Miami Vice'ın görsel yapısını temsil ediyor .
İlk defa bu film ile High Definition video kullanımının , bir yüksek teknoloji hilesi yerine güçlü bir görsel araç olarak kullanıldığına şahit oldum .
Karanlık ve kumlu görüntüler ve parlak , renkli manzaralar arasındaki tezat ( bazen aynı kadraj içerisinde ) hayret uyandırıyor .
Detaya bağlı ve her zaman yaratıcı kamera kullanımı , görsel paletin dinamizmini sonuna kadar destekliyor .
Miami Vice , özellikle dijital sinematografi ile ilgilenen film öğrencilerinin kesinlikle izleyerek not almaları gereken bir film ; tabi bir şekilde diyaloğu kısmayı ve Farrell ile Foxx'un suratlarını bulanıklaştırmayı başarırlarsa .
Filmin bir diğer ilgi çekici tarafı ise saplantılı düzeydeki ses dizaynı .
Özellikle her değişik konumdan gelen her silahın sesinin farklı duyulduğu finaldeki çatışma sahnesinde .
Miami Vice senenin en kötü filmlerinden biri olsa da , Michael Mann için halen sonsuz saygım ve ümidim var .
Mann , en azından yüksek riskler alarak , birbirinden apayrı iki değişik film stilini bir araya getirmeye çalıştı , ama ne yazık ki kariyerinde yüksek bir düşüşe imza attı .
Fakat yine de en kısa sürede tekrar ayağa kalkarak , erkek kimlikleri üzerine cesur ve güçlü bir fabl sunacağına eminim .
