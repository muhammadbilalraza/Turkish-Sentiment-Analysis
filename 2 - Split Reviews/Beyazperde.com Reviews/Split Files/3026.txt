Kim ne derse desin ABD’liler bu işi biliyor .
Dünyada ABD ideallerine en fazla saldırmış , zarar vermiş ABD karşıtı ne kadar imge , ikon , düşünce varsa , başta Hollywood olmak üzere ABD devletinin ideolojik aygıtları bu fikirleri alıyor , ehlileştiriyor , yoğuruyor , yeniden bir biçime sokup bir bumerang gibi geldiği yöne fırlatıyor .
İster Kongo’nun yeşil çayırlarından Bolivya’nın sarp kayalıklarına dek emperyalizme karşı kurşun atan bir gerilla lideri olan Che Guevara ; ister Küba’nın amansız isyankârlarının sıradan bir devrim silahı olan “Machete” …
Bir dakika …
Devrim mi dediniz ?
Orada bir duralım !
Machete öncelikle bir “karşı devrim” sineması örneği .
Şimdi devam edebiliriz : …
İsterse de Küba’nın amansız isyankârlarından eli palalı bir gringo olarak nam salın ; Hollywood asla affetmez ve sizi saldırdığınız metanın ta kendisine dönüştürür .
ABD’nin dünyanın ( zoraki de olsa ) hala lideri olarak algılanmasının arkasında işte bu keskin zeka ( belki de kurnazlık demeliyiz ) yatmaktadır .
Neden mi ?
Hemen biraz açalım : Filmde , eski ajan Machete Cortez’in ( Danny Trejo ) amansız düşmanı olan Marcos Mendez karakterine bir bakalım . “Marcos” hemen akla Meksika’nın efsane devrimci lideri “Subcommandante” Marcos’u getiriyor .
Yarı çatlak yarı halk adamı Marcos , ABD’nin Hollywood aracılığıyla dünyaya zerk ettiği “devrimciler çılgın teröristlerdir” zehri , kendini en iyi Mendez üzerinden gösteriyor .
Bir taşla kaç kuş vurabilirsin ki Hollywood ?   Zira Amerika Birleşik Devletleri hükümeti tarafından görevlendirilen adamımız Machete Cortez’in yolu , yeni görevi için Marcos’un “canından bile çok sevdiği” memleketi Meksika'ya düşmüştür !
Her ne kadar filmin alt metninde masum olmayan iletiler  biraz can sıksa da Machete eğlenceli bir film .
Çizgi roman estetiği taşıyor ve hafifliği iyi hissettiriyor .
İlk filmde “devrimci” bir okumaya olanak sağlayan yapım , bu ikincisinde ise ABD’ye yönelik iştah uyandırıcı bir senaryo üzerinden sinemaseverler ile buluşuyor .
Film boyunca süregelen oryantalist bakış açısı , parodi düzeyinin artmasıyla giderek karikatürize bir bulamaca evriliyor ama bu yönetmen Rodriguez için hiç sorun değil ve hatta bunu bilinçli yaptığı besbelli .
Yer yer istismar sineması ve Troma ekolüne yakınlaşan görselleriyle Machete kan , ter ve gözyaşı vaat ediyor .
ABD’yi yerle yeksan edecek komik bir füzeyi ateşleme planları yapan karizmatik “iş adamı” ise bir hayli tanıdık bir isim : Mel Gibson !
Doğrusu Jessica Alba , Sofia Vergara gibi hoş bayanların yanı sıra , varlığıyla başlı başına bir komedi unsuru olan Charlie Sheen ile Gibson’ı yeniden beyazperde’de sağlıklı ve ışıltılı bir halde görmek keyif veriyor .
2010 yapımı ilk Ustura ( Machete ) daha gerçekçi ve sağlam bir temele oturmuştu ( tüm eksikliklerine rağmen ) .
Şimdi ise bir devam filmi izleyeceğiz .
İlk Machete kadar vurucu değil ama en az onun kadar eğlenceli .
Kült anti - kahraman Machete Cortez bu defa daha atak , daha vahşi ve daha acımasız !
Günah Şehri ( Sin City ) ve Gitarım ve Silahım ( El Mariachi ) gibi kaydadeğer filmleriyle sevdiğimiz bir yönetmen olan Robert Rodriguez hala işin mavrasında gibi görünüyor .
Ustura Dönüyor , haftanın “eğlencelik” filmlerinden .
Twitter . com / atlantisliadam
