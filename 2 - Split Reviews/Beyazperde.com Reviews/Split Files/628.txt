Romantik komedi dünyasında Richard Curtis’in önemini azımsamak zor .
Son otuz yıl içinde İngiliz komedisinin vazgeçilmez isimlerinden biri olan Curtis , Dört Nikah Bir Cenaze , Aşk Engel Tanımaz ( Notting Hill ) gibi romantik komedi klasiklerini yazmış ve sevgililer gününün en favori filmlerinden biri olan Aşk Her Yerde’yi yazıp yönetmişti .
Zamanda Aşk ile Curtis , klasik ironi dolu İngiliz komedi stilini yeni bir bilim - kurgu konusu ile deniyor ve açıkçası karmaşık bir sonuç çıkıyor ortaya .
Efsanevi ingiliz oyuncu Brendan Gleeson’un yeniyetme ama karizmatik oğlu Domhnall Gleeson’un canlandırdığı Tim , konu aşk olunca şanssız bir gençtir .
Fakat yirmibirinci yaşına bastığında babası ( İngiliz komedilerinde her zaman güvenebileceğimiz Bill Nighy ) ilginç bir aile sırrını Tim ile paylaşır : Ailenin erkekleri zamanda geri gidebiliyordur .
Tim yeni öğrendiği güçlerini kullanarak zaman içinde kızlarla olan şansını arttırır .
Tim’in kullandığı yöntem , Bill Murray’nin değeri halen yeterince anlaşılmamış Bugün Aslında Dündü ( Groundhog Day ) ’de Andie McDowell’ı tavlamak için kullandığı taktik ile hemen hemen aynı .
Aynı günü tekrarlamaya zorunlu Murray’nin aksine Tim , ne zaman hoşlandığı bir kızla başarısız olunca zamanda geri gidip başarılı olana kadar tekrar denemektedir .
İçinde zaman yolculuğu içeren herhangi bir romantik filmin Rachel McAdams , olamdan olamayacağını 2009 yapımı Zaman Yolcusunun Karısı filminden biliyoruz .
Tim , bir gün McAdams’ın canlandırdığı Mary ile tanışır ve zaman yolculuğu numaralarını kullanarak Mary’i tavlamayı başarır .
Bu noktadan sonra Curtis’in yazıp yönettiği Zamanda Aşk , klasik bir romantik komedi yapısını takip etmiyor .
Bir bakıma türün gerektirdiği hikayeyi bekliyoruz , kız ve erkek tanışır , aşık olurlar ama bazı engeller yüzünden bir araya gelemezler ve film , çiftin sonunda bir araya gelmesi ile sonuçlanır .
Zamanda Aşk’ın ilk perdesinden sonra Tim ve Mary arasındaki ilişki rayına oturuyor ve Curtis , yaşamda elimizde kalan zamana minnettar olmamız mesajını veren yer yer filozofik , ama çoğunlukla didaktik bir yapı sergiliyor .
Filmin konu ne olursa olsun ilgi çeken karizmatik ve içten karakterleri Curtis ekolünü akılda tutarsak kendisinden bekleniyor zaten .
Curtis’in yazdığı filmlerde çılgın yan karakterler genelde en ilgi çekici kişilikler olur .
Zamanda Aşk’ta ise zamanda yolculuk yapabilmeyi dünyadaki bütün kitapları okumak için kullanan Bill Nighy’nin baba karakteri ve Tim’in beraber yaşadığı , İngiliz komedyen Tom Hollander’ın canlandırdığı kasvetli tiyatro yazarı Harry , filmin kozları .
Fakat filmin zayıf hikaye yapısının yanında en büyük problemi zaman yolculuğu kurallarını mantıklı bir biçimde kuramaması .
Curtis , bilim - kurgu türüne alışık olmayan bir isim .
Etkileyici filmografisinde türe ait sadece bir Doctor Who bölümü gözüküyor .
Ne kadar absürd olsa bile her bilim - kurgu filminin kendine ait kurallarını yaratıp bu kurallara bağlı olması lazım .
Curtis’in senaryosu , zaman yolculuğunun nasıl çalıştığını en azından tür içinde mantıklı olabilecek bir biçimde açıklayamıyor .
Hikayeye göre zamanda geri gidebilmesi için Tim’in kapalı bir alana girip gitmek istediği zamanı düşünmesi lazım .
Fakat Tim zamanda geri döndüğünde geçmişte bulunan Tim’e ne oluyor ?
Mesela zamanda iki dakika geri döndüğünde önceden var olduğu partiye geri dönüyor ama iki dakika önce partinin başka bir köşesinde bulunan Tim , bu sefer yerinde değil .
Tim’in geçmiş versiyonuna ne olduğunu , geçmişin değişmesi yüzünden büyük ihtimalle herkesin önünde birden yok olan Tim’in dünya çapında nasıl panik yaratmadığını anlamak zor .
Hikaye ilerledikçe Tim’in başkasının elini tutarak zamanda grup yolculuğu yapabildiğini öğrenmesi ise olası paradoksları iyice karıştırıyor .  Mesela her ne kadar absürdist bir tavır sergilese de Kurt Vonnegut Jr . ’un romanı ve romandan uyarlanan muazzam filmi Slaughterhouse Five , kendi yaşamı içinde ileri geri yolculuk yapan Billy Pilgrim’in hikayesini belli kurallar üzerine kuruyordu ve bu kuralların dışına çıkmıyordu . 
Zamanda Aşk , olabildiğince ‘şirin’ ve pozitif bir film , bu yüzden eleştirmesi zor .
Konu romantik filmler olduğunda daha kötüsü de var elbet , fakat özellikle bilim - kurgu hayranları bir şaheser beklememeli .
