Geçtiğimiz Eylül ayında gösterime giren , Woody Allen’in ‘Scoop’tan bu yana ilk kez yeniden kamera karşısına geçtiği ‘Roma’ya Sevgilerle ( To Rome with Love ) ’ sıradan bir adamın aniden şöhret oluşuna da değinmişti .
Çok da albenisi olmayan vasat bir filmdi belki , ama Roberto Benigni ile devleşen bu kısa hikaye İtalyan TV şovlarına hicivsel bakışıyla en keyif aldıklarımdandı . Xavier Giannoli’nin yönetmenliğini üstlendiği Fransa - Belçika ortak yapımı ‘Süperstar’ , sıradan bir adamın durup dururken ünlü ( ! ) olmasını ve bu beklenmedik duruma ‘neden ? ’ bulma çabasını anlatıyor .
Son derece mütevazi , kendi halinde yaşayan Martin Kazinski her gün yaptığı rutin metro seferinde aniden olağan dışı durumla karşılaşıyor .
Önce genç bir kadınla göz göze geliyor .
Ancak çok geçmeden sıradan , flörtöz bir bakış olmadığını ya da keyfini çıkaramayacağını anlıyor .
Bir anda herkes tarafından ismi söylenen , fotoğraf / videoları çekilen daha üç adım atmadan internete düşen Ünlü Martin , ‘aniden ünlü’ durumuna yakalanıyor .
Henüz başındaki beş dakikalık sahnenin özeti , ‘halet - i ruhiye’si bu !
Karikatürize bir özet gibi algılanabilir , hatta film bu şekliyle okunabilir .
Ancak ‘neden’ olduğunu bilmediğimiz , sadece ünlü olduğu için ünlü olan ya da durduk yere ünlenen insanları , sistemin bu durumu kavrayışını ve gösterilen sonsuz ilgi / yergiyi de eklersek bu abartı ve karikatürize anlatım hafif bile kalabilir .
Bir yanda olanları anlamaya , diğer yanda ' ün'süz hayatına geri dönmeye çabalayan Kazinski’nin etrafını akbaba gibi saran medyanın yanı sıra , şöhret algısı , iletişim çılgınlığı ve elbette sürü psikolojisi de taşlamalardan nasibini alıyor .
Kısalarının ardından 20’li yıllarda uzun metraj filmlere imza atan Fransız yazar - yönetmen Xavier Giannoli , az sayıdaki filmine rağmen festivallerde boy gösteren simalardan .
2006 yapımı filmi ‘Şantör’ün yıldızı Cecile de France ile tekrar bir araya gelen yönetmen , başkarakteri Martin’i canlandıran Kad Merad’a çok şey borçlu .
Şaşkın , kafası karışık ve sade vatandaş vurgusunda payı önemli . ‘Süperstar’ın yolu uzun : Yeni dünyaya , hızla tüketilen her şeye , şöhret algısına , medya patronlarına , tüketene , tüketilene dokuna dokuna gidiyor .
Süresi uzun gelebilir , keyfi bir noktada kabak tadı verebilir .
Ama ben , uzadıkça uzayan bu evreyi sarmalın tamamlanması olarak görmeyi tercih ediyorum .
31 Mayıs’tan bu yana izleyebildiğimiz tek tük filmde benim gibi ‘algıda seçicilik’ hastalığına yakalananlardansanız , filmin herhangi bir bölümüyle yaşadığımız günler arasında yakınlık kurmanız mümkün .
Atılan sloganlar ve bir kıvılcımla sembolleşecek işaretten tutun da ,   komplo teorileri , bilgi kirliliği ve birbirini etkileyen kitlesel harekete kadar .
Bana kalırsa Giannoli , abartılı da olsa , toplumsal eleştirisini yapıyor ve sözünü açıkça söylüyor : ‘Dünya artık böyle , her an her şey olabilir ! ’ ‘Süperstar’ işleyişine uygun olarak sürpriz bir şekilde ‘hızlıca’ girdi vizyona .
Özellikle son yıllarda TV ve internetin de katkısıyla neredeyse herkesin ‘ünlü’ olduğunu düşünürsek , ‘ünlü kimdir , ne yer ne içer ? ’ i görmek , bir de bu açıdan bakmak keyifli olabilir . twitter . com / hilalcetinder
