Türü en çok sömüren Amerikan Sineması sonu gelmeyen remake'lerle korku sineması izleyicilerini oyalarken ; dikkat çekici yapımlar son yıllarda Fransa ve Kuzey Avrupa'dan geliyor .
Fransa'dan gelen Onlar , Sınır ( da ) , İçerde ve İşkence Odası ( Martyrs ) gibi filmler Yeni Fransız Dehşet Sineması'nın incelenmeyi hak eden önemli bir dalga olduğunu ispat ediyor .
Öte yandan Kuzey Avrupa yükselişinin temsilcileri Norveç'ten gelen Dark Woods ve Dead Snow gibi filmler de türün meraklıları tarafından el üstünde tutuluyor .
İsveç Sineması ise Let the Right One in ile korku sinemasında son derece başarılı bir estetik ameliyatı gerçekleştirdi ve vampir sinemasının yönünü değiştirdi .
Dehşetin Soluğu gibi pulp bir Türkçe isme sahip olan , Fransız Sineması'nın görsel efekt ustaları tarafından çekilmiş olan Humains'i özetlemek için , yükselişteki iki akımın buluşmasını temsil ediyor diyebiliriz .
Fransız sinemacılar hikayelerini İsviçre'ye taşıyarak , Kuzey Avrupalı sinemacıların " cennetten kurtuluş " formülüne yaslanmışlar .
Yukarda andığımız Dark Woods ve Dead Snow gibi etkileyici kartpostal manzaraları eşliğinde bir grup araştırmacının kurtuluş çabasını izliyoruz .
Dehşetin Soluğu'nda en başta avantür serüvenlere özgü bir grup karşılıyor bizi .
İnsan evriminin eşit şekilde yaşanmadığını , bazı bölgelerde ortaçağa kadar ilkel insanların , uygarlık bilincinden uzak bir şekilde yaşadığını savunan bir çatlak profesör , kamçılı adam tarzı bir deri cekete sahip olan genç bir antropolog ve ondan hoşlanan gözlüklü ve güzel bir araştırmacı kadınımız var .
İsviçre Alpleri ' nde ilkellerin izini arıyorlar ; fakat bu ıssız dağlar onlara aradıklarından fazlasını sunuyor .
Dehşetin Soluğu'nda bu araştırmacı ekibe zorunlu olarak katılan bir aile var ve Şarküteri , Kayıp Çocuklar Şehri gibi filmlerin fantastik oyuncusu Dominique Pinon da bu ailenin babası olarak karşımıza çıkıyor .
Fakat bu dehşet yetenekli oyuncu bile filmin ortalamanın altındaki oyunculuk performanslarını kurtarmaya yetmiyor .
Hatta filmin başındaki heyecanlı tren yolculuğunu saymazsak , genel olarak oyuncunun sıradan bir performans sergilediğini söyleyebiliriz .
Fransız korku filmi , ilkel ve modern arasındaki çatışmayı merkeze koyarak korku sinemasında daima ilginç filmler doğuran bir alana kayıyor aslında .
Fakat burada bizim grubu tehdit eden ilkellerin kullanılış biçimi Sınır ( da ) ve Martyrs filmlerini hatırlatıyor ve öncülleri nedeniyle orijinallikten yoksun .
Birilerinin uzak çiftliklerde uygarlaştırılmamış ilkel bir tür yetiştiriyor oluşu belki Fransızlar ' ın Dr .
Frankenstein paranoyasını sergilemesi açısından ilginç olabilir fakat bu senaryo artık eskidi .
Dehşetin Soluğu , setini kurduğu inanılmaz dağ köşelerine rağmen filmin ihtiyaç duyduğu atmosferi yaratmayı başaramıyor .
Oyuncuların yüzeysel performansları da dehşet ortamı yaratamıyor ; filmin tehdit kaynağı olan ilkel kabile ise filmin üzerine bir karabasan gibi çökmüyor .
Film en son sahnede ( aslında ) onların kötü niyetli olmadıklarını söylemeye çalıştığında ise şunu düşünüyoruz ; o halde bu film neden bir korku filmi gibi kuruldu ?
Yeni Fransız Dehşet Sineması'nın zayıf örneklerinden olan Dehşetin Soluğu ; dünyanın uzak köşelerinde ( İsviçre doğru seçim mi ? ) evrimini gerçekleştirmemiş ilkel bir türün yaşabileceğini söyleyerek , mondo / yamyam filmleri alt türlerini güncelleştirmiş oluyor ; bunun arkasına istismarcı bir uygarlar kulübünü koyarak da çağdaş korku filmleriyle ilişkiye giriyor .
Fakat harika kartpostal manzaraları atmosfer yaratmaya yetmediği gibi ; zayıf oyunculuklar ve senaryo hataları da gerekli bir çatışma ortaya koyamıyor .
Amaç hatasıyla sevabıyla bir korku filmi ortaya koymaksa ; yönetmenlerin bu konuda zayıf olduğunu belirtmek lazım .
Evrim , alternatif ilkel yaşamlar , uygarlığın göreceliği gibi Herzog tarzı sinemacıların alanına giren konuları yüzeyselliğe hapsetmek de senaryonun hatası olmuş .
" Korkunç "
Fransızlar için bir geri adım .
