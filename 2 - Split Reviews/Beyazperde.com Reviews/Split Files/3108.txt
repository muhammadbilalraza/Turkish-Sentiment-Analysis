Filmin basın gösteriminde 65 yaşında ilk filmini çektiğini söyleyen yönetmen Sabahattin Sakman yıllarca ilgi duyduğu bir alan olan polisiye ve psikolojiyi bir filmde toplamak istemiş gibi .
İlk filmin günahı olmaz diyen Sakman anlaşılan tüm günahı filmini izleyen seyirciye atmak istemiş gibi .
Film , Don Juan imajından uzak ama yakışıklı olduğu için öyle bir imajı bulunan idealist bir psikiyatrın bir kadın hastasının ölümüyle başlıyor .
Psikiyatrına karşılıksız bir aşk besleyen kadın , intihar mektubunda ' karşılıksız ' kısmını es geçtiği için meslek etiği gibi kavramlarla başlayan filmde çeşitli sorgulamalar yapılıyor .
Örneğin çocukluk travmaları , şiddetli aşkın akıl süzgecinden geçmeyen ve felakete sebep olan sonuçları ve psikolojik sorunları olana insanlara karşı nasıl bir tutum takınılması gerektiği gibi …
Rasyonel insanın felsefesi adlı bir kitabı da olan yönetmen , farkında olarak ya da olmayarak kadın dünyasını sorunlu , aşırı derecede fanatik , kurnaz bir biçimde resmetmiş .
Erkekleri ise daha melek kıvamında ( doktor Kenan ) ve çözümcü ( polis memuru ) olarak anlatmış .
Tabii filmde asıl sorun senaryonun çekildiği nokta .
Doktor Kenan ‘Don Juan’ kıvamını sorgulamak için internetten tanıştığı kadınlarla denek kıvamında ilişkiler yaşıyor ama onların hikayeye zerre katkısı yok .
Onlar sadece hikayeyi uzatmak ve cinayete ‘renk’ katmak için kullanılmış fonlar .
Asıl hikaye Kenan’ın çocukluk arkadaşı ve aşkı Perihan ve Kenan etrafında dönüyor .
Tabii olayı çözmek için kendini paralayan polis memurunu da  unutmamak lazım …
Tabii bir süre sonra Kenan’ın hayatını kaybetmesiyle olay polisin tek kişilik şovuna dönüyor diyebiliriz .
Sakman Kenan’ın ölümü üzerindeki sır perdesini aralamak için çocukluk travmalarından aşırı feminist örgütlenmelere , aşk ve seks duygusunun sorgulanmasına kadar inip çıkıyor ama sonuçta elimizde kalan tesadüflerin sürüklediği bir cinayet vakası kalıyor …
Filmin başıyla sonu arasında oluşamayan bağ bir türlü filmin sonunu getiremiyor , bir hayli tekrarlar etkisinde ancak uzayarak bitiyor film ve aklımızda ‘nevroz psikoza çevirir mi’ repliği kalıyor …
Sakman ilk filmini uzun uzadıya roman detaylarında anlatmaya soyunduğu için sinematografik ayrıntıların da üzeri siliniyor , düz bir anlatımla katilin peşine düşüyoruz .
Cinayet aletinin kadının eline yakışan bir alet olması da cabası .
Ve filmde cinayeti itiraf ettirdikten sonra girilen travma var ki o da akıllara zarar bir sebep ortaya koyuyor .
Film Don Juan olmayan bir adam üzerinden öyleymiş gibi bir hikaye anlatmaya soyunuyor .
Sonuçta cinayetin neden ve sonuç ilişkisi birbirini tamamlıyor .
Ama üçüncü sayfaları süsleyecek bir cinayetin okumuş etmiş insanlar arasında vuku bulması günümüz ilişkilerine uzak düşüyor .
Velhasıl Bir Don Juan Öldürmek filmi çeşitli argümanları bir araya getirmeye çalışan bir çözümleme filmi .
Ama bunu uzun uzadıya yaptığı ve hep bir çözümleme halinde olduğunu gösterdiği için pek başarıya ulaştığı söylenemez .
Tercih sizin ! twitter . com / BanuBozdemir
