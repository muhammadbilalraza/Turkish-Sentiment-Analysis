Hayattan hep fazlasını isteriz ama nasıl ?
Belki de daha fazlasının olması için işin özünde çok basit bir hareket duruyordur , teşekkür etmek .
Teşekkür etmeyi bilen insanların olduğu bir dünyada , teşekkür edilecek durumların lütfunu görebilmek ve bunun fazlasını istemek .
Teşekkürler , daha fazla lütfen .
Aslında kısa hikayelerde başarılı olan Sam , yazdığı romana yayıncı arayıp bulamamanın bunalımı içindedir .
Bir yayıncıyla görüşmeye giderken , metroda unutulan Rasheen ile karşılaşır .
Onu tek başına bırakamayan Sam - görüşmesini mahvetmiş olsa da
- Rasheen'i evine götürür .
Bu durumdan endişelenen Sam'in en yakın arkadaşı Annie ve kuzeni Mary Catherine de bir taraftan kendi ilişkilerinde bocalıyorlardır .
Sam'in hayatına garson / şarkıcı Missisipi'nin girmesiyle her şey daha da karışacaktır .
Sam ve Missisipi kendi aralarında bir anlaşmaya varmışlardır , tek gecelik bir ilişki yerine üç gecelik bir ilişki yaşayacaklardır .
Gerisi de gelişmelere kalmıştır .
Senarsitliğini yapıp başrolünde de olduğu Mutluyum , Devam Et'in yönetmen koltuğunda , yıllardır tüm dünyada ve ülkemizde büyük hayran kitlesine sahip How I Met Your Mother dizisinin başrol oyuncusu Josh Radnor bulunuyor .
Hollywood çıkışlı olup bağımsız tarafıyla Avrupai bir yapıya sahip bu film , klasik Hollywood insanlarının ilişkilerinden uzak , daha derinlemesine bir yapıyla karşımıza çıkıyor .
Filmin evreninde yaşayan insanlar durmadan spor yapan , yanık tenli dolaşan türden değil .
Kimi çirkin , kimi kel , kimi balondan hayvan yapan adamlara benziyor .
Bu özellikteki insanlar ve ilişkilerinde yaşadıkları ' insani ' zorluklar karakterleri bize yakınlaştırıyor .
Tabi bu Amerikan kültürü manzarasında gerçekleşiyor .
Afişin ve filmin Türkçe isminin filmi tam olarak yansıtmadığını belirtmek gerekir .
Sam'in merkezde olduğu filmde üç arkadaşın birbirleri ve hayatlarındaki kişilerle ilişkileri derinlemesine ele alınırken Sam'in hayatına bir anda giren çocuk Rasheen de filme başka bir boyut katıyor .
Ayrıca Josh Radnor'ın başrolünde de olduğu bir film olarak How I Met Your Mother dizisindeki komedi unsurunu beklemek hayal kırıklığı yaratabilir .
Dizideki gibi arkadaşlık ve ilişkilerin anlatıldığı bu romantik komedi daha çok dram çizgisinde ilerliyor .
Ayrıca yıllardır uslanmaz aşık Ted Mosby karakterine alışmışken Radnor , şimdi kirli sakallarıyla dolaşan , kısa ilişkilerin adamı ' tehlikeli ' Sam'de başka bir karakter çizerek ezberimizi bozuyor .
Özellikle Rasheen rolündeki Michael Algieri , kötü şartlardaki hayatından sonra Sam'in yanında yaşadığı deneyimlerle ve çizim konusunda yetenekli biri olarak çocuk dünyasını yansıtırken akıllarda iz bırakıyor .
Hastalığından ötürü saçsız kalan Annie rolündeki Malin Akerman da diğer filmlerinden daha derinlemesine çizilen bir karakteri canlandırırken etkileyici bir oyunculuk sergilese de , arada başlığının altından gözüken saçları filmin amatör tarafını pekiştirip samimiyetini bozuyor .
2010 Sundance Film Festivali'nde İzleyici Ödülü'nün sahibi olan yönetmenin ilk filmi Mutluyum , Devam Et , senaryosunda arada yaşanan bağlama problemleri ve aksaklıklarına rağmen bu haftanın izlenilmesi gereken filmlerinden biri olarak vizyonda yerini alıyor .
Kim bilir , film kısa hikayelerin insanları için belki bir umut , belki de uyarıcı olur .
Twitter : fundasuo
