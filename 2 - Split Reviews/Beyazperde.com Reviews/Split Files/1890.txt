İngiliz yazar Joan G. Robinson’un 1967 yılında yayımlanan ünlü çocuk romanından uyarlanan duygusal anime film Marnie Oradayken efsane Studio Ghibli’nin kapanış filmi .
Büyük usta Hayao Miyazaki’nin Rüzgar Yükseliyor ile birlikte emekliliğini ilan etmesinin ardından Studio Ghibli’den en son Isao Takahata’nın başarılı filmi Prenses Kaguya Masalı izleyici ile buluşmuştu . 
Bilenler bilir IsaoTakahata ve Hayao Miyazaki’nin birlikte kurdukları Studio Ghibli , sinemaya birden fazla kült anime film kazandırdı .
Geçen yıl açıklanan habere göre stüdyo artık film çekmeyecekti .
Kalplerimizde kanayan bir yara olarak yer alan bu haberden sonra stüdyodan yayınlanacak tüm filmleri gözlerimiz yollarda bekler olduk .
Marnie Oradayken de bu efsane stüdyonun yayınladığı son film olarak tarihe adını yazdırdı .
Hayao Miyazaki’nin birçok filminde farklı kollarda çalışma fırsatı bulan Hiromasa Yonebayashi , Marnie Oradayken’in yönetmeni .
Daha önce senaryosunu ustası Hayao Miyazaki’nin yazdığı , kendisinin de yönettiği Aşırıcılar ile tanıdığımız Yonebayashi bu sefer karşımıza çocukluğumuz kadar sıcak bir anime ile geldi .
Çocukluk diyorum çünkü film çocuk kitabından uyarlanmanın hakkını tam olarak veriyor .
Gerek hikaye , gerek karakterler , gerek sadelik hepsi adeta bir çocuk kitabından fırlamış gibi ! 
İçine kapanık , kendisinden bile hoşlanmayan bununla birlikte sık sık astımıyla boğuşmak zorunda kalan Anna üvey annesi tarafından temiz havası olan bir köye akrabalarının yanına gönderilir .
İlk başlarda oraya gitmek istemeyen Anna , orada vakit geçirdikçe kendini daha iyi hissetmeye başlar .
Sarı saçlı güzeller güzeli Marnie ile de burada tanışan küçük Anna bir kaybolup bir geri gelen bu gizemli kızdan çok şey öğrenecektir ve belki de kendini bulacaktır . 
Filmde kullanılan canlı ve bir o kadar da gerçekçi doğa göz kamaştırıcı şekilde başarılı .
Etraftaki her detay o kadar ince bir şekilde düşünülmüş ki kimi zaman gerçekten ayırt etmek zorlaşıyor .
Çizimleri , sıcacık karakterleri ve özellikle müzikleri ile film sizi içine çekiyor ve kendinizi hiç düşünmeden filme bırakıyorsunuz . 
Dürüst olmak gerekirse sıkı bir anime takipçisi iseniz bu filmden bu denli keyfi alamayabilirsiniz .
Neden mi ?
Film , Ghibli Studio’nun daha önce çektiği animelerden farklı olarak gerçeküstü bir hikayeden , bambaşka bir konudan ya da karakterlerden , başka animelerin anlatmadığı şeylerden bahsetmiyor .
Duygusal olarak kalplerde yer edinmek istiyor ve kendisini renklerin cümbüşüne bırakan izleyicisini arıyor , denebilir . 
Filmin birkaç eksik noktasını da eklemek gerekirse ; Anna ve Marnie arasındaki ilişki ile sağlam tutulmak istenen konu filmin sonlarına doğru çok hızlı bir şekilde sonuca bağlanmaya çalışılıyor .
Aceleye getirilmiş hissi veren final izleyicinin duygusallığını aşağı çekiyor ama kesinlikle bitirmiyor .
Bocalanan bir diğer nokta ise filmi canlı tutan gizem faktörünün filme iyi bir şekilde yedirilmemiş olması .
Canlı tutan bu faktör filme eşit derecede dağıtılmış olsaydı daha farklı bir hisle , daha farklı bir son izleyebilirdik . 
Herkese dokunacak bir yönü olan Marnie Oradayken kendini izlettiren ve bittikten sonra üzerinizdeki etkisini bir süre daha hissettiren bir film . twitter . com / ekinlimonj
