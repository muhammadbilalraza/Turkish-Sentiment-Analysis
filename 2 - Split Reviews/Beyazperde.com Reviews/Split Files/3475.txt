Bir western efsanesi olarak kabul edilen Django’nun Takashi Miike gibi nevi şahsına münhasır bir yönetmen tarafından beyazperdeye yeniden uyarlanması filmin çok farklı bir havada olacağının garantisi gibiydi .
Bir de kötü oyuncu - iyi yönetmen Tarantino’nun mevcudiyeti de olunca merakımız biraz daha anlam kazandı .
Tarantino mevzusuna yazımın ilerleyen satırlarında naçizane değineceğim .
Ama - kestirmeden belirteyim - benim için Tarantino , kült bir sinema figürü olarak , küçük ya da büyük ortak olarak el attığı her filmde herkesten rol çalıp ön planda yer alacak biri olsa da , iş Takashi Miike’ye gelince biraz değişiyor .
Miike’nin yaptığı çoğu işi heyecan verici bulan ve ciddi takipçilerinden biri olarak , kendisinin türler üzerinde zaman zaman şok edici , zaman zaman eğlenceli denemeler yaptığına şahit olduğum için bu filmden de benzer yansılamalar göreceğimi tahmin ediyordum .
Bu kez western türüne el atan Miike’nin türü kendi topraklarına uyarlaması kağıt üstünde bile başlı başına enteresan bir durumdu .
Japonların zaten kendilerine has bir samuray kültürü vardı , ama böylesine bir kültüre sahip bir ülke yönetmeninin bir ' Japon Westerni ' çekmesi gerçekten enteresan bir deneme .
Zaten bunun tek başına büyük bir enteresanlık taşıdığını Miike’nin hemen hemen her filminde rastladığmız absürdlüklerin dozunu çok da yüksek tutmamasından anlıyoruz .
Gerçi Miike filmleriyle tanışmamış bir izleyici için de aslında absürdlük dozu normalden fazla olabilir .
Bir Miike filminden sınırları zorlayan şiddet sahneleri beklemek gayet olağandır .
Ama bu filmde dozu yüksek bir şiddeti şartlar çok uygun olmasına rağmen göremiyoruz .
Miike’nin olmazsa olmazı olarak bellediğimiz , bazı filmlerinin tek başına varlık sebebi olan şiddet temasının ' Miike normallerinin altında ' kullanılmış olması yönetmene özgü bir şaşırtma atraksiyonu gibi duruyor .
Bu saptama üzerine ' bu filmde hiç mi şiddet yok yahu ' şeklinde bir soru akla gelebilir .
Şiddet elbette var ama Miike’nin sineması özelinde çok da fazla değil .
Yönetmenin Ichi the Killer gibi neredeyse başka bir yan temaya meydan bırakmaksızın tamamen şiddete yönelmiş filmlerini izleyenler için bu gerçekten çok soft bir film .
Miike filmi İngilizce olarak çekmiş .
Bunun mutlaka mantıklı bir açıklaması var .
Ağrlıklı olarak Amerikan sinemasının üretim gerçekleştirdiği western türüne coğrafi bir müdahalede bulunmasına rağmen dil olarak sadık kalması anlaşılabilir bir tercih olarak karşılanabilir .
Ama ben yine de Japonca kullanılmasının daha etkili olacağnı düşündüm .
İngilizce konuşan çekik gözlü kovboylar nereden baksanız acayip bir durum .
Aslında yönetmenin ' Masters of Horror ' serisi için çekip ABD’de epey ağır bulunarak seriden çıkarılan , ama İngiliz Bravo kanalı sayesinde izleyebildiğimiz ' Imprint ' adlı filmini de İngilizce çektiğini hatırlayınca bu konuda esnek olduğunu daha rahat anlayabiliyoruz .
O film de Takashi Miike’lik bir şiddet seremonisi vardı ve Miike filmografisine baktığmızda yönetmenin bazı filmlerinde kullandığı motifleri tekrar ettiği hissini uyandırmayacak şekilde uyguladığı bir kolajı görmüştük neredeyse .
İşkencenin had safhada olması ( Audition ) ve karakterlerin ürkütücü groteskliği ( Gozu ) Miike tarafından bir tekrar olarak değil de , sıkılmadan ve yeniden izler gibi keyifle sunuluyordu .
Yani Miike kendini , popüler olması olası bir TV serisinde sinemasından bihaber olanlara anlatıyordu .
Gerçi böyle bir seri zaten korku filmi meraklılarını cezbeder .
Ama eminim ki TV karşısında çaba sarfetmeden bir kumanda uzaklığnda ulaşılabilecek bir ürün , Miike’yi bilmeyen ya da fazlasıyla tanımayanlara Imprint sayesinde yönetmenin tarzını ve kesinlikle kendine özgü olan o muazzam dehşet tutkusunu anlatabilirdi .
Bu nedenle o filmin İngilizce çekilmesi anlaşılabilir bir durumdu .
Bu örnekten hareketle Miike’nin Düello’yu İngilizce çekme tercihi de anlaşılabilir .
İngilizce ile kanıksanan bir tür olmasından başka , Japon Western olarak tanımlanacak bu icat tamamen Miike’nin bireysel tercihleri ile şekillendiği için bu tercihe de saygı duymak gerek .
( Yine de kendimi ' Japonca olsaydı keşke ' demekten alamıyorum ! ) Düello , ne anlattığından çok nasıl anlattığyla ilgilenilmesi gereken bir film .
Zaten bu tür filmlerin ne anlatacağı aşağı yukarı bellidir .
Bu filmde de çatışma halinde iki çete var .
Hikayenin gerisi de zaten bu cümle kadar tanıdık .
İyilerin kazanacağndan , kötülerin kaybedeceğinden de her zamanki gibi eminiz .
Gerek karakterler , gerekse durumlar üzerinden ilerleyen bir mizah anlayışı var filmin .
Bu anlayış en baskın görünen durum olduğundan filmin şiddet , heyecan ve aksiyon gibi önemsediği diğer faktörleri ikinci planda algılıyorsunuz .
Özellikle şerif ve kendisini Shakespeare’in Makyavelist kral karakteri Henry ile özdeşletiren kişilikleri bu mizah anlayışının lokomotif öğeleri durumunda .
Gelelim Tarantino konusuna ; öncelikle söyleyelim , kendisi filmde çok uzun bir şekilde yer almıyor .
Ama Tarantino bir filmde oyuncu olarak varsa o işin biraz da kaliteli bir eğlence olacağnı tahmin etmek güç değil .
Hostel gibi işlere yapımcı olarak el atacağına , bu tür filmlere oyuncu olarak el atsa daha iyi olur .
Kaldı ki kötü oynaması bile dert edilecek bir durum değil .
Çünkü canlandırdığı , olabildiğince makara yapan bir karakter .
Zaten filmin prolog mahiyetindeki girişi tamamen Tarantino’ya özel yazılmış gibi .
Aslında rol biraz da kendisine özel yazılmış sanki .
Bu durumu Tarantino gibi kocaman egolara sahip figürler için kazanılmış bir hak olarak görüyorum aslında .
Oyuncu Tarantino filmin adı , türü , şekli ne olursa olsun sanki hep aynı kişiyi oynuyor .
Elbette bu dert değil , aksine eğlenceli bir durum .
Yönetmen olarak aynı filmleri çekmeyeceğini biliyoruz en azından .
Bu yan sanayide ona bu ' sabit karakter özgürlüğü ' tanımak onunla çalışacak bir yönetmen için çok da acayip bir ödün değil .
Zaten adı Düello olan bir filmde Miike ve Tarantino gibi iki heyecan verici şahsiyetin az buçuk düeti bile ilgiye değer bir şey .
