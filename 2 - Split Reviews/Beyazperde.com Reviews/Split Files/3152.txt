“The Immigrant” , neden “Göçmen” değil de , “Bir Zamanlar New York” adıyla gösterime giriyor , 2013 tarihli film , niye şimdi vizyona sokuluyor gibi gereksiz soruları , hızla def ettikten sonra , gelelim asıl mevzuya ; Marion Cotillard , Joaquin Phoenix ve Jeremy Renner gibi üç ünlü ve yetenekli oyuncuyla , bu denli sıkıcı , kopuk kopuk , savruk ve haliyle akmayan bir yapıt nasıl yaratıldı ?
İşte kafamda deli sorular , üstelik yanıtsızlar , belki de cevabı sizler bulursunuz .
Amerikan Rüyası , hayli meşhur bir geyik sohbetidir , kolayca dolduruşa gelenler , bir rüyada yaşamak isterken , çoğu kez kâbusa uyanmışlardır .
New York , fakir , bahtsız ve yeni bir hayat dileyen Avrupalılar için , giriş kapısıydı , yıllar yılı …
Kapıdan geçmeyi arzu edenler , uzun ve meşakkatli bir yolculuğun ardından , Atlantik Okyanusu’nu aşarak , Ellis Adası’na ayak basarlardı .
1892-1954 yılları arasında 12 milyondan fazla göçmen , Ellis Adası karşılama noktasından geçerek , ABD’ye kabul edildi , bunlardan 22 bin 942’si bizim memleketten idi , kayıtlara göre …
Artık Manhattan’a taşınan “Göçmenlik Bürosu”nun eski binası , şimdi bir müze , göçmen müzesi …
Hasta oldukları için ülkeye kabul edilmeyenler , karantinaya alınanlar , karşı kıyıya , yüzerek geçmeye çalışanlar , boğularak ölenler , geri gönderilenler , adada can verenler …
Evet , “dream” , dram olmuş , pek çok insan için , yine de dünyanın ilk mega kenti , ‘Büyük Elma’ New York’tan , bir ısırık da ben alırım diyenlerin sayısı hiç azalmamış .
Büyük Buhran’a daha sekiz yıl var , öykümüz 1921’de , Büyük Göç döneminde geçiyor .
Mafyanın , yaşamın her alanında gücünü hissettirdiği , hemen hemen tüm aynasızların , kirli ve pis işlere bulaştığı , içki yasağının , dertleri çoğalttığı , günümüzün federal ve oturmuş sistemi yerine , kaosun ve kolay yoldan köşe dönmenin normal sayıldığı senelerde yani …
Polonyalı Ewa ve Magda Cybulska kardeşler , birinci paylaşım savaşının devamında gelen yoksulluk ve yoksunluktan kaçarak , ABD’deki teyzelerinin yanına yerleşmek isterler .
Ancak Magda , veremdir , Ellis Adası’nda karantinaya alınır , Ewa’nın karşısına ise “iyi adam” görünümlü bir “çakal “olan Bruno Weis çıkar ve onu fuhuş batağına sürükler . “Tanrının , tüm serçeleri gözettiğini” düşünen Ewa’nın aklı fikri , kız kardeşindedir .
Tüm sıkıntıları , tüm “günahları” ve tüm acıları , onu kurtarabilmek ve yeni bir hayat kurabilmek adına göğüsler .
Sonra öyküye Bruno’nun sihirbaz kuzeni Orlando ( Emil ) da katılır .
İki erkek ve güzel bir kadın , aşk ve bela , kaçınılmazdır artık !
Gecenin İki Yüzü> , Two Lovers , Little Odessa ve Çeteler Savaşı filmleriyle bilinen yönetmen >James Gray , gedikli oyuncusu Joaquin Phoenix’in ( filme dair en iyi şey o ) yanına , Jeremy Renner ve Marion Cotillard’ı da yerleştirerek , bir dönem filmine soyunmuş .
İyi insan ve kötü insan , günahlar ve sevaplar meselelerine , derinlik katamayan , dönem filminin , mekân ve zaman yaratma yetisinden fersah fersah uzakta kalan , ne klasik , ne de yeni olmayı başaramayan , klişelerden kurtulamayan , seyirciyle bağlantı kuramayan , tempo sorunu yaşayan bir yapım bu , oyuncuların ve müziklerin hatırına seyredilir , o kadar .
