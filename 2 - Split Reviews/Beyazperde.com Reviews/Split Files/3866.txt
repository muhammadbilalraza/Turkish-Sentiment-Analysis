Kısa filmi Homo Politicus ile 2015 yılında karşımıza çıkan yönetmen Hacı Orman ilk uzun metrajı Körleşme’de ameliyatla gözleri açılan kör bir adamın yaşadıklarını anlatıyor .
Filmin yönetmenin ilgi odağında bir konu olduğu aşikar , çünkü karşımızda içselleştirilmeye yatkın , detaylarda anlama durumundan çok bir yaşama durumu mevcut .
Biraz araştırınca yönetmenin görme engelliler için ülkemizde yayımlanan ilk kültür sanat dergisi Konuşan Dergi’nin kurucu yayın yönetmenliğini yaptığını öğreniyoruz .
Karşımızda dayatılmış görme algısına , dayatmalara direnen bir adam var demek isterdim ama film o çıkış noktasının hakkını ne yazık veremiyor .
Tabii yönetmen çizgiyi öyle bir kurmuş ki , Sinan görme duygusuna mı direniyor , yoksa alışkanlıklarını bırakması için tepesinde biriken baskılara mı ?
Tabii ki ikisi aynı yere çıkıyor çoğu zaman ama Sinan’ın çabalarıyla ortaya çıkan sonuç keskin bir biçimde ayrılıyor .
Yönetmen de kendisine buradan bir açılım ve yol sağlamaya çalışıyor . 
Sinan’ın entelektüel körlüğü ve sonrasında gözlerinin açılması en çok karısıyla ve sonrasında arada sırada içtikleri arkadaş grubuyla olan ilişkilerini etkiliyor .
Sinan görmezken her şey daha yolunda ilerliyor , reddettiği görme olgusu birtakım şeylerin su yüzüne çıkmasına sebep oluyor , grupta gerginlikler başlıyor .
Tabii nedense aydın masası kurma ve entelektüel muhabbet yaptırma konusunda yönetmenlerimiz çok başarılı değil .
İçkiyle harmanlanan ve dışarı fışkıran başarısız , gergin iç dünyaları deneyimlemekten seyirci olarak bizim de içimiz çıktı !
O yüzden o masanın etrafında fazla dolanmadan Sinan ve Nilgün arasındaki çatışmaya odaklanmakta fayda var diye düşünüyorum .
Orada da gerçeklerle yüzleşen ama çıkarsayabildiği tek şey karısının kendisini aldattığı hissiyle kıvranan bir adam .
Paranoyasından pek öteye taşınamıyoruz ne yazık !
Aslında birçok filmde olduğu gibi çıkış fikri iyi ama açımlanamadığı için hep beraber bir girdap etkisi yaşatıyor . 
Beklentiler dünyasıyla çevrelenen Sinan yazamaz , karısına dokunamaz , yapamaz edemez bir kişiliğe ve en önemlisi de paranoyak bir adama dönüşüyor .
Tabii genelde bu kırılmaları gerçek hayatta biraz fazla bulduğum için filmde de fazla buluyorum .
Sinan’ın anlayışlı karısı Nilgün’ün doğum kontrol hapı kullanması Sinan’ı inanılmaz etkiliyor .
Kendisini güvenilmez , çocuk yapılamaz , dirlik düzen kurulamaz bir adam kategorisine ittirip , orada kendisine acınası bir dünya yaratma çabasına düşüyor .
Görme olgusu onu pasifleştiriyor .
Aslında dediğim gibi  iyi bir çıkış noktası var ama konuyu sırtlanamayan ve uzadıkça uzayan bir kısa film havası da var bir yandan ! 
Körleşme’nin içsel mekanizmaları harekete geçiren , çatışmaya hevesli yanları anlaşılır duruyor ama filmin entelektüel havuzunu doldurma çabası yoruyor .
Hatta meyhane muhabbetinde özellikle küfürbaz , aşağılayıcı bir ton kullanıyor yönetmen .
Belki de aydın bunalımından o da bıkmıştır diyeceğim ama Varlık’ı o masaya hem sevdiği kadını hem de zamanın ruhunu kaybetmiş , küfürbaz bir adam olarak koyuyor .
Yani ne masadaki muhabbetler ne de Sinan’ın görme olgusuna direnmesi seyirciyi pek sarmıyor …
Ve erkeklerin her şeyle sarıp sarmaladıkları , varoluş bunalımları da artık ağzımızdaki acı tadını arttırıyor .
