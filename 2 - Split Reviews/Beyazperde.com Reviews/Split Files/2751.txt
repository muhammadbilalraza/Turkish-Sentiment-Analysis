Cennet'in açılışında ; seyirci kendini helikopter koltuğunda ve alabildiğine uzanan , yeşilliklerle kaplı dağlar üzerinde dolaşırken buluyor .
Sonra ; giderek bu masmavi gökyüzünün ve yeşil toprakların bir çeşit bilgisayar oyununun çizimlerine benzediğini fark ediyor .
Ama bu bir oyun değil ; helikopter uçuş talimi için bir simülasyon .
Eğitmen " Gerçek helikopterlerde böyle sürekli yükseklere doğru uçamazsın . " diyor .
Filippo da soruyor : " Peki ne kadar yükseğe uçabilirim ? " 
Cennet , bir kolaj çalışması gibi .
Senaryosunu ünlü Polonyalı Sinema ustası Krzysztof Kieslowski ve sık sık birlikte çalıştığı yazar Krzysztof Piesiewicz yazmış ; filmi Koş Lola Koş'la tüm dünyaya ünü yayılan Alman yönetmen Tom Tykwer yönetmiş ; yapımcılığını da İngiliz Hasta'nın yönetmeni olarak tanıdığımız İtalyan Anthony Minghella yapmış ; bitmedi ; esas kadını Avustralyalı kadın oyuncu Cate Blanchett oynuyor ; erkeği de İtalyan - Amerikan <b .
Sonuç : harika bir sinema anlaşması ; modern İtalya'da geçen bir aşk , isyan , bozulma ve kaçış öyküsü .
Krzysztof Kieslowski ve Krzysztof Piesiewicz ; Cennet'i , üç değişik yönetmene çektirmeyi planladıkları üçlemenin ilk bölümü olarak tasarlamışlar .
Ardından Cehennem ve Araf geliyor .
Kieslowski 1996'da öldüğü için ; maalesef ki , hayalinin gerçekleştiğini göremedi .
Prodüksiyon şirketi filmin , Kieslowski'nin istediği biçimde olmasına gayret etmiş .
Kieslowski'nin işini yakından tanıyanlar ; Cennetin son halini görünce başarıya ulaşıldığını görmüşler .
Bayrağı alan Tom Tkywer başarıyla görevini yerine getirmiş .
Cennet ; az diyalogla ve yavaş ritmiyle tam bir Kieslowski filmi gibi .
Ama Tom Tykwer'ın de filmi .
Kieslowski'nin senaryosuna sadık kalarak kendi sinematografisini kurmuş ; sahnelerini , ses düzenini tasarlamış ve ortaya çıkan işçilik çok başarılı .
İki yönetmenin sinema anlayışı birleşerek , ortaya gerilim ve lirik bir aşk hikayesini aynı potada eriten bir ürün çıkmış .
Kieslowski'nin ünlü " Renkler " üçlemesiyle cennet arasında bazı farklar var .
Kırmızı , Mavi ve Beyaz ; üçü de , modern dünyada ahlaki seçimler üzerine yoğunlaşan araştırmalar .
Birçok işaret ve ipucu içeriyorlar ; yine de , karakterlerin tehlikeli ve ümitsiz seçimlerinin sebeplerini anlayabilmek kolay olmuyor .
Cennet , diğer hareketsiz atmosferleriyle tanınan Kieslowski filmlerine nazaran daha durgun ve temiz sularda yüzüyor , anlatmak istediğini açıkça ortaya koyuyor .
Tykwer ; önceden tasarlanan kavramsal sorgulamalardan uzaklaşmadan , daha sıkı bir ritim kullanarak filmi hareketli kılıyor .
Böylece ortaya ilginç , etkileyici ve engelleri kıran lirik bir ürün çıkıyor .
Cate Blanchett ; bir uyuşturucu kralını öldürmek için bıraktığı bombanın , yanlışlık sonucu masumları öldürmesi üzerine terörist olarak tutuklanan Philippa'yı başarıyla canlandırıyor .
Giovanni Ribisi de sorgulama sırasında Philippa'nın çevirmenliğini yapan ve onu görünce çılgınca aşık olan ve kaçmasına yardım eden Filippo'yu canlandırıyor .
Philippa'nın ; kendisine aşık olduğunu yatağını ıslatmasından anlayan ; ona zamane aşk mektupları olan ses kayıtları yollayan Filippo'nun kaçma teklifini kabul etmesiyle , sonunun ne getireceği belli olmayan bir yolculuk başlıyor .
Giriş ne kadar gerçekçi ve etkileyici ise , film yol aldıkça gerçekçilikten o kadar uzaklaşıyor ve aşkı işlemeye başlıyor , Toscana'nın cennet gibi topraklarında dolaşırken bir masala dönüşüyor .
Filippo ve Philippa'nın isimlerindeki benzerlik görünümlerine de yansıyor , ikisi de beyazlar giymiş , birbirlerinin aynalarına dönüşüyorlar ; aynı kişi oluyorlar . suçlu / masum ve kaçak Adem - Havva figürü haline geliyorlar .
Ahlaki bir çıkmazdan yola çıkan öykü ; bir yandan tutkuyu ve suçluluğu işlerken ; bir yandan da , Blanchett ve Ribisi'nin başarılı oyunculukları sayesinde , kahramanlarının davranışlarını haklı çıkaran umutsuz masumiyeti seyircinin gözleri önüne seriyor .
Suçlarına rağmen ; onları sevilir kılıyor ve seyircinin de ; onlarla birlikte ; cezalarından arınmaya çalışırken umutsuzluğa düşmelerini sağlıyor .
Blanchett , bir bukalemun gibi karakterini şekilden şekile sokuyor ve Cennet'te , hayranlık uyandıran bir oyunculuk çıkarıyor .
Koşulları değiştikçe , o da değişiyor .
Rolünü tüm bedenine giyiyor , gözleri her şeyi yansıtıyor .
Cate Blanchett , herhalde kariyerindeki en etkileyici performanslarından birini sorgulama sahnesinde çıkarıyor .
Başta sorular karşısında soğukkanlılığını korurken , eyleminin sonuçlarını öğrendiğinde ; birkaç saniye içinde ; cıva akışkanlığıyla şoktan gerilime , yaptığını algılamadan umutsuzluk içinde boğulmaya kadar birçok duygusal değişimi bedenine yansıtıyor .
Blanchett duygularını yansıtmasındaki başarısıyla seyirciyi şaşkına çeviriyor .
Affedilemeyecek bir hata işleyen bir kadını oynaması için neden Blanchett'ın seçildiğini anlamak zor olmasa gerek ; seyirci , onun sayesinde Philippa'yı seviyor , kendine yakın hissediyor .
Ribisi'ye gelince : garip gelmesine rağmen ikna edici , insanın karşı koyamayacağı çekiciliğe sahip bir oyuncu .
Yetişkin bir erkekle küçük bir çocuk arasında gidip geliyor .
Cennet , bazen yavaşlasa da ; gereğinden fazla deneysel karışımlar ve bazı küçük hatalar içerse de Kieslowski ve Tykwer'in dünyasını sevenler için dolu dolu bir film .
Steven Spielberg'in ; Stanley Kubrick'in Yapay Zeka'sını işlerken düştüğü hatalara düşülmemiş .
Tykwer ve Kieslowski'nin akortları tutuyor .
İnsanın hayatında ; şansın ve rastlantıların büyük önem taşıdığını anlatma yolunda ; Tykwer'in filmini kurarken saniye saniye tasarım içeren işçiliği ve Kieslowski'nin samimi , metafizik dünyası uyum içinde işliyor ve Cennet ; aktardığı duyguların derinliğiyle biçimsel zarafetin uyumunu yakalıyor .
Garip açılış sahnesi , filmin sonunda romantik ve ruhsal son sözüne ulaşıyor .
Peki ; seyirci ne kadar yükseklere uçabilir ?
