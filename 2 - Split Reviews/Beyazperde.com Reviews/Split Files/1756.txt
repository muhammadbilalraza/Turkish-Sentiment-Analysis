Bir film ‘porno ' kategorisinde bir açılım yaratmaya çalışıyorsa , akla mutlaka 1997 yapımı Ateşli Geceler ( Boogie Nights ) filmi gelir .
Sektöre içeriden , mizahi ve aynı zamanda gerçekçi bir bakış atan film akıllardan çıkamadı bir türlü !
Ama Cherry'nin Hikayesi ( About Cherry ) ' nin porno sektörüne bakış atmak gibi bir derdi yok .
About Cherry bir genç kızın kendi yolunu çizmesi üzerinden yol almaya çalışıyor ama ona getirmeye çalıştığı özgürlük noktası da porno sektörünün açmazları , garip hırsları ve kadın vücudunun kıvrımları arasında tıkanıp kalıyor . 
Amerikan filmlerinin sıkıcı , kimsenin birbirini iplemediği aile modelleri vardır ya , işte oradan sıyrılıp çıkıyor karşımıza Angelina .
Alkolik ve sorumsuz anne , tacizci baba ve hiçbir şekilde tatmin etmeyen bir sevgili .
Aileyi terk etmek , hatta eyalet değiştirmek gibi atraksiyonlar yapan ve etrafındaki erkeklerden hayatını yoluna koymaları yolunda medetler uman Angelina'nın planları sürekli değişiyor .
Daldan dala konan filmde seyirlik adına güzel şeylerden biri , Angelina'ya hayat veren Ashley Hinshaw'ın varlığı .
Tabii erkek izleyiciyi daha farklı bir şekilde tavlayacağı aşikar . 
Yakın arkadaşı Andrew ile kurduğu ilişki düzlemini sürekli sorgulatan film , Angelina'nın peşine takılmış bir kamera gibi algılatıyor izleyiciye kendisini .
Ama bir yandan da Angelina'yı bir şekilde anlamamızı bekliyor yönetmen .
Aslında bu tarz filmlerin açmazı da bu biraz .
Bir nevi günah çıkartma seansından bir başarı öyküsü yaratmaya çalışıyorlar ama kadına biçilen özgürlük duygusuna fazlaca sahip çıkmadan ! 
Kızımız küçük olunca aklımız biraz Lolita'ya da kayıyor ama filmimiz ne yazık ki fazla derinliksiz kalıyor .
Zira Cherry'nin yaşadıklarına dair olan hissiyatına genelde vakıf olamıyoruz .
Sadece hırslı bir şekilde ileriye kanalize olmuş güzel bir kız görüyoruz .
Uyuşturucuyla müptela ve aynı zamanda zengin sevgilinin de akışa etkisizliğinden muzdaripiz .
Oysa daha sahici ve samimi bir film olabilirdi !
James Franco bile filmin bu yanına etki edemiyor .
Heather Graham ise bu tarz filmlerin yolcusu gibi , eksik kalmamış yine ! 
İlk yönetmenlik tecrübesinde vasatın üzerine çıkamayan Stephen Elliott ( II ) senaryoyu eski porno yıldızı Lorelei Lee ile birlikte yazmış ama nedense Lee'nin deneyimleri pek yansımamış senaryoya !
Hal böyle olunca özgürlüğe uzandığını sandığımız yol da pek bir etkisiz kalıyor .
Porno sektörü kadını nesneleştiren bir şey sonuçta ve Angelina da bu vücutlar savaşında bir üst düzeye geçme savaşında .
Film herhangi bir önerme sunmuyor , hatta sonunu başka bir kızın sektöre gelişiyle durumu genelleştiren bir yargıya varıyor .
Bu da derinlikten yoksun bir hale getiriyor filmi !
Filmin artılarından biri  olan Ashley Hinshaw'ın bundan sonraki filmlerinde performansına bakılabilir ! 
twitter . com / BanuBozdemir
