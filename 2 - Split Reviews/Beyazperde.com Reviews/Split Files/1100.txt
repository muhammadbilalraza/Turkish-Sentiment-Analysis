Eleştirel anlamda sınıfı geçse de maddi açıdan büyük bir kaybetme hikayesi olan Cloud Atlas'tan sonra kendilerinin finanse edeceği yeni bir proje için uzun süre bekleyeceklerine emin olduğum Wachowskiler , arayı fazla açmadan Jupiter Ascending'le karşımıza geliyorlar .
Bu sefer Warner Bros . ' un eli açık güven vericiliğini arkasında hisseden kardeşler , yaptıkları işin gitgide yükselen maliyetini kafaya pek takmamış görünüyorlar .
Belki de güvendikleri bir başka dal olan ve kendilerine yakıştırabildikleri ' genç yetişkin filmi çekiyor olmanın garanticiliği ' onları fazla düşünmemeye sevketmiştir , kim bilir ?
Babasının başka gezegenlere duyduğu aşırı merakın sonucunda adı Jupiter ( Mila Kunis ) olan ana kahramanımız , kendine bu ismi layık gören babasının vefatının ardından akıl almaz derecede Rus stereotiplerden oluşan anne tarafıyla büyüyor .
Aile işi olarak temizlikçiliği seçen bu gürühun filmin mizah yönünü ayakta tutan taraf olma gibi bir sorumluluğu var .
Jupiter'in ne yapmak istediğini , nelere ilgi duyduğunu , kendine nasıl bir gelecek istediğini hiç sormadan hatta onu bir birey olarak kabul etmeden espri malzemesi yapılmaya çalışılan bu aileye nasıl sempati duyabiliriz ki ?
Duymamız beklenmiş işte .
Jupiter'in her sabah uyandığında ' hayatımdan nefret ediyorum ' demesini anlıyor ancak bu aileyi neden karşılıksız sevdiğine akıl sır erdiremiyoruz .
Sonra başka gezegenlere geçiyoruz .
İktidar savaşındaki 3 kardeşin birbirlerine karşı avantaj sağlamak için Jupiter'e ihtiyaç duyduklarını , Jupiter'in bir  Wachowskiler filminde görmeye şaşırmayacağınız ' seçilmiş kişi ' olduğunu anlamamız uzun sürmüyor .
Hikaye örgüsünün hiç bir anda berrak olamaması ve kardeşlerin her birine yapılan ziyaretlerin birbirinin kötü kopyalarına dönüşmesi filmin içine girmenizi güçleştiriyor .
Jupiter'in tuvalet temizliğinden ' majesteleri ' konuma yükselişi , anlam ifade etmeyen görüntüler silsilesi sayesinde inandırıcılık kazanamıyor .
Matrix'teki Trinity'nin Jupiter Ascending şubesi olan yarı kurt - yarı insan Caine ( Channing Tatum ) ' in koruyuculuğu yeşermesi kesin bir aşkın işaretiyken , filmi bir çeşit ergen eğlencesine dönüştüren anlar da ikilinin yakınlaşması anlarına denk geliyor .
Hem seçilmiş hem de koskoca gözleri olan güzel bir kadını yaklaşık 10 defa bir yerden düşerken kurtarmanın mükafatı olacak tabii .
Orijinal senaryo olarak öncüllerinden herhangi bir fark barındırmayan filmin , ' sıkıcı hayatı alışılagelmedik olaylarla renklenen , kendini peri masalının içinde bulan kadın ' konseptine getirebildiği tek yenilik dahi yok .
' O kadar da olsun artık ' dediğimiz özel efekt curcunası yetkinliği - kimi anlarda alışveriş merkezindeki bol D'li 5 dakikalık filmler kıvamına gelse de - övgüyü hakediyor .
Ha bir de dünya dışında da bürokrasinin sinir bozcu boyutlarda olduğunu söyleyen , Brazil göndermeli , Terry Gilliam cameolu bir nefes alma alanımız var . Wachowskiler'in uzayın derinliklerinde kendilerini kaybettiği Jupiter Ascending , ikilinin ' şu anlık ' en kötü filmi .   ' Matrix'in yaratıcıları ' tamlaması artık çok uzaklarda kaldığından onları bir süre bu filmin yaratıcıları olarak hatırlayacak olmak da son derece üzücü . firat_atac@hotmail.com
