Güçlü bir yapım olan Donmuş Irmak filmiyle festival filmleri seven entelektüel kesimin ve sanat sineması hayranlarının kadrajına girmişti 2008 yılında Hunt .
Gişe sineması etkisindeki yığınlardan çok ayrı bir kitlenin bir hayli ilgisini çeken , ödüllü bir yapımdan sonra kulvar değiştirerek ana akım sinemaya el atan Courtney Hunt , girdiği riskin ticari karşılığını alır mı bilinmez , ancak Amerikan sinemasında “duruşmalı” , avukatlı filmler silsilesinde ayrıcalıklı bir konumdan çok uzak bir yapımla vizyonda izleyici karşısına çıkıyor . 
Bu tür yapımlar arasında tüm zamanların en kıymetli “adalet” filmlerinden Norman Jewison imzalı , başrolünde Al Pacino’nun oynadğı efsanevi And Justice For All’a kulvar olarak yakın duruyor Yüce Adalet .
Tabii janr olarak bu iki filmin birbirine yakın olması sizleri yanıltmasın ; Hunt’ın filmi ne adalet mekanizmasına eleştirel bir bakış açısına sahip olması ne de inandırıcılık düzeyi açısından adı geçen başyapıt ile bir akrabalık içeriyor .
And Justice For All’ın fersah fersah gerisine düşen ve adeta karikatürize edilmiş bir dram filmi hüviyetiyle film izleyicinin asgari bir gerilim beklentisini bir hayli düşürüyor .
Filmdeki karakterlere hayat veren Keanu Reeves’ten Gugu Mbatha - Raw’a , Renée Zellweger'dan Gabriel Basso’ya hemen hiçbir oyuncu senaryodan memnun değilmiş gibi bir performans sergiliyorlar ve bu durum duruşma sahnelerinin bir parodi gibi algılanmasına yol açıyor .
Tabii bir oyuncu var ki , bana göre filmin en iyisi , o da tecrübeli aktör James Belushi .
Ne yazık ki onu da kısa bir rolde izleyeceğiz .
Yine de uçkuruna fazlasıyla düşkün sağcı kapitalist domuz rolünde de olsa Belushi’yi beyazperde’de izlemek bir hayli keyifli .
İtiraf etmem gerekir ki Renée’yi filmde tanıyamadım .
Mature bir arıza anne karakterini oynayan bir zamanların bu popüler ismini sadece ekşi - limon surat ifadesinden “acaba o mu” diye bir anlık içimden geçirsem de sahiden onun Zellweger olduğunu basın bülteninden okuyup öğrendiğimde afallamaktan kendimi alamadım .
Keanu Reeves de kolay bir hayat geçirmedi ama en azından mihrap yerinde ; Hollywood’ta bazı kadın oyuncular kendilerine ne yapıyor , bunu anlamakta güçlük çekiyorum .
Yüce Adalet , belli bir aksiyon ritmini tutturmakta zorlanan ama yine de artık yarı yarıya kültleşmiş bir figür olarak kabul edilmeye başlanmış Keanu Reeves hayranlarının işini - bilir avukat rolünde izlemekten zevk duyma ihtimalinin olduğu , haftanın düşük profilli “suç” filmlerinden .
