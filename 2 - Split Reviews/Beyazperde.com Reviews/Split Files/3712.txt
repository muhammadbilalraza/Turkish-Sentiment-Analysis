İki yıl önce izlediğimiz siyah beyaz naif film Frances Ha’nın ardından beklentilerimizi yükselten yönetmen Noah Baumbach , While We're Young ile bizi teknolojinin esiri , orta yaşa merdiven dayamış bir çiftin hayatına götürüyor .
40’larını geçmiş , çocuksuz , New York’lu bir çift olan Josh ve Cornelia , evliliklerindeki heyecanlarını kaybetmiş , hemen hepsi bebekli akran arkadaşlarıyla görüşmelerinden zevk almamaya ve kendi hayatlarını sorgulamaya başlamışlardır .
Yaklaşık 10 yıldır bir belgesel üzerinde çalışan Josh , maddi kaynaksızlıklar ve bir türlü yeterli bulmadığı kaynaklar sebebiyle işi bir türlü tamamlayamamaktadır .
Ünlü bir belgeselci olan kayınpederinin gölgesinden kurtulmaya çalışan Josh , Cornelia’nın babasından gelecek her türlü yardıma kapısını kapatmıştır .
Başlangıçta Y kuşağından evli bir çift ile X kuşağından evli bir çiftin hayatını karşılaştıran bir film olarak görünen While We’re Young , kuşaklar arası çatışmanın etkisiyle başlıyor .
İlk yarım saati de bu kıyaslamalarla ilerlerken akıcı olmayı başaran film , 40 dakikanın ardından yön değiştirmeye başlaması ile enerjisini de kaybediyor .
Bir New York - Brooklyn , cd - plak , online oyun - masa oyunu , araba – bisiklet ikilemine girdiğimiz film bizi Josh ve Cordelia üzerinden Y kuşağının değişime , özellikle de teknolojiye ayak uydurmaya çalışan bireyleri ile tanıştırırken , diğer tarafta X kuşağı mensubu Jamie ve Darby ile hipster akımının izlerini takip ettiriyor .
Filmin ilk 40 dakikasında bu çatışmanın yarattığ , telefonlarına hapsolmuş Y kuşağı ile teknolojiyi reddeden X kuşağı mensuplarının kaosunu izlemek ne kadar zevkli olsa da , 97 dakikalık kısa sayılabilecek süresine rağmen filmin son yarım saati sıkıcı olmaktan kurtulamıyor .
Yönetmenin 2010 tarihli Greenberg isimli filminde başrolü oynayan Ben Stiller’ı Josh rolünde izlediğimiz filmin diğer başrolünde Naomi Watts , , yine Frances Ha’da da izlediğimiz son dönem indie filmlerinin aranan oyuncusu Adam Driverr ve geçtiğimiz haftalarda Ayı Teddy 2 ile beyazperdede boy gösteren Amanda Seyfried yer alıyor .
Her iki çiftin arasındaki kimya gayet uyumlu .
Oyunculuklara diyebilecek söz yok .
Ancak film , genelinde çok başarılı bir çıkış noktası , bol malzemesi olmasına rağmen , yön değiştirmeyi tercih eden hikayesiyle sınıfta kalmaktan kurtulamıyor .
Kanımca Noah Baumbach’in işte şimdi tarzı oturdu dediğimiz filmi Frances Ha ile karşılaştırma kabul etmeyen bir film While We’re Young .
Kesinlikle kötü değil , ama ıskalanmış demekte de bir sakınca göremiyorum .
Bu harika oyunculuklar ve bu çıkış noktası ile çok daha iyisi olabilirdi .
Filmin Golden Years , All Night Long , Eye of the Tiger gibi şarkıları duyabileceğiniz müzik seçimi ise gayet başarılı .
Yakında Frances Ha’da beraber çalıştığı Greta Gerwig’in başrolde yer aldığı Mistress Americaile yeniden beyazperdeyi ziyaret edecek olan Noah Baumbach , umarız yeni filmde Frances Ha’da edindiği tecrübeleri kullanmayı tercih eder .
