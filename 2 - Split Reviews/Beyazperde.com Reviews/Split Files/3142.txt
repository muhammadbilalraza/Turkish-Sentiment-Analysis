İş 80'ler stili aksiyon - komedi yol filmlerine göndermeler yapmaya geldiğinde Hollywood ya Steve Martin - John Candy klasiği Planes , Trains & Automobiles’i , ya da Robert De Niro - Charles Grodin’li Midnight Run’u yeniden çekip duruyor .
2010 yılının Due Date filmi , Planes , Trains & Automobiles formülüne dayanıp ümit vaad eden bir yarım saatten sonra yerle bir oluyordu .
Formül basit tabii , biri skeç komedisinde ‘düz adam’ denilen , sert , kurallara bağlı iş adamı , diğeri de ‘komik adam’ denilen uçuk , dağınık bir enerji küpü istemeden uzun ve tehlikelerle dolu bir yolculuğa girer .
Komik adam karakteri için seçilen oyuncunun çılgın komedide olduğu kadar insanlığını da dürüst bir biçimde ortaya koyabilen dramatik bir yeteneğe de sahip olması lazım .
Sonuçta eğer bu karakter abartı bir karikatür olarak başlayıp aynı şekilde devam ederse şaka zaman içinde bayatlayacaktır .
Zach Galafianakis , harika yaratıcı bir komedyen ama yarattığı karakterler karikatür olmaktan ileriye gidemiyor .
Diğer yandan John Candy , abartı komedi ve dürüst , duygusal karakterizasyon konu olduğunda bu ince çizginin ustasıydı .
Bridesmaids’te çok sevilen küçük rolünden sonra başrole atanan Melissa McCarthy ise Candy’nin tahtına oturacak gibi .
McCarthy’nin burundan konuşan , kaba mı kaba hırsızı , Identity Thief’in ilk yarısı boyunca son dönemlerin en iğrenç kişiliklerinden birini yaratıyor .
Fakat seyirci tam bu yaratığın iflah olamayacağını düşündüğünde McCarthy sihirbaz gibi bir 180 yapıyor ve öngörülerimizi zorluyor .
Açıkçası bu rol başka bir komedyene verilseydi filmin bu kadar ani bir değişimin altında paramparça olması hemen hemen kesindi diyebilirim .
Bir yandan McCarthy’nin filmin açılışında önüne geleni dövüp kaçan kızıl saçlı , toplu , Amerika’da white - trash denilen karikatürü bütün boyutları ve cesaretiyle yaratıp seyirciyi güldürmesine bakın .
Diğer yandan kimliğini çaldığı Sandy’e ( Jason Bateman ) kalbini açtığı restoran sahnesinde gözlerinizin yaşardığına şaşıracaksınız .
Gerçekten unutulmaz bir komedyenin bu iki apayrı notu mükemmel bir biçimde basabilmesi bir mucize , ve sık olan bir şey değil .
Bir düşünün , John Candy öleli kaç yıl oluyor ?
Bill Murray aşağılık bir adam olarak başlayıp hoşgörülü bir insana dönüştüğü filmlerden en son ne zaman çekti ?
Groundhog Day diyeceksiniz , onun üzerinden de 20 sene geçti .
Jason Bateman her zamanki gibi ‘düz adam’ olarak bekleneni az çok veriyor .
Bu sefer Midnight Run tarzı daha çok aksiyona odaklanan bir yol filmi yaratmış yönetmen Seth Gordon ( Horrible Bosses ) .
Ne yazık ki bu yüzden gereğinden biraz fazla araba kovalamacası sahneleriyle döşenmiş film ve kesinlikçe çok fazla ve gittikçe karmaşıklaşan bir kötü adam sürüsüyle dolu .
Fakat McCarthy’nin filmin asıl yıldızı olduğu ortada .
John Candy , Bill Murray , Steve Martin’in ilk bakışta pislik bir sahtekar veya rahatsız edici bir parazit gibi görünüp filmin sonunda seyircinin sevgisini %100 kazandığı 80'ler komedilerini özleyenlere .
