Sabahattin Ali'nin kısa ama güçlü öyküsü Ayran'ın uzun metrajlı bir sinema filmine dönüşmüş halini bu hafta görme şansına erişiyoruz .
Film ilk kez geçtiğimiz Eylül ayında Antalya Film Festivali'nde seyirci karşısına çıkmıştı .
Sabahattin Ali hem yazdıkları hem de yaşamıyla dikkat çeken , güçlü bir kalem .
Yazdıkları da genellikle sinema mantığına uygun , vurucu finaller içeren öyküler .
Bu anlamda " Ayran " sinemaya uyarlamak için çok doğru bir seçim olsa da uzun metraja yetecek nefeste bir öykü değil .
Senaryolaştırılırken epey bir zenginleştirilmesi , bazı yan hikâyelerle beslenmesi gerekiyor .
Fakat yönetmen Selim Güneş bu kısa öyküyü sinemalaştırırken hikâyeyi güçlendirmek yerine minimal bir sinema anlayışına uygun olarak yaymayı ve imgelere boğmayı tercih ediyor .
Kar Beyaz , festival filmlerinin yeni tarifi üzerine derdini minimalist bir yaklaşımla aktaran ama bunu kimilerinin yaptığı gibi yeteneksizliğini örtbas etmek için seçmiş bir film değil .
Gerçek sinema olma haline sahip ve her planı inanılmaz bir özenle çekilmiş .
Seyircisini görsel anlamda önemseyen bu filmin sıkıntısı da öykünün kendi dinamiğinin sarkmasına sebep olan bu aşırı görsellik .
Antalya'da filmi izler izlemez aklımda beliren düşünce ; eldeki malzemenin en fazla 30-40 dakikalık bir orta metrajda bir başyapıta dönüşebilecekken kendi yapısına zarar veren ve sıkıcılaştıran bir amaca hizmet etmesiydi .
Selim Güneş'in yan karakterlere getirdiği açılım da hikâyeyi toparlamak yerine asıl öyküden uzaklaştırıyor .
Ankara film festivalinde " Umut Veren Senaryo " ödülünü alan filmin bana kalırsa en zayıf yanı aslından eksilten uyarlama denemesi .
İş bir öyküden bir film yaratmaya gelince olayın rengi biraz değişiyor , sonra da burada olduğu gibi yoğun görsele sığınmış bir filmle karşı karşıya kalıyoruz .
İmgeler anlatımın önüne geçiyor .
Nuri Bilge Ceylan sinemasına yakın duran filmin bu türden bir sinema deneyimini sevenler tarafından alkışlanacağı kuşkusuz .
Ama yine de hikâye sinemasına odaklanarak düşündüğümüzde sormamak imkânsız ; Ankara'da ana jüri Selim Güneş'e Umut Veren Yeni Senaryo Yazarı Ödülü vererek , iyi mi yaptı kötü mü ?
Zira " Umut Veren En İyi Görüntü Yönetimi " daha anlamlı olurdu .
Fotoğrafçılıktan gelen yönetmen , başından beri , ' ben görüntülerle ilgili bir deneme yapacağım ' dediği için , görsele dayalı bir anlatım konusunda başarılı .
Zaten sırtını yeşile , kara , doğaya yaslayan filmlerin bu anlamda artısı oluyor .
Kar Beyaz dediğim gibi kısa bir öykünün uzun metraja çevrilmiş , imgelerle bezeli hali .
Festivallerde kaçıranlar için .
Twitter : murattolga / murattolga@gmail.com
