Türk komedi filmlerinin Yeşilçam sonrası ayakta kalma çabalamaları devam ediyor .
On yıllar öncenin nezih , akıllı , şirin ve sıcacık komedilerinin yerini , baştan sona ticari amaçlarla üretilen ve maalesef bunu sonuna kadar belli edercesine özensizlikle kameraya alınan filmler aldı .
Bu kategorinin bu haftaki kontenjanı da Temel ile Dursun İstanbul filmiyle kapatıldı .   Ülkemizde yaşayıp da bu iki ismi , iki efsane tiplemeyi bilmeyen yoktur .
En olur olmadık yerlerde karşımıza çıkan , hem sivri zekaları hem de saf niyetleri ile yüzleri her daim güldürmeyi başaran iki kurgu kahraman , Temel ile Dursun , belki de bininci kez karşımızda .
Temel ile Dursun İstanbul’da filmi açık konuşmak icap ederse neredeyse bir TV filmi kıvamında .
Hikayesi baştan sona bilindik ve temposu ağır işliyor .
Kadro kalabalık , hem de olabildiğine .
Karadeniz dendi mi , Türk sinema ve televizyon piyasasının her daim önümüze sürdüğü pek çok oyuncu – her biri aslında işinin ehli isimler – bu yapımda da karşımıza çıkıyor .
Bu şekilde de , çok uzun seneler önce yaşanan “ayakta kalmak için” filmlere devam diyen başka oyuncuların geleneği de devam etmiş oluyor .
Tabii tek bir farkla .
Onlarca yıl önce çekilen ve yine tamamen ticari anlayışa sahip olan projelerin aksine , neredeyse hiç bir ciddiyet , samimiyet ve işe bağlılık olmadan .
Buradan anlaşılması gereken , Türk sinemasının önde gelen emektarlarının özensizliği değil , böylesi önemli oyuncuların , artısıyla eksisiyle , kamera önüne geçirilmişken “parlamalarına” izin verilmemesi .
İş tam da bu noktada , dönüyor , dolaşıyor ve yine “sadece ve sadece” ticaret anlayışına geliyor .
Eldeki hikaye neredeyse hiç bir şey sunmayınca , yanınızda ne kadar iyi isimler olsa da , çalıştığınız set ekibi işinin ehli olsa da , fazla bir şey değişmiyor .
Temel ile Dursun adlı iki fıkra kahramanına dair üzerine fazla bir şey katmadan bir hikaye servis ederseniz , sonuç pek de tahmin edilemez değil .
Alay Cihan , Tahsin Taşkın ve Yakup Yavru  gibi oyuncuların karşısında Esra ve Ceyda Ersoy ( Cicişler ) kardeşleri koymak , Eşref Kolçak gibi bir üstad ile aynı filmde yer almalarına izin vermek , Nuri Alço ve Coşkun Göğen gibi ikonları olabildiğine yavan tiplemelerle hikayeye “yedirmeye çalışmak” ne derece doğru , bu noktada takdir seyircinin olsun .
Karadeniz’den İstanbul gibi bir öğütücüye yolculuk yapan , aradıklarını bulamayıp , zaman zaman sudan çıkmış balığa dönen , karakterlerden birinin eşinin takibe düşmesi , yalan , dolan ve sözde tatlı son .
Unutmadan , Öyle Bir Geçer Zaman ki dizisiyle patlayan ve daha sonra düşük bütçeli Türk filmleri ile yola devam eden Wilma Elles’in de pastanın üzerindeki kiraz olduğunu not düşmüş olalım . burcinaygun@gmail.com
