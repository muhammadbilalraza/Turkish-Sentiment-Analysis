Kutup Macerası'nın iyi taraflarından başlayalım .
Film , doğal güzellikleri aktarma biçimiyle en azından bir kez o toprakları görmek gerektiğini düşündürtüyor .
İkinci başarısı da , hayvan sevgisi aşılaması .
Film bittiğinde , köpek sahibi olmak istiyorsunuz , bu açık ve net .
Köpeklerin yaralı arkadaşlarını besledikleri sahne gerçekten etkileyici , bakışlarıyla dayanıştıkları ve iletişime geçtikleri sahneler de öyle .
Sanırım Jules Winnfield haklı : Köpekler karakter sahibi hayvanlardır .
Köpeklerin aksiyon sahnelerini sürüklediği Kutup Macerası'nda ritmi iyi ayarlanmış hareketli sahneler var .
Ama aksiyon sahnelerinin film içindeki yayılımı dengeli değil .
Bazı yerler müthiş tempoya sahip , bazı yerler çok durağan , böyle olunca da yer yer filmden soğumalar başlıyor .
Paralel iki hikaye arasındaki uyum , kurgudan kaynaklanan sebeplerle zedelenmişe benziyor . Walker'ın dramatik çöküşüne ve duyduğu suçluluğun yıkıcı etkilerine inanmakta güçlük çekiliyor , bu durumda , ardından gelen köpekli sahnelerin etkisi de zayıflıyor .
Başroldeki Paul Walker'dan bahsetmişken , bu genç adam kötü bir oyuncu , oynayamıyor .
Orlando Bloom ve Walker zaman geçtikçe iyi filmlerde yer almaya devam ediyorlar , işin ilginci de bu . Walker'ın yüzü ve vücudu ( buzullarda yarı çıplak dolaşışının ve Antarktika'da aşkı buluverişinin sinema sanatı için ne denli içler acısı , sinema endüstrisi için de ne kadar zorunlu olduğunu bilmem söylememe gerek var mı ? ) dışında şimdilik bir özelliği yok .
Maya ve Walker Oscar'a aday olsa , bu ikisi arasındaki şey " seçim " bile olmaz .
Kutup Macerası olması gerekenden çok daha uzun bir film ama Frank Marshall'ın bu proje için Congo'dan sonra 10-11 yıl beklediği düşünüldüğünde anlayışla karşılanalabilir .
Zemeckis - Spielberg çizgisinin , onlar kadar yaratıcı olmayan uzantısı sayılabilecek Marshall'ın ( ki Marshall bu ikiliyle yıllarca çalışmış ve çırak çıkmıştır ) Alive filminde başarıyla tasvir ettiği " hayatta kalma " dürtüsünün , kar köpeklerinin gözüyle değerlendirilen yeni bir yorumu sayılabilir Kutup Macerası .
Tabii burada arkadaşının cesedini yemek yok .
1958'de yaşanan bir Japon keşif faciasından yola çıkılarak meydana getirilen hikaye , " gerçekten yaşanmış olaylardan yola çıktığını " söylese de , sanki 1993'de Amerikalıların başına gelmiş izlenimi vermeye çalışıyor .
Bu da sinema onuruyla , hele ki 1958'de ölenler düşünüldüğünde , insanlık onuruyla bağdaşmıyor .
Köpeklere Amerikan Başkanı ve senatörlerinin isimlerini verebilirsiniz ama bunu yapamazsınız .
Bu tip filmlerin Türkiye'deki tanıtım serüvenini ve pazarlama stratejilerini bildiğimiz için söylüyorum , Kutup Macerası on yaşından küçük çocuklara uygun bir film değil .
Bir türlü gelmek bilmeyen yardımı , numaratörle hatırlatılan geçen gün sayısını , ölen , yaralanan , aç kalan ve sakat kalan köpekleri , heyecanlı müzikleri , çok az da olsa içki ve cinselliği , türlü mantık hatalarını ( nereden peyda olduğu bilinemeyen " gün ışığı " gibi ) , ölü katil balina sahnesini ve benzeri sahneleri göz önünde bulundurursak .
Antarktika'da , buzullarda , kutuplarda , karlı dağlarda geçen filmlerin özünde bir çekicilik vardır .
Dikey Limit'i , Kar Köpekleri'ni ve / veya Beyaz Diş'i sevdiyseniz , yukarıda saydığım olumsuzluklara rağmen , bu film hoşunuza gidecektir .
Filmde açığa çıkan hayatta kalma içgüdüsüyle , özdeşleşmemek elde değil .
Köpeklerin kurtulup , kurtulamayacağına duyulan merakın , geçen zamanın ve tahrip edici hava koşullarının heyecanı arttırdığı , Kutup Macerası , yönetmen Frank Marshall'ın yetkin çalışmasıyla , " iyi bir seyirlik " konumuna yükseliyor .
Özellikle , köpek hayranları kaçırmasın .
