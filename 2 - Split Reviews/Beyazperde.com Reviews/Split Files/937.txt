Nedendir bilinmez , çok uzun zamandır büyük bütçeli prodüksiyonlarda gerçeklik çizgisinden bir hayli uzaklaşılmıştı .
Bu en az elli trilyona mal olan filmlerin senaryolarında , popüler olma uğruna , filmin ana karakteri aşkta , parada , şöhrette , dövüşte , savaşta yani neredeyse her alanda kazanan bir tür peri masalı kahramanına dönüşmek zorunda kalıyor ve bu da filmin inandırıcılığında derin yaralar açıyordu .
Simone ve Gattaca filmlerinden tanıdığımız Andrew Niccol'ün son marifeti Savaş Tanrısı ; bu dev bütçeli yapımlardan farkını gerçekçiliğe duyduğu sadakatle ortaya koyan iyi bir macera filmi .
Aynı zamanda Truman Show ve Terminal filmlerinin hikayelerini de imzasını atan Yeni Zellandalı yönetmenin gerçekçiliğe yazınsal bazdaki ilk teması , Ukrayna asıllı silah kaçakçısı Yuri Orlov karakterini yaratırken gerçek hayatta bu işle uğraşmakta olan 5 farklı insanın deneyimlerinden yararlanmış olmasıyla gerçekleşiyor .
Nicholas Cage'in canlandırdığı Yuri Orlov karakteri ; ciddiyetini , zekasını , esprilerini , dakikliğini ve maceralarını gerçekten yaşamış kişilere ve gerçekten yaşanmış olaylara borçlu .
Bu bilgiler veri alındığı takdirde Savaş Tanrısı'nın dramatik yapısını kavramak kolaylaşıyor .
Orlov'un yaygın olarak karşılaşılan kahraman ve anti - kahraman figürlerinden farklı olduğunu ve bambaşka bir gerçekliğe tutunduğunu söylemek mümkün .
Bu kendine güveni çılgınlık düzeyindeki silah satıcısının , kendine has ahlâk anlayışıyla olayları yorumlayışı derin bir alaycılık taşıyor .
Orlov ; içki ve sigaradan ölenlerin sayısının ateşli silahlardan ölenlerin sayısından daha fazla olduğuna dikkat çekiyor .
Soğuk savaştan sonra , AK - 47'nin Rusya'nın en büyük ihracat kalemi olduğunu söylüyor ( bundan sonra votka , havyar ve intihara meyilli romancıların geldiğini de ) .
Orlov'un şakayla karışık ikazlarını ciddiye almamak hata olur .
Dünya silah satıcılarına kalacak diyor Orlov , çünkü diğerleri birbirini öldürmekle meşgul !
Finale kadar esprili bir şekilde verilmek istenen mesaj , açılıştaki " kurşun yolculuğu " ndan Amerikan Başkanı'na kadar uzanan derin bir oluşumun izlerini taşıyor .
Ve ikinci gerçekçi dokunuş , Orlov'un dürüst ve iyi kalpli özel operasyon uzmanına verdiği derste ortaya çıkıyor .
Niccol'ün ustalığı ; Orlov karakterini yapılandırmakta kendini gösteriyor .
Ailesi tarafından evlatlıktan reddedilmiş , karısı ve çocuğu tarafından terk edilmiş , kardeşi ve dayısı gözleri önünde öldürülmüş , zoraki olarak birini öldürmek durumunda kalmış Orlov ; en iyi bildiği işi yapmaya devam ediyor .
Ve her 12 kişiden birinin silah sahibi olduğu dünyamızdaki asıl sorunla uğraşmaya başlıyor : diğer 11 kişinin nasıl silahlandırılacağı .
Filmin hiciv sanatıyla gerçekliği birleştirdiği politik senaryo ; aslında düpedüz bir Amerika eleştirisi .
Bu sebeple Niccol ; filmini çekebilmek için gerekli bütçeyi bulmakta Amerika dışındaki kaynakları araştırmış ve irtibata geçtiği uluslar arası silah satıcılarının ekipmanlarını kullanmış .
Filmdeki ; tanklar , tüfekler , uçaksavarlar , kalaşnikoflar ve Rus kargo uçağı tamamıyla gerçek .
Niccol'ün " silahların gerçeklerini bulmak sahtelerini bulmaktan daha ucuza mal oldu " açıklaması aslında acı bir gerçeği duyumsatıyor .
Dünyada 600 milyonun üzerinde silah olduğu biliniyor ve silah teknolojisinin devletlerin kontrolünde olduğu da .
Bu bakımdan Savaş Tanrısı'nı fantezi aksiyon filmlerinden ayıran belirgin bir özelliği olduğunu kabul etmek gerekir .
Orlov'un geniş bir zamana yayılan yükseliş - çöküş ve yeniden şahlanış hikayesinin savaşlara , çatışmalara ve katliamlara yeni bir açıdan bakmayı sağlayan sağlam bir altyapısı var .
Cinayetler , ölümler , aksiyon genelde bilinçli bir şekilde arka planda bırakılmış .
Bir toplu katliam kadar dikkat çekici uyuşturucu hikayesine , bir aile dramına da sahip film .
Orlov'un karısını elde ediş ve bunu savunuş biçimi bile tüyler ürpertici .
Cage'in Orlov kompozisyonu da görülmeye değer .
Bu kendine özgü tiplemenin her santimetresine oyunculuğunu ekmeyi başaran Cage ; olası özenti durumlarını engellemek amacıyla izleyicisi ile arasına mesafe koymayı başarmış .
Zenginliğini yaşadığı yerlerde görece sönük , acı çektiği zamanlarda görece abartılı bir oyun çıkararak amacına ulaşmış .
" Metot aktörlüğü ile şizofrenilik arasında ince bir çizgi vardır " sözü ile sinema tarihine geçen Nicholas Cage'in Orlov karakterine adeta can verdiğini itiraf etmek gerekir .
Zaten Cage'in filme yapımcı olarak katkıda bulunmasından projeye inandığı sonucunu çıkarmak güç olmasa gerek .
Andrew Niccol'ün uluslar arası silah satışlarını ve bu işleyişin sistematik ipuçlarını ortaya koyan Savaş Tanrısı , bu bütçedeki diğer filmlerden keskin çizgilerle ayrılmasını sağlayan gerçekçiliği ve popülizm karşıtı tavırlarıyla alkışı hak eden , yavaş yavaş ilerlemesine rağmen amacına ulaşıp mesajını ileten eğlenceli bir drama .
