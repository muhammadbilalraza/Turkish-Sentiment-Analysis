Sinemanın önemli yönetmenlerinden Michael Mann'ın kızı Ami Canaan Mann'ın geçen yıl Venedik Film Festivali'nde Altın Aslan için yarışan çarpıcı kara filmi 2011 yapımı Teksas Ölüm Tarlası ( Texas Killing Fields ) , sonunda sinemaseverlerle buluşuyor .
Mann'ın gerilim yüklü bu polisiye filmi , hemen girişte seyircinin zihnini karıştırarak kaos yaratmayı başarıyor . 
1971'den başlayarak League City kasabasında seri kadın cinayetleri işlenmeye başlanmış .
Filmin 1970'lerde geçtiğini düşünürken , arabaların , giysilerin ve karakterlerin yansıyışları günümüzü çağrıştırıyor .
Hikâyenin ortalarına doğru da her şey açıklığa kavuşmaya başlıyor zihinlerde .
New York'tan Texas City'ye atanmış cinayet masası dedektifi Brian Heigh ( Jeffrey Dean Morgan ) , inançlı bir Katolik .
Brian , League City kasabasına eşi Gwen ( Annabeth Gish ) ve çocuklarını da getirmiş .
Amacı , 1970'lerin başından başlayarak vahşice işlenmiş kadın cinayetlerinin faillerini bulmak .
Kadınların cesetleri hep bataklığa atılmış ve şimdiye kadar katillere ulaşılamamış .
Bu kasabada doğup büyümüş ve şimdi Texas City'de cinayet masasında polis dedektifi olan Mike Sounder ( Sam Worthington ) daima öfkeli biri .
Kendisi gibi polis olan eski eşi Pam Stall'dan ayrı kalmak Mike'ın hayatını boşluğa itmiş .
Pam ( Jessica Chastain ) , komşu ilçede polis dedektifliği yapıyor .
Pam ve Mike , Teksas şivesini başarıyla konuşuyormuş .
Amerikan medyası bu çabayı takdir etmiş .
Teksas , " vahşi batı " nın , kovboyların ruhunu hâlâ yaşayan , güneşin ve petrolün eyaleti . 
Texas City'de 1940'ların sonunda trajik bir sanayi felâketi yaşanmış .
Petrol arayan bir şirket bölgeyi terk edince , petrol alanlarında kadın cesetleri bulunmaya başlanmış .
Burası , altmış yılı aşkındır trajediler yaşayan bir bölge .
Burada işlenen kadın cinayetlerine " ölüm tarlaları " deniliyor .
Calder Yolu , " I - 45 koridoru " diye anılan bir yol .
70'lerin başında beri elliden fazla kadın vahşi cinayetlere kurban gitmiş ve hepsi faili meçhul kalmış .
Yönetmen , büyük travmaların yaşandığı bu mekânlarda filmini çekmemiş .
Komşu eyalet Lousiana'ya taşımış setini . 
Brian , faili meçhul kadın cinayetlerini ortağı Mike'la araştırırken , benzer cinayetler işlenmeye başlıyor kasabada .
Şüpheler kasabanın siyahi kadın satıcısı Levon ( Jon Eyez ) üzerinde yoğunlaşıyor .
Hikâyeye , Levon'ın yakın ilişkide olduğu gizemli ve dövmeli başka bir kadın satıcısı Rule da ( Jason Clarke ) katılıyor .
Her şey göründüğü gibi basit midir ?
League City'de , yoksulluk hemen fark ediliyor .
Öncelikle de kadın yoksulluğu .
Kadınların çoğu seks işçisi .
Lucie , uyuşturucu kullanıyor ve onun parasını çıkartmak için hayat kadınlığı yapıyor .
Büyük oğlu Eugene ( James Hebert ) , bir kaybeden .
Eve gelen erkeklerin gözü büyüme çağındaki Ann'in üzerinde .
Lucie ( Sheryl Lee ) , küçük kızı Ann'i çoğu zaman evden uzak tutuyor .
Dedektif Brian , bu sert dünyada adeta Ann'in koruyucu meleği gibi .
Lucie'nin evine sıkça gelen Rhino ( Stephen Graham ) ise , kasabadaki petrol rafinerisinde bir işçi .
Onun da gözü hep Ann'in üzerinde .
Mann , finale kadar seyircisini gerilim içinde tutmayı başarıyor .
Filmin kurgusu da yaratıcı .
Senaryo da seyirciyi her an kuşku içinde bırakıyor .
Mann'in filmi , birbirinin kopyası cinayetler işleyen katile ulaşıyor , ama yönetmen yine de seyircisinin zihnini karıştırmayı başarıyor .
Film bittiğinde insan kendini boşlukta hissediyor .
Yönetmen , hiçbir kadın cinayetini doğrudan göstermiyor .
Ama , final bölümünün kanlı ve şiddet yüklü olduğunu belirtmeliyiz . 
1952'de Londra'da doğmuş İngiliz kameraman Stuart Dryburghh'ün kara filmlerin ruhunu taşıyan görüntüleri de çarpıcı .
Yağan yağmurlar , bulutlu gökyüzü , kasvet ve soluk renk tonları Mann'in filmine estetik olarak çok şey katmış .
Film sinemaskop çekilse de küçük kasabanın atmosferiyle sıkıştırılmışlık duygusu da veriyor .
Fonda duyulan müzikleri besteleyen Dickon Hinchliffe , İngiliz Tinderstick grubunun üyesi .
Bu " indie rock " grubu , etkileyici Fransız yönetmen Claire Dennis'in filmlerine müzikler de yapmıştı . 
Sinemaseverler , Mike'ı canlandıran Sam Worthington'ı , James Cameron'ın 2009 yapımı " Avatar " filmindeki Jake Sully karakteriyle tanıyorlar .
Jessica Chastain , Terrence Malick'in 2011 yapımı Hayat Ağacı ( The Tree of Life ) filminden beri büyü saçan bir oyuncu .
Jeffrey Dean Morgan , Antti Jokinen'in 2011 yapımı Kiracı ( The Resident ) filminde çizdiği psikopat karakterle hatırlanıyor .
Mann'in filminde alabildiğine sakin ve olgun bir karakter çiziyor bu oyuncu .
Elbette , Martin Scorsese ustanın üç boyutlu ve sinemaya adanmış Hugo filminde unutulmaz Isabelle olan Chloë Grace Moretz , sinemaya armağan gibi .
" Teksas Ölüm Tarlası " filminde tüm oyunculardan rol çalıp hikâyenin ortasına oturan genç oyuncu da , küçük omuzlarında bu ağırlığı taşımayı başarmış .
