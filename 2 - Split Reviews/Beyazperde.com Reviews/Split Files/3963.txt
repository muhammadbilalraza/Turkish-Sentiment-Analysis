Bu soruyu sormanın asıl şaşırtıcı tarafı , video oyun evreni ile sinemanın doğasının birbiriyle örtüşebileceğine olan , gittikçe güçlenen inancımıza dayanıyor olmasıdır .
İzlediğimiz pek çok modern aksiyon filmi , kimi sahneleriyle bir video oyunundan fırlamış gibidir .
2007 yapımı Shoot ‘Em Up ( Hepsini Vur ) baştan sona bu şekilde kurgulanmışken örneğin bir Star Wars veya Matrix filmindeki kimi sahnelerde kendimizi bir video oyununun içinde gibi hissederiz .
Hele Star Wars öyledir ki ATARI serisindeki nice oyunun tek başına kaynağı olmuştur .
Uzay aracını üstten gördüğümüz , hareket eden her şeye ateş ettiğimiz oyunlardan söz ediyorum .
İki evren arasındaki ilişki , uzun süre bu düzeyde kaldı .
Arada , birazdan değineceğimiz Far Cry ( Uzak Çığlık ) gibi sinema uyarlamaları karşımıza çıktı .
Sinema , video oyun evrenini peliküle aktarmakta ne kadar yetersiz kaldıysa , tersine , video oyun evrenleri sinematografik olmaya başladı .
Starcraft gibi gerçek zamanlı strateji türündeki başarılı yapımlarda ana senaryo , araya serpiştirilen küçük sinematiklerle birbirlerine bağlandı .
Bu küçük filmler çoğunlukla yine dijital ortamda yaratılan karakterlerle çekildi .
Günümüzdeyse “Heavy Rain” gibi üstün yapımlarda , olaya gerçek oyuncuların da dahil olmaya başladığını görüyoruz .
Hatta “hareket algılama teknolojisi”ndeki ilerlemeler sayesinde
- Heavy Rain’de olduğu gibi , Ellen Page gibi gerçek bir aktrisin can verdiği bir karakteri yönetmeniz bile mümkün olabiliyor .
Bu öyle bir süreç ki , video oyunları artık sinemaya uyarlanmak yerine sinemanın doğasını kendi evrenine taşımayı yeğliyor .
Heykel , resim , mimari , sahne sanatları , edebiyat ve müzik .
Hemen hepsinden yüzyılı aşkın süredir faydalanmasını bilen sinema , iş video oyunlarından uyarlama yapmaya gelince “error” veriyor .
Bunda belki de en büyük pay , sinema sanatına önem veren isimlerce video oyunlarının hala “hafif” bulunuyor olması .
Günümüzde devasa bütçelere sahip olsalar da ( bkz. GTA serisi ) sonuç değişmiyor .
En çok da , uyarlanmaya değecek bir karakter eksikliği hissediliyor .
Tomb Raider olarak Oscarlı Angelina Jolie’yi de seçseniz , güzeller güzeli Milla Jovovich’li Resident Evil serisini de yaratsanız , Mark Wahlberg’in nasıl Max Payne’e dönüştüğünü de çekseniz , vasatı ancak aşabiliyorsunuz .
Ancak yine son yıllarda “Mirror’s Edge”deki hoplayıp zıplayarak kentin altını üstüne getiren Faith gibi ilgi çekici karakterlerin beyazperdeye göz kırptıklarını es geçemeyiz .
Ne yazık ki bir geçmişi bir derinliği olan oyun karakterlerinin sayıca az olması , bu projelerin iyi sinemacılara denk düşme olasılığını da azaltıyor .
Konuyla ilgilenenler için Uwe Boll , lanetli bir isim .
Almanların Ed Wood’u olduğunu falan düşünmeyin .
Uwe Boll gerçekten kötü filmler çekiyor .
Üstelik başarılı olmuş video oyun serilerinin sinema haklarını edinme gibi kötü bir alışkanlığa sahip .
Şu ana kadar mahvettiği oyun serilerinden birkaçını sayalım : Alone In The Dark , House Of The Dead , Postal , Bloodrayne . ve elbette ki bu yazıyı yazdıran Far Cry .
Hakkında , film çekmemesi için imza kampanyası başlatılmış bir isimden söz ediyoruz .
Far Cry’ın konusu , seriyi oynayanlar için tanıdık .
Eski özel kuvvetler görevlisi Jack Carver ile başarılı ve hırslı bir gazeteci olan Valerie , pasifikte bulunan bir adanın üzerinde var olan , çok gizli bir askeri bilgiyle ilgili araştırma yapmaktadır .
Yola çıkmak üzereyken , Dr .
Krieger tarafından ciddi bir saldırıya uğrayan ikili , kontrolden çıkan askerlerden kaçarak hayatta kalma savaşının içine girerler .
Bu tuhaf adada , Dr .
Krieger’in yenilmez asker yaratma uğruna insanlığa vuracağı büyük darbeye acaba dur diyebilecekler midir ?
Uwe Boll video oyununun hayranlarını da düşünmüyor .
Oyunda Cryengine motoruyla yaratılan o muhteşem doğa harikası adadan eser yok .
Yeşil rengini mumla arayacaksınız .
Doğayla etkileşim sıfır .
İnsan hiç değilse oyunu andıran tek bir şey koyar filme .
Kıyaslama açısından ; 1993 yapımı Bob Hoskins’li “Super Mario Bros . ”un ya da Jean Claude Van Damme’li “Street Fighter”ın , bunun yanında başyapıt kaldığını söyleyelim .
Udo Kier gibi her dönem geçer akçe bir isme sahip olsa da , başrölü Til Schweiger gibi “inglorious bastard” bir aktöre teslim etse de Far Cry çok başarılı bir film değil ne yazık ki .
2008’de çekildiğinde hemen video piyasasına düşen bir filmin bunca zaman sonra sinemada karşımıza gelmesine de şaşırmış haldeyiz .
Karşınızda gömülü kalmış kült bir film veya bir B filmi efsanesi olduğunu düşünmeyin . twitter : @orkansanci
