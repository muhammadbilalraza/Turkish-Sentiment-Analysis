Her yıl giderek artan sayıda birçok animasyon filmi vizyona girse de , animasyon karakterlerinin fenomenleşmesi olgusuyla sık karşılaşmıyoruz .
Madagaskar Penguenleri yan karakterler olarak hayatına başlayıp , bugün artık kendi filmi olan yıldızlar !
Onları Madagaskar serisinden tanımış , hikaye içerisinde yer alan kendi hikayeleriyle oldukça eğlenmiştik .
Şimdi ise onların başrolde olduğu bir macerayı izliyoruz .
Penguenler , tartışmasız olarak hayvanlar aleminin sevimli kadrosunda yerini alıyor .
Bu da onları animasyon için doğru bir malzeme haline getiriyor .
Bir de bu sevimli yaratıklara maceraperest ruh eklediğimizde , unutulmaz karakterler ortaya çıkıyor .
Filmde , penguenlerin bilinmeyen hikayesi çocukluklarından itibaren anlatılmaya başlanıyor .
Henüz küçükken bile , penguenlerin kurulu düzeninin dışına çıkan Skipper , Kowalski ve Rico ; Private’ı da aralarına katarak hayatlarını diledikleri gibi yaşamaya başlarlar .
Yıllarca birlikte dolaştıkları hayvanat bahçelerinde ; onların sevimlilikleri yüzünden geri plana atılan ahtapot Dave’in penguenler üzerine yaptığı hain planları öğrendiklerinde hareket başlar .
Bu dörtlü aslında ajandır ve tüm dünyadaki penguenler için üzerlerine düşeni yapmaları gerekir .
Öncelikle şunu belirtmeliyim ki , bu film bir animasyon olarak yalnızca çocuklara hitap etmiyor .
Madagaskar serisinden sevenleri de farkında olmalı ki sinema salonlarını küçükler kadar yetişkinlerin de doldurduğunu gözlemleme şansı buldum , nitekim benimkiyle karışan kahkahalarını da duydum .
Filmin diğer özellikleri içerisinde daha güçsüz kalan yanının , Madagaskar filmlerinde olduğu kadar akılda kalan güçlü sahnelerinin olmaması .
Belki de Dreamworks beklentiyi yükselttiğindendir ama yine de diyaloglar biraz daha güçlü olabilirdi .
Yoksa fonda Venedik , Şangay , New York şehirlerinin de yer aldığı filmin teknik yapısı olsun , seslendirme kadrosu olsun ; istenileni veriyor .
Sonuç olarak , bir seri haline getirilecek hissi veren bu film gülmek için birebir .
Hele çoluk çocuk toplanıp , tüm aile bireylerinin izlemekten keyif alabileceği nadir animasyonlardan .
Madagaskar Penguenleri bu soğuk havalarda içinizi ısıtıcaktır .
