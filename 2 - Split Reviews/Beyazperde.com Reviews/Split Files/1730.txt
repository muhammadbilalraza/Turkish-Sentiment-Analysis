Seri katil meselesinin Türkiye için pek bir ehemmiyeti yoktur .
Amerikan semalarının suç gelenekleri içinde önemli bir yer tutan seri katiller , bizde ya yoktur ya da yok sayılır .
Hâl böyle olunca , bunun sinemasal yansımaları da yok denecek kadar azdır .
Mustafa Altıoklar'ın " Beyza'nın Kadınları " nı bu konuda yapılmış ' yarım bir örnek ' olarak değerlendirmek mümkün , ama Hollywood'un her türlüsünü anlattığı seri katil hikâyelerinin yanında bizimkiler epeyce zayıf kalır .
Uğur Yücel'in " Yazı Tura " ve " Hayatımın Kadınısın " gibi iki farklı / değerli filmin ardından çektiği " Ejder Kapanı " da , işte böylesi bir eksiyle başlıyor işe .
Polisiye'nin bir alt türü olarak kendini gösteren seri katil filmlerinin ' zor ' atmosferlerinden birini kendine malzeme yapan Yücel , başrolünü de üstlendiği yapımda iyi başlayıp sonradan tökezler gibi olan bir yapıyla karşımıza geliyor .
Emekliliğin sınırında bir polis ve onun yetiştirdiği ( oğlu gibi gördüğü ) genç meslektaşının , ' çocuk tacizcileri'ni teker teker ortadan kaldıran bir seri katilin peşinde geçen serüvenlerini izliyoruz filmde .
Karakterleri tanıma aşamasında olgun bir yapıda seyreden Kubilay Tat imzalı senaryo , bu tür filmlerin olmazsa olmazı konumundaki ' sürpriz ' unsurunu da es geçmiyor ama çok da ' tahmin edilemez ' bir sürpriz olmadığını da söylemeliyiz .
Buna karşın filmin baştan sona ilgiyle takip edildiği de bir gerçek .
Aksiyonu , hikâyenin iç gerilimi , karakterlerin iniş - çıkışları , oyuncuların yeterliliği , atmosferin ufak sapmalar dışında tutarlı olması , ' merak ' unsurunu belli bir yere kadar ayakta tutması , yan karakterlerin hikâyeye katkısı , entrikanın işleyişi gibi unsurların bir ' düzen ' dahilinde uyumlu bir şekilde filmde yer bulması , " Ejder Kapanı " nı başarının sınırlarına kadar getiriyor .
Adalet sistemine ve bunun politik yansıması olan af kavramına karşı bir duruşu da var filmin . '
Rahşan affı ' olarak bilinen genel affın sonuçlarına yöneltiyor oklarını hikâye .
Bu afla çıkan suçluları öldürüyor seri katilimiz ve onlara adaletin veremediği cezayı veriyor bir bakıma .
İşin bu kısmı biraz sakat tabii .
Adalet sistemine güvenmemek başka bir şey , adaleti kendi ellerinle sağlamaya çalışmaksa çok daha başka bir şey .
Toplumun bunu onaylıyor gibi gösterilmesiyse ' kendini haklı çıkaracak destekçiler ' arayışının bir göstergesi olarak değerlendirilebilir .
Filmin bu anlamda ' yok edici ' bir tavrı olduğunu söyleyebiliriz , ki bunu ' olumlu ' bir şey gibi algılamamız da mümkün değil .
Uğur Yücel , hem yönetmenlik hem de aktörlük becerisi olarak her daim sınıfı geçen performanslar sergiliyor .
" Ejder Kapanı " nda da onun bu iki alanı doldurduğunu söyleyebiliriz .
İyi bir aktör olduğu kimilerince kabul görmeyen , ama bize göre son 10 yılın en değerli oyuncularından biri olan Kenan İmirzalıoğlu ise Yücel'in ' babacan ' performansına eşlik ederken dağılmıyor , aksine bazı noktalarda ' toparlayıcı ' olmayı da başarıyor , hikâyenin ayakta kalmasının müsebbibi oluyor .
Berrak Tüzünataç ise " Kıskanmak " taki kadar değilse de bir kez daha ayaklarını yere sağlam basan bir oyunculuk sergiliyor , sadece bir ' arzu nesnesi ' olmadığının altını kalın bir çizgiyle çekiyor .
Uğur Yücel - Kenan İmirzalıoğlu ilişkisinin bir tür Şener Şen - Uğur Yücel ilişkisine dönüşmesi açısından da filmi ilgiyle takip ettiğimizi söyleyebiliriz .
İkili arasında özellikle " Eşkıya " daki Şen - Yücel bağlantısına benzer bir durum söz konusu .
Damlara çıktıkları sahnenin bir " Eşkıya " göndermesi olmadığı iddia edilebilir mi , hiç sanmıyoruz .
Bunu kötü bir eleştiri olarak dile getirmiyoruz , aksine sinema sanatında bu tür gönderme çabalarının her daim ilgi çektiğini , iyi yapıldığı takdirde de övgülerle karşılandığını bilerek söylüyoruz .
Ve burada da hem sahne bağlamında hem de ' ruh hali ' olarak böylesi bir gönderme çabası seziliyor , ki oldukça da başarılı sonuçlanıyor bu çaba , filme çok şey katıyor .
En nihayetinde " Ejder Kapanı " nı Türkiye sinemasının seri katillerle hesaplaşmasının ' ilginç ' bir örneği olarak değerlendirmek mümkün .
Neredeyse yok denecek kadar az sayıda örnek arasında şimdilik liderliği almış gibi görünüyor bu film .
Yarım başarının başarısızlıktan iyi olduğu gerçeğini de unutmayıp hakkını vermek lazım " Ejder Kapanı " nın , abartmadan tabii .
