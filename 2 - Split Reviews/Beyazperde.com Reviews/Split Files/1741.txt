Uzun bir aradan sonra Amerikalı izleyici ile buluşmasını sağlayan son filmi yeteri kadar tatmin edici bulunmayan siyah eldivenli Dario Argento korku sinemasında bir şeyi çok iyi beceriyor ; Giallo’ların favori seri katili siyah eldivenli ' bilinmeyenin ' gözüktüğü sahneler gerçekten ürkütücü olmayı başarıyor .
İzleyici , bıçakla bir kadını da izlese , tuhaf oyuncaklarla da meşgul olsa , eldivenin arkasında kim olduğunu bilmemenin verdiği huzursuzlukla tedirgin oluyor .
Ki o huzursuzluk zamanla filmin geneline yayılır ; en aydınlık ve keyifli sahnede bile , kim olduğunu bilmediğimiz bir katilin gördüklerimizle aynı dünyayı paylaştığını ve belki de çok yakında olduğunu hissederiz .
Bizzat Argento’nun elleriyle dolan siyah deri eldivenler son derece etkilidir .
Dehşet Odası’na giriş yapmak için İtalyan sinemasının usta ismini seçmiş olmamız bir karışıklık yaratmasın .
Söz konusu film ile Argento’nun filmleri arasında eldivenler dışında pek bir benzerlik yok .
Hatta şöyle bir fark var ; Dehşet Odası’nın sürekli kurgu masasında oturan eldivenli katili nedense Argento filmlerinin yarattığı huzursuzluğu yaratamıyor .
İşkence evinden çıkıp da polis karakoluna ya da sokaklara uğradığımızda da tedirgin olmuyoruz .
Çünkü ' kurban ' karakterler gibi seri katilin de herhangi bir ağırlığı yok .
Testere sonrası ticari korku sinemasının ilgi alanları belli ve önümüzdeki yapım da bu tuhaf alana güzel bir örnek oluşturuyor . % 100 ticari ve aynı oranda başarısız bir film olan Dehşet Odası’nda biri yakışıklı bir genç , diğeri güzel bir celebrity , tasarımcı eli değmiş bir güncel sanat sergi salonunu andıran bir yerde uyanıyor ve birbirlerini buluyorlar .
Derken kaçırıldıklarını anlıyor ve video manyağı bir katil tarafından işkence görmeye başlıyorlar .
Meğerse tutsak adamın oyunda farklı bir rolü olduğu ortaya çıkıyor ve kandırılan genç kadın herkes nalları dikince ' sergi salonundan ' kurtuluyor .
İşkence salonları filmde son derece stilize bir şekilde karşımıza gelirken ; ana sahnenin dışının özellikle de dublajlı polislerin de katkısıyla b - movie dünyasına ait olması garip bir tezat oluşturuyor .
Filmin sonlarına doğru aniden ölerek filme bir parça olsun ilginçlik katan polislerin kötü oyunculuğu ve aksiyonsuzluğu garip durmazken , stilize bölümler çok sırıtıyor .
İki katilin kurbanlarıyla oynamak için hazırladıkları odaların tasarımcı işi gibi olmasının anlamı ne olabilir acaba ?
İki kişilik bir dehşet odasına aslında Haze isimli kısa filmle başarılı bir şekilde daha önce uğradığımızı hatırlatarak , Dehşet Odası’nın zeka ve yaratıcılıktan yoksun bir film olduğunu belirtelim .
Kaçırılan iki kişi arasındaki diyaloglar ve plan bozduran aşk inandırıcılıktan yoksun .
Belki sadece , daima sıradışı roller için düşünülen ağır oyuncu Pruitt Taylor Vince’ın başarılı olduğunu söyleyebiliriz .
Yemek ve cinayet söz konusu olduğunda oyuncu daima iyi iş çıkarıyor .
Hollywood son dönemde bunu çok sık yapıyor .
Orijinal bir hikaye yok ; atmosfer yok ; karakter yok ; sadece kesik beden parçaları var .
Birileri yaratıcılıklarını ( eğer varsa ) ve mesailerini hangi organların hangi araçlarla daha iyi parçalanacağını düşünmeye ayırıyor anlaşılan .
Korku sineması savaşlar çağında anlamsız işkenceleri sıradanlaştırmaya devam ediyor .
