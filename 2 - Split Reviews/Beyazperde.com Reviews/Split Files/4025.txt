Takashi Shimizu , 20’li yılların başında yükselişe geçen uzakdoğu korku sinemasının öne çıkan sinemacılarından biri olmuş ve Amerika’ya davet edilerek ’Garez’ serisine imza atmıştı .
Garez serisinden sonra Amerika’dan yeni bir proje almayı becerdi mi bilemiyoruz , ama yönetmen vasatın çevresinde gezinen filmler yapmaya Japonya’da devam ediyor .
Ülkenin ilk 3 boyutlu korku filmi olan Labirent , Shimizu’nun zaaflarını ve sınırlarını çok iyi bildiğimiz için , haliyle ciddi bir beklenti yaratmıyor .
Fakat en azından ’3D’nin farklı ve etkili üç beş korku numarası yapmaya el vereceğini düşünüyoruz .
Pek öyle olmuyor .
Labirent’in bir hikayesi var elbette , fakat tam olarak kavrayabilmek için filmin basın bülteninden kopya çekmeniz gerekebilir .
Bir grup arkadaş yıllar sonra biraraya geliyor ve bir zamanlar ziyaret ettikleri olaylı bir mekana geri dönüyorlar .
Burası doğal olarak pek tekin bir yer değil ve bilinçaltlarının da farklı olmadığını kavrıyoruz .
Eski defterler ve kapılar açılıyor , o kapıların ardında bekleyenler dışarı adım atıyor .
Yönetmen Takashi Shimuzu , rüya sahnelerine özgü flu görüntülerle ve ambient ile new age arası gidip gelen ( zen ) müziklerle bir atmosfer arayışına giriyor ; fakat artık seksenli yıllarda değiliz ve neyse ki , filmin fazladan boyutları arada bir bunu hatırlatıyor .
Doğrusu ’3D korku filmi’ fikri bir kez daha işlemiyor ve artık korku filmlerinin 3 boyutlu daha da etkili olacağına dair beklentilerimiz değişmeye başlıyor .
Belirtelim , burada doğasından kopup seyirciye yaklaşan eller dışında yaratıcı bir kullanımını göremedik .
Lafı çok fazla uzatmaya da gerek yok galiba , Labirent’in ilgi çekici bir özelliği yok .
Zayıf oyunculuklar da tuzu biberi oluyor .
Zaten Amerika görmüş , remake fatihi yönetmenimizin esas kaygısının bir atmosfer yaratmak olduğunu hissediyorsunuz .
Tekinsiz mekanın avantajlarını iyi kullanıyor aslında yönetmen ve uçuşan oyuncaklar da hiç fena değil ; ama bunlar yetmiyor Labirent’ten mutlu bir şekilde çıkmaya .
