Aşka inanmayan , kalbi kırık işkolik Beth , ancak işinden daha fazla seveceği bir adam bulursa evlenmeyi düşünecektir .
Ama bu işler aceleye gelmez , tıpkı kızkardeşinin neredeyse kendisinin de onun kadar tanıdığı bir İtalyan'la evlenmesi gibi .
Ama Roma'daki ünlü Aşk Çeşmesi'nin hemen dibindeki kilisede yapılan düğünde kendisi de sağdıçtan etkilenecektir .
Ne aptallık ; o başkasıyla öpüşmüştür .
Beth de buna karşılık olarak , ' Aşk Çeşmesi'ne aşk dileyen insanların attığı paralardan birkaç tanesini alarak onların ruhlarını kurtarır .
Fakat tüm bu bozuk paraların sahipleri sihir bozulana kadar onun peşinde koşacaktır .
Ağlayan çocuklara yaparız ya , yere düşme , bir yerlere çarpma numarası ; onlar da katıla katıla gülerler .
Bu film de komedi kurgusunu genel çerçevede bunun üzerine kurmuş .
Kimisi sosis kralı , kimi sanatçı , kimisi kendisine aşık ; paraların sahipleri onun peşine takılmıştır .
Küratörlüğünü yaptığı sergiye az zaman kalmışken peşindekiler hayatını zorlaştırdığı gibi , bir taraftan da esas oğlan Nick'in de bu sihrin etkisinde olduğunu düşünerek ' aşk'tan da kaçmaya çalışıyordur .
Tüm bu kaçma kovalamaca arasında yerlere düşme , oraya buraya çarpma gibi ' komik ' ( ! ) durumlar ortaya çıkar .
Forgetting Sarah Marshall ve Couples Retreat gibi filmlerden tanıdığımız Kirsten Bell'in performansı diğer karakterlere göre samimiyken , Nick rolündeki Josh Duhamel tam olarak olgunlaştırılamamış karakteriyle rahatsız edici bir oyunculuk sergiliyor .
Bizi ne aşkına inandırıyor , ne o şahane görüntüsüne rağmen kendini izlettirmekten keyif aldırıyor .
Beth karakteriyle ne yaşadı da neden bu kadar peşinde koşuyor anlamıyoruz .
Filmin başından beri , o da büyünün altında diye tüm bu kovalamaca desek bile , keşke filmin sonunu düzgün bağlasalardı da film bu derece sıradan kalmasaydı .
Çünkü aslında senaryonun özündeki fantastik öğelerden iyi malzeme çıkartılabilirdi .
Ghost Rider , Daredevil gibi filmlerin senartisti , yönetmen Mark Steven Johnson , fantastik öğeleri iyi bir senaryoyla harmanlayabilirdi .
Bunun yanısıra Danny De Vito gibi dev bir komedyenden çok daha iyi faydanalabilirlerdi .
O dahi senaryoda yaratılan kötü tiplemesi yüzünden filmde kayboluyor .
Sonuç olarak Aşk Çeşmesi en fazla , ilk defa romantik komedi filmi izleyecek olacak kişilere önerilir , ya da kafayı tam anlamıyla boşaltmak için birebir .
Ama filmden çıktığınızda , Aşk Çeşmesi gibi önemli tarihsel ve popüler bir öğeyi böyle klişe bir filmde heba ettiklerini düşünmeden kendinizi alamayacaksınız .
