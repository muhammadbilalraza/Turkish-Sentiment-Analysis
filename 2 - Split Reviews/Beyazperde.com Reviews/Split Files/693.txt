Artık “Türk korku sineması” ile başlayan cümleler kurabiliriz sanırım çünkü bu yıl sinemacılarımız bu türde tam 21 filme imza attı .
Geçtiğimiz yıl 10 yerli korku filmi çekilmişken bu büyük bir sıçrama doğrusu …
Korku filmlerinin seyirci tarafından seviliyor olması , büyük bütçelere , yıldız oyunculara ihtiyaç duymaması sinemacılarımızı motive ediyor ancak karşımıza çıkan her filmin biçim ve teknik açısından asgari gereklilikleri tutturduğunu söyleyemeyiz ama şu bir gerçek ; Türk korku sineması kendi dilini oluşturmaya başladı .
Azap , daha önce çeşitli festivallerde ödüller kazanan Evdeki Yabancılar adlı filmi çeken Dilek Keser ve Ulaş Güneş Kacargil’in 2. sinema filmi …
Açıkçası , sinemamızda yönetmenlerin farklı türde eser vermesine alışkın değiliz , bu beni ( olumlu anlamda ) şaşırttı ama asıl enteresan olan şey , filmdeki yoğun şiddet sahneleri oldu .
Özellikle köy okulunda geçen sekans korku filmi meraklılarının ağzının suyunu akıtacak .
Film , yeni atanmış bir ilkokul öğretmeninin gittiği tekinsiz bir köyde başına gelenleri konu ediyor .
Açıkçası bunun harika bir çıkış fikri olduğuna inanıyorum .
Türk korku sinemasının favori teması olan cinler âlemi bu filmde de karşımıza çıkıyor .
Artık cin filmlerinden sıkılmış olabilirsiniz ancak sinemacıların bu temaya ilgi duymaları boşuna değil .
Bizim kurt adamlarımız , vampirlerimiz yok , biz canavarlardan korkmuyoruz , bizim korkularımızı tetikleyen şeyler metafizik dünyaya ait bilinmezler .
O sebeple ortada yanlış bir reçete yok .
Yukarıda da yazdığım gibi ; “yine mi cin filmi” demeyip bir şans verirseniz , oldukça hoşunuza gidecek türden bir seyirlikle karşılaşabilirsiniz .
Azap’ın senaryosuna da imza atan Dilek Keser ve Ulaş Güneş Kacargil , filmi bunaltıcı dinsel referanslarla süslemek yerine , meselenin iyice derinine inip bir tür pagan ayini - lanetini filme çekmek istemişler gibi geldi bana .
Azap gişeyi hedefleyen ticari bir film olmasına rağmen türe deneysel bir çaba getiriyor .
Yönetmenler , çapraz kesme ( paralel kurgu ) tekniğinin nimetlerinden faydalanarak aynı karakterin finalde birleşen iki ayrı macerasını seyirciye aktarıyor .
Hikâyenin düğümü son birkaç dakikada çözüldüğü için filmin genelini dikkatle izleyip sabırlı olmanızı tavsiye ederim .
Çünkü final , çoğu yerli korku filminde olduğu gibi , ağızda kekremsi bir tat bırakmak yerine –olması gerektiği gibi - yoğun bir arınma duygusuna ( katarsis ) yol açıyor .
Azap’ta da , korku filmlerinde alışık olduğumuz üzere , yıldız bir oyuncu kadrosu yok ama başroldekiİrem Deniz ve Özgür Bakar’ın Ammar filminden de tanıdığımız Dilşah Demir öne çıkıyor , kadronun geri kalanı da , köydeki bazı tiplemeler hariç , yeterince iyi …
Özgür Bakar demişken , Azap’ın onun filmlerine , özellikle de Helak : Kayıp Köy’e yakın durduğunu söyleyebilirim .
Kızın içindeki cini çıkarmak için yatağa bağladıkları sekanslarda da Azazil : Düğüm ile bir flört gerçekleşiyor ancak işin atasına gidersek karşımıza çıkacak film elbette The Exorcist …
Neyse ki Azap bu fikirleri fazla yağmalamadan bünyesine taşımış ve ne idüğü belirsiz taklitçi bir film olmaktan kurtulmuş .
Uzun lafın kısası ; Azap bazılarının burun kıvıracağı bir yapım olabilir ama benim gibi bir tür sineması eleştirmenin epey kıymet verdiği bir iş oldu .
Eğer yönetmenler bu türde eser vermeye devam ederse , Alper Mestçi ,  Hasan Karacadağ ve Özgür Bakar’ın isminin yanına onlarınkini de eklemek gerekecektir diye düşünüyorum .
Film , bütçesizlikten kaynaklanan sıkıntılarını oyunculuk ve kurgu anlamında aşmayı başarmış .
Korku filmi izlemeyi sevenler Azap’tan hoşlanacaktır diye düşünüyorum .
İyi seyirler … murattolga@gmail.com
