Brokeback Dağı ile yaşadıkları zamana bir numara büyük gelen , iki erkek arasında yaşanan aşkın imkansızlığını anlatan Ang Lee , anlaşılan bu temadan henüz bıkmamış .
Dikkat Şehvet , tutkunun altının daha grafik bir şekilde çizildiği bir imkansız aşkı anlatıyor .
Aşkın imkansızlığına ev sahipliğini ise Brokeback Dağı'nda olduğu gibi , tarih yapıyor .
II. Dünya Savaşı sırasında , Japon işgali altındaki Çin'in yürekler acısı hali , neredeyse yaşanan tutkuya bir tezatlık oluşturuyor .
Epik bir döneme epik bir aşk .
Ve bu filmden anlaşılıyor ki , Ang Lee , bu işi çok iyi beceriyor .
Filmin ilk yarısı diyebileceğimiz bölümde , oldukça ağır bir tempoda tasarlanan film , ikinci yarıdaki tutkulu sahnelere arka plan oluşturacak bir özellik taşıyor .
Oldukça sessiz ve içine kapanık , ama aynı zamanda hırslı , filmin ana kadın kahramanı Wong Chia - Chi ile bu bölümde tanışıyoruz .
Bir tiyatro grubuna dahil olarak , oldukça vatansever bir oyunda tutkulu bir performans sergileyen Wong , ikinci yarıdaki tutkulu ajan performansına dair güçlü sinyaller veriyor .
Tiyatro oyunculuğundan ajancılığa soyunan tiyatro grubunun Mr .
Yee'yi ( Tony Leung ) öldürme girişimlerindeki acemilik , oyun ile gerçek arasındaki ince ama aşılması zor çizgiyi çok başarılı bir şekilde gösteriyor .
Bu çizginin görünür kılındığı ve filmin en etkileyici sahnelerinden birisi , bu grubun Mr .
Yee'nin şoförünü öldürmek zorunda kaldıkları an oluyor .
Ang Lee adeta öldürülmekte olan adamın bedenini hissettiriyor bize .
İlginçtir ki , bu olabildiğince vahşi sahnedeki yoğun ton , filmin ikinci yarısında Wong ile Yee arasında geçen seks sahnelerine taşınıyor .
Bu filmi bu kadar etkileyici kılan Ang Lee'nin elinde bir yoğunluk monitörü gibi bir şeyi bulundurması diyebiliriz .
İstediği zaman ayarı biraz daha şiddetli , istediği zaman olabildiğince durgun , bazen de ikisi arasında ne olacağını kestiremediğimiz bir şeye dönüştürüyor .
Gerçek bir beceri isteyen bu işin altından kalkarak , yılın en etkileyici ve çekici filmlerinden birisini yaratıyor Ang Lee .
Filmin ilk yarısı ikinci yarısının yemi gibi .
Yemi yutan izleyicileri , ikinci yarısında erotik seviyede ifade edilen oldukça tutkulu bir aşka tanık ettiriyor .
Ödüllendiriyor da diyebilir miyiz ?
Aslında bu ilginç ayar mekanizması , Yee ile Wong arasındaki aşk oyununun bir metaforu gibi .
İlk yarıda sadece kur yapma seviyesinde durgun bir yoğunluk taşıyan aşk , ikinci yarıda şiddet ile göz yaşartıcı derecede yumuşak bir romantizm arasında gidip geliyor .
Sonuç olarak , kendinizi Ang Lee'nin akıntısına bıraktığınız sürece bu filmden zevk almamanız imkansız .
Filmin oyuncuları da bu akıntıyla sürükleniyorlar . Wong'ı canlandıran yeni keşif Tang Wei ve Yee'yi canlandıran Wong Kar - Wai'ın fetiş oyuncusu Tony Leung , filmin tonundaki değişime göre sürekli transformasyon geçiriyorlar .
Özellikle Tony Leung'ün acımasız , sadist ve duygusuz bir erkek ile aşık ve tutkulu bir erkek arasında gidip gelen değişik yüz ifadeleri çok etkileyici .
Tang Wei ise deneyimsiz bir oyuncu olmasına rağmen , masum bir genç kız ile hedefine kilitlenmiş baştan çıkarıcı bir kadın ajanı aynı inandırıcılıkta canlandırabiliyor .
Bol katmanlı , içinden değişik anlamlar fışkıran bir film Dikkat , Şehvet .
Bu katmanlar ve anlamlar da birbirileri ile ilişkiye girerek yeni cevherler üretiyorlar .
Şu bile ilginç .
Japonya tarafından işgal edilen Çin , bu güce karşı yeraltından karşılık verirken , Wong ile Yee başka bir güç mücadelesi sergiliyorlar .
Bu mücadelelerden anlayan Ang Lee'nin gözünden hiçbir şey kaçmıyor .
İmkansız aşkın en imkansız halini izleyebileceğiniz , uzunluğu sabrı zorlasa bile , sizi yakaladığı gibi o geçmişe ve o aşka sürükleyen bir film Dikkat , Şehvet .
Tek yapmanız gereken Ang Lee'ye evet demek .
