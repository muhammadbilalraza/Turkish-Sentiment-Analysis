Kariyerini 10. filmini çektikten sonra sonlandıracağını açıklayan “haylaz” yönetmen Quentin Tarantino’nun 8. filmi The Hateful Eight’i heyecanla bekleyiş nihayet sona erdi . Western türüne yepyeni bir anlayış getirdiği Django Unchained’den sonra bir western daha çekerek sınırları zorlayan Tarantino , kendi ve western hayranlarını bu sefer de hayalkırıklığına uğratmıyor ve harika bir deneyim yaşatıyor .
Bir hesaplaşma öyküsünün anlatıldığı The Hateful Eight’te 8 gizemli kişinin gittikçe kızışan ilişkilerine şahit oluyoruz . Wyoming’de dağ taraflarında yaşanan kar fırtınasından kaçarak bir kulübeye sığınıp kar fırtınasının bitmesini beklemeye başlayan bu 8 kişi , kendilerini dozu artan bir gerilimin ortasında buluyor .
Filmi izlemek isteyenlere baştan söylemekte fayda var ; film upuzun diyaloglardan , estetikten uzak şiddetten ve kanlı bir mizah anlayışından oluşuyor .
Anlayacağınız Tarantino sevenler için yeni bir şey yok !
Kimi izleyenler tarafından uzun diyaloglar ve filmin 3 saate yakın süresi eleştirilse de bana göre karakterleri derinlemesine tanımak adına söylenen her cümlenin bir anlamı vardı .
Bu upuzun diyaloglarla çatışma ortamını hazırlayan Tarantino hiç acele etmeyerek zekice bir olay örgüsü kurmuş .
Filmin başından sonuna kadar bizimle oynayan yönetmen , bu 8 farklı karakter içerisinde kime güvenebileceğimizi ya da kimin tarafında yer almamız gerektiğini film boyunca sır gibi saklıyor .
Her an patlayacak bir bomba gibi diken üstünde oturarak izlenen The Hateful Eight , ikinci yarısında " İşte Tarantino döndü ! " dedirtiyor .
Neredeyse tek mekanda geçen filmde , görüntü yönetmeni Robert Richardson harikalar yaratıyor .
Kapalı ve dar bir alanda kullandığı ışık filmin atmosferine tabir - i caizse cuk diye oturuyor .
Bu 8 kişinin birlikte beklemek zorunda kaldığı kulübede siz de onlardan biriymişsiniz gibi kendinizi sahnelerin içinde buluyorsunuz .
İki kişinin diyaloglarının devam ettiği bir sahnede arkada bir diğer oyuncu karakterinin devamlılığını sağlıyor ve filmden kopmanıza engel oluyor .
En önemlisi ise kar fırtınasının ortasında geçen bu film , overlok makinasını değil ama karı kışı ayağınıza gerçek anlamda getiriyor .
Bu kadar başarılı bir oyuncu kadrosu varken oyunculuklardan bahsetmeden olmaz .  Samuel L. Jackson’ın belki de kariyerinin en iyi oyunculuğunu sergilediği filmin asıl yıldızı sonlara doğru ürpertici bir karaktere dönüşen Jennifer Jason Leigh .
7 tane psikopat erkeğin arasından sıyrılan Leigh filmin çoğu kısmında sessiz olmasına rağmen oyunculuk çıtasını çok yükseğe koyuyor .
Filmle ilgili ilginç bir detay , Tarantino’nun filmini 1966 yapımı Khartoum filminden beri kullanılmamış Ultra Panavision 70 mm . ile çekmiş olması .
Tarantino’nun 70 mm . takıntısını bilen bilir .
Filmin 70 mm .  Panavision’dan perdeye yansıtılan Roadshow versiyonunu izleyenler western havasını iliklerine kadar hissedecek .
Bir diğer detay ise ; filmin enfes müzikleri .
87 yaşındaki müzisyen Ennio Morricone’nun bestelediği müzikler filmin en başından sonuna kadar izleyiciyi büyülüyor .
The Hateful Eight ile ilgili söylenmesi gereken bir diğer konu kadın düşmanlığı .
Kimi izleyenler yönetmeni kadın düşmanı olmakla suçladı ancak sinema tarihinde en güçlü kadın karakterleri yaratmış bir yönetmenin kadın düşmanı olduğunu savunmak bana epey saçma geliyor .
Her yönetmenin karşısında durduğu şeyleri anlatma yöntemi farklıdır .
Belki de Tarantino tersten anlatmayı tercih etmiştir , kimbilir .
Silah düellosu değil , söz düellosunun bol olduğu The Hateful Eight Tarantino’nun en iyi filmi değil ama en olgun olduğu film . twitter . com / ekinlimonj
