Dövme , en kaba biçimiyle tanımlarsak , insanların , derilerini / kendilerini çekici gösterebilmek için tercih ettiği bir çeşit süs , bir tür ifade biçimi .
Aynı adı taşıyan film de , çeşitli teknik numaralarla süslü / çekici hale getirilmiş , oysa makyajının altında çok da değerli şeyler taşımayan bir yapıt .
Extreme Measures ( Michael Apted ) ’vari güzel bir sekansla başlamasına rağmen tıpkı onun gibi sonunu getiremeyen bir makyaj güzeli .
Polis akademisinden yeni mezun olan Marc ile ' kaşar ' dedektif Minks , insanların derilerini , onlar canlıyken ( ! ) yüzerek Japon yapımı dövmeleri toplayan suçluları araştırmaktadır .
Dedektif Minks diğer yandan da , underground ortamlara yakınlığını bildiği Marc’tan , 2 yıldır haber alamadığı kızını bulmasını ister .
Birbirlerinden bağımsız gibi görülen bu iki olay , çok trajik biçimde kesişir ve Minks üzerinde , Se7en’da Brad Pitt’in yaşadığına benzer bir şok etkisi yaratır .
Filmin Se7en’daki gibi bol bol karanlık iç çekimler ve yağmurlu sahneler içerdiğini de belirtmek gerek .
Dahası Kuzuların Sessizliği’nde olduğu gibi insanların vücuduna değişik ( ! ) bir hazla bakan bir takım insanların olduğunu anlıyor ve kahramanlarımızla birlikte film boyunca onları arıyoruz .
Filmin sorunu da zaten burada .
Sinema tarihinin bu iki gerilim şaheserinin açtığı yolda ilerler gibi görünmesine rağmen film , bir türlü çıkış noktasını bulamıyor , vardığı zayıf sonuçla yetinmiş görünüyor .
Herşey hazır olmasına rağmen bir anlamda boş kaleye golü atamıyor .
Kahramanlarımızın karanlık odalarda delil araması sırasında odaların resmedilişindeki zayıflık , karakterlerin arasındaki mecburi diyaloglar , gizemli kadın karakterin fazlasıyla ' istekli ' halleri gibi eksiklikler ; polisin elindeki tabancayı ağzına doğrultarak tetiği çeken suçlunun perdede ve kahramanımızın üzerinde yarattığı şok , Dedektif Minks’in yaşadığı trajedi ve kimsenin , ölüm pahasına hakkında konuşmaya yanaşmadığı gizemli dövme avcısı gibi artı’larla fena halde çelişiyor .
Afişin kötülüğü ise ayrı konu .
Film , uzun sekanslarla gizlemeye çalışsa da olay örgüsünün zayıflığı göze batıyor .
Zira örgü , filmin ihtiyaç duyduğunun aksine sadece birkaç basamaktan oluşuyor .
Yönetmen Robert Schwentke , yazdığı senaryoyu okurken ' bir an önce bunu çekmeliyim ' diye sabırsızlanmış ve metindeki bazı eksiklikleri zenginleştirme fırsatını bu nedenle gözden kaçırmış olmalı .
Bütün bunların yanında , filmin Das Experiment ( Deney ) ’le birlikte son yıllarda sinemalarımızda görme fırsatı bulduğumuz ilginç Alman işlerinden biri olduğunu da kabul etmek gerek .
Schwentke , referans yolladığı filmlerin büyüklüğü göz önüne alınırsa cesur bir işe girişmiş , risk almış .
Sonuç anlatım açısından başarılı olmasa da , sırf cesaretinden ve teknik becerisinden dolayı onu kutlamak gerek .
