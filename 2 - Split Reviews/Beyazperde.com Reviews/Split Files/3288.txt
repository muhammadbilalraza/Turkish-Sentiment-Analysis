Türk sinemasının korku türü ile olan macerası tam gaz devam ediyor .
Hasan Karacadağ’ın başlattığını iddia edebileceğimiz “yeni Türk korkusu” cin filmleri serisi bu hafta itibariyle kendine yeni bir üye daha buldu .
Geçtiğimiz yıl Volkan Akbaş tarafından beyazperdeye taşınan , gerek oyunculukları , gerekse atmosferi ile pek fazla şey vaat edemeyen Azem : Cin Karası ikinci bölümü ile karşımızda .
Cinler cephesinde ise değişen bir şey yok !
İlk filmde doğaya dönüş , şehir hayatından köklere iniş derken lanetli bir mekanda kapana kısılan , hayatta kalmaya çabalarken seyiricisini bolca kahkahaya boğan Azem : Cin Karası , Türk korku filmleri arasında bir başka vasıfsız yapım olarak yerini almıştı .
Azem 2 : Cin Garezi ise –maalesef ki - pek de farklı değil .
Karşımızda yine merkezine üç harflileri alan , ele geçirilen bir kurbanın olduğu , ortalama dahi denilemeyecek özel efektler ile seyircisini etkilemeye gayret eden bir yapım var .
Lakin proje her ne kadar iyi niyetle ele alınmış , var edilmeye çalışılmış olsa da ( ki bu da doğru değil ) , ortaya bir kez daha yüzleri ekşiten , keyif kaçırıp , “bu salonda ne arıyorum ? ” sorusunu sordurtan bir başka iş var .
Ele geçirilen genç bir kız , nasıl tepki vermeniz gerektiğini bir türlü bilemediğiniz baba figürü , cinler ile ilgili şimdiye dek belki de 100. kez karşımıza çıkan “mitler” , gören ayna gibi ilgi çekici ancak işleniş babında yine sınıfta kalan öğeler ve en üzücüsü de seyircisini “e olmaz artık” dedirtecek kadar çok kandırmaya çalışan hikayesi .
Hepsi de Azem 2 : Cin Garezi filminin öne çıkan sivri yönleri .
Dürüst olmak gerekirse bu toplumun , kültürün en rahatsız olduğu , yüz yıllar geçse de etkisini yitirmeyen cinler ve şeytan miti Türk korku sineması için doğru bir tercih .
En azından sektörün içinde yer alan ve öyle ya da böyle maddi bir kazanç elde etmek ve pek tabii seyirci tarafından ilgi görmek istiyorsanız , şayet elinizde çok taze ve orijinal bir malzeme yoksa , biraz da deli cesaretine sahip değilseniz , kendinizi cinler ile çevrilmiş olarak buluyorsunuz .
İyi niyetli ya da değil , inanarak ya da sadece ticari eksen etrafında dolanarak hareket edin , son yıllarda süre gelen bu akışa kendinizi kaptırıveriyorsunuz .
Peki ya bunu yaparken elinizden geleni yapıyor musunuz ?
Dürüst olmak icap ederse , Azem 2 : Cin Garezi üzerinde büyük emek harcanmış bir film değil ; en azından seyirciye aksettirilen bu değil .
Ortalama bir atmosfere eşlik eden , oyunculuk konusunda neredeyse hiç bir çaba sarf etmeyen bir ekip , lüzumsuz olduğu kadar da yavan özel efektler , artık yeter dedirten “yüksek ses ile korkutma” denemeleri ve pek tabii bitmek bilmeyen dini dayatmalar .
İnançlı olmak ya da sonsuza kadar lanetlenmek .
Azem 2 : Cin Garezi filmi niyet ne olursa olsun , türün ister gediklisi , ister kolayca korkan izleyicisini etkilemekten uzak , üzerinde fazla çaba sarf edildiğini hissettirmeyen , seyircisini yer yer sıkacak , bir başka deyişle “bir başka kaçırılmış fırsat” . burcinaygun@gmail.com
