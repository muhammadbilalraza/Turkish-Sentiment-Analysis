Yönetmenliğini daha çok kısa filmler çekmiş ve işin mutfak kısmında emek vermiş olan Aaron Keeling ve Austin Keeling’in üstlendiği Lanetli Ev geçtiğimiz hafta vizyona girdi .
Film korku sinemasının alt türlerinden “Haunted House” dediğimiz yani doğaüstü varlıklar tarafından ele geçirilmiş , perili ev örneklerinden birisi .
Evli bir çift olan Jeniffer ve Luke , Chicago gibi büyük bir yerden küçük bir kasabaya taşınırlar .
Jeniffer hamiledir ve psikolojik sorunlar yaşamıştır .
Daha önce bebeğini düşürmeye de çalışan Jeniffer ve eşi Luke için bu yeni kasaba yeni bir başlangıç olacaktır .
Ancak bu küçük kasabada aldıkları yeni evde Jeniffer doğaüstü bir güç tarafından tehdit edilmeye başlar .
Sadece Jeniffer’ın tanık olduğu olaylara ne kocası Luke ne de annesi inanır ve bu olayları onun psikolojik sorunlu geçmişine bağlarlar .
Çaresiz kalan Jennifer ise ne olursa olsun kendisini ve bebeğini tehdit eden bu doğaüstü güç ile yüzleşecektir .
Ele geçirilmiş ev hikayesini konu edinen filmler 1963 yılında çekilen korku kültü Perili Ev ( Tha Haunting , 1963 ) ’den tutun da Dehşet Sokağı ( The Amityville Horror , 1979 ) , Kötü Ruh ( Poltergeist , 1982 ) , Diğerleri ( The Others , 2001 ) ’ne , yakın dönemde Ölüm Alfabesi , Korku Seansı gibi pek çok kaliteli örneklerle karşımıza çıkmış , oldukça da sevilen bir alt türdür .
Ancak malumunuz neredeyse hemen her yıl en az 2-3 yapımla karşımıza çıkan bu türün her daim iyi örnekler verdiğini söylemek zor .
Birbirinden kopya senaryolar , inandırıcılıktan uzak amatör oyunculuklar ile ortaya yeni hiçbir şey koymayan , sadece ticari açıdan “bu tutar” mantığı ile çekilen filmler seyircileri de bezdiriyor .
Bu kısır döngüyü kırabilen yapımlar zaten hem gişeden hem seyirciden hem de eleştirmenlerce yüz güldüren sonuçlar alıyorlar .
Lanetli Ev ise güzel bir giriş yapmasına rağmen senaryodaki aksaklıklar ve bazı soruları cevaplamayarak sözde gizem yaratma uğruna başarı potansiyeli olan bir filmi heba ediyor .
Perili evin geçmişine dair herhangi bir ipucu yakalayamayan Jeniffer’ın içine düştüğü dehşet dolu sekanslar oldukça gerçekçi ve çok başarılı kotarılmış .
Hatta öyle ki filmin çoğu yerinde festivalde bağımsız özgün bir yapım izliyormuşsunuz hissi uyandırıyor .
Jeniffer karakterini canlandıran Emily Goss başarılı performansı ile filmi öyle bir sırtlıyor ki , onun hatırına filmin kusurlarını bir nebze görmezden gelebiliyorsunuz .
Ancak ikinci yarıda düşen tempo , sürekli peşindeki varlığı anlamlandırma çabası sıkmaya başlıyor .
Nihayetinde seyirci , bunu Jeniffer kendi mi uyduruyor yoksa gerçekten doğaüstü bir varlık var mı derken anlamsız ve havada kalan finali ile tatmin olmadan salondan ayrılıyor .
Şayet tatmin eden bir final ile zemini daha iyi oturtulmuş bir film olsaymış Lanetli Ev , tür içerisinde kaliteli yapımlar arasında yerini alabilirmiş .
Fakat maalesef son dönemde çekilmiş Ruhlar Bölgesi , Ölüm Alfabesi gibi kaliteli yapımların çıtayı yukarılara taşıması ile Lanetli Ev gibi örneklerinin yanında yavan kalan yapımlar hafızalardan silinip gidiyor .
