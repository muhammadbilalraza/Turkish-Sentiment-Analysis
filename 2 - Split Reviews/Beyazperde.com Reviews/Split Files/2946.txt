Usta yönetmen Robert Zemeckis bir keresinde " sinema toplumları daha iyi yapmaz , bunu ancak bir insanın kalbi yapabilir " demişti .
Böyle akıllı adamların sözünden çıkıp geçmişte , sinema için " toplumun aynası " benzetmesini bol kepçe kullandık .
Fakat Edepsiz Kız ( Dirty Girl ) gibi garip örnekler ara sıra karşımıza dikilip hiç haddi olmayan , şımarıkça intikam girişimlerinde bulunabiliyor . 
Yaşadığımız dünyayı daha iyi algılamamızı sağlayan , bizi hiç değilse kendi küçük dünyamızı değiştirmemiz için adım atmaya zorlayan filmlere ne oldu peki ?
Neden onlardan artık yapılmıyor ?
Çünkü " Edepsiz Kız " zekasında filmler bile hala iş yapabiliyor .
Çünkü " sinema toplumun aynasıdır " cümlesi her genelleme gibi eksik ; ama her klişe kadar da doğru . 
80'ler sineması üzerine bir çok şey söylenebilir .
En çok da " tek tipleştirme " meselesi üzerinde durabiliriz .
Reagan dönemi Amerikası açısından popüler kültürün hemen her alanında " normal " in övülmesine yönelik örnekler vardı .
İnsanlara ' böyle olmalısınız ' diyen akımlardan söz ediyorum .
O dönemde geçen filmlerden . 
Aslında herşey moda ile başladı .
Top Gun'da Tom Cruise takana kadar kimse Ray - Ban marka , gözyaşı damlası şeklindeki gözlükleri bu kadar çekici bulmamıştı .
Tıpkı Geleceğe Dönüş ( Back to the Future ) serisi boyunca Michael J. Fox'un giydiği Converse ayakkabılar , jean pantolon gibi .
Ama iş bununla kalmadı .
Hani filmler toplumun aynası ya , nasıl giyinilmesi gerektiğinin empozesi yetmedi , insanlara nasıl olmaları gerektiği de söylendi .
Çocuğu için hem anne hem baba olan , iki işte birden çalışan beyaz Amerikalılar , ülkesi için kendini seve seve feda eden anti - kahramanlar .
Hepsi rejimin dikte ettiği gibi : normal , değilse de olmaya çalışan , heteroseksüel , vatanını ailesini seven karakterler .
Hangisini sayalım ? 
Edepsiz Kız filminin hikayesi de 1987'de geçiyor .
Okul müdürünün odasında Reagan'ın koca bir resmi var hatta müdürün kendisi bile Reagan'a benziyor .
Okulun " yaramaz " kızı Danielle ile sınıf arkadaşı " uyumsuz / anormal "
Clarke'ın hikayesi bu .
Danielle önüne gelenle yatan , başına buyruk , zaten aile yapısı itibarıyla " arıza " bir tip .
Clarke ise tam bir umutsuz vaka .
Homoseksüelliği otoriter babası nedeniyle baskılanmış , istediği gibi davranamadığı için içine kapalı bir ergen .
Üstelik psikolojik sorunlarını içine atan her ergen öyle olmalıymış gibi , yüz binlerce filmdekine benzer şekilde Clarke da obez . 
Filmimiz , " tek tipleştirme " meselesine kafasını yormaya çalışıyor .
Öykü ; baskıcı " okul / baba " dan kaçan iki gencin amacı çok da belli olmayan yolculuğuna evriliyor .
Evrilme derken iltifat ediyorum yoksa filmin olumlu biçimde ilerlediğini söylemek imkansız . 
2010'da çekilen bu filmin ülkemizde şimdi neden vizyona girdiğini sormaya kalkmadan önce size şunu hatırlatmak isterim : Filmin geç kalmışlığı sadece 2 yıl da değil .
Yıllar önce eskitilmiş bir konuyu önümüze aynı ve üstelik bozuk bir kalıpla sunmaya kalkışıyor .
Hani bazen " bir filmin kötü olmaya da hakkı vardır " diyor , ama kendini " çok başarılı bir iş yapıyormuş " gibi sunmadığı sürece diye de ekliyorduk .
Ama Edepsiz Kız öyle mi ; burnundan hiç kıl aldırmıyor .
Bu iki gence yapılan " haksızlıklar " üzerinden dönemin toplumsal yapısını eleştirmeye kalktığı yetmiyormuş gibi , inanılmaz mantık hatalarıyla dolu senaryonun finalde kendisini başarıya kavuşturacağını sanıyor .
Babasının zoruyla askeri okula gitmek zorunda kalan Clarke'ın aynı papaz saçlarıyla geri dönmesinden söz edecek değilim .
Mantık hatası , öykünün kendisi zaten .
80'lerin gençlik yaşantısını döküntü arabalarla fiyaka yapan gençlere indirgiyor .
Çocukları için kaygılanan anne - babaları yansıtırken bile daha önce bu alana hiç eğilinmemiş kadar turist kalıyor .
Filmin hemen başında " Hep yukarda olmayı severim " diyen Danielle ne ara , babasının özlemiyle yanır tutuşur hale geliyor ?
Gay eğilimli olarak lanse edilen Clarke neden tek bir sahnede bile bizi buna inandıramıyor ?
Danielle gibi kendinden başkasını düşünmeyen bir genç kız neden Clarke ile yakınlık kuruyor ?
Danielle'nin annesini oynayan güzeller güzeli Milla Jovovich ile onun Mormon sevgilisi olarak karşımıza çıkan usta oyuncu William H. Macy bu filmde ne arıyor ? 
Danielle olarak İngiliz video - klip yönetmeni Julien Temple'ın kızı Juno Temple , bu dağınık öyküde babasını değil aslında kendini arayan şaşkın bir oyuncu gibi .
Clarke'ta ise ilk kez başrol oynayan Jeremy Dozier'ın durumu gerçekten üzücü .
Tüm bu tablonun sorumlusu olarak , aynı zamanda senaryoyu da yazan yönetmen Abe Sylvia'yı görebiliriz .
İlk uzun metrajını çeken bu ismi zihniminizin karanlık bir dehlizine yazıyoruz ! 
Edepsiz Kız ülkemizde gecikmeli olarak vizyon gören " mayıs ayı sürprizi " falan değil .
Bu dikiş tutmayan sözüm ona dramatik yapısıyla o öykündüğü Küçük Gün Işığım ( Little Miss Sunshine ) tarzı filmlerin çok uzağında .
Sizin de uzak kalmanız , film seyretme sevginizi öldürmemesi açısından gerekli gibi .
