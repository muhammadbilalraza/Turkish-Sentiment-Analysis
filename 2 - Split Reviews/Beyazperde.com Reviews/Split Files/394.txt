Tüm mesele dikkati dağıtmak !
Sihirbazların gözbağcılığına benzer şekilde , kurban bir harekete - duruma odaklandığında savunmasız kalabilir .
İşte bu nedenle yolda yürürken aniden karşınıza çıkıp sizi şaşırtmaya çalışanlara karşı dikkatli olmalısınız .
O sırada değerli bir objeniz veya cüzdanınız çalınıyor olabilir .
En basit dolandırıcılık türüdür ; aslında yankesiciliktir .
Bu noktadan başlayıp , milyar dolarlık vurgunlara uzanmak hayal değil .
Yeter ki hedefi her büyüttüğünüzde , çalışma yöntemlerinizi de yaratıcılık sınırlarını zorlayacak düzeylere yükseltebilmeyi biliniz !
Hırsızlık mesleğini , sokaklarda üç kağıt oyunu çeviren babasından ( ve dedesinden ) kapmış ve çok klas bir konuma yerleşmiş Nicky ( Will Smith ) , canlı bir Barbie kadar güzel Jess ( Margot Robbie ) ile tanıştığında , onun dolandırıcılıkta ne denli acemi olduğunu kısa sürede öğrenir .
Ve Jess'i ekibinin arasına alarak , New Orleans'daki işlerde belli bir kıvama getirir .
Ayrıca , tamamen zekanın kazandığı bir müthiş kumarda da kullanır .
Hikayenin ikinci bölümünde ise , Buenos Aires'te , araba yarışları fonundaki hedefte , takım sahibi genç milyarder Garriga ( Rodrigo Santoro ) vardır !
Ancak şimdi , Nicky ve Jess karşı taraflardadır .
Tahmin edebileceğiniz gibi , sürprizlerin sürprizleri doğurduğu bir hikaye .
Kara mizahın romantizmle birleştirildiği bir formül .
Kendisini , özellikle Nicolas Winding Refn filmlerinden tanıdığımız yapım tasarımcısı Beth Mickle , zenginliğin her anlamını ihtiva eden öyle setler hazırlamış ki , seyircide ortama sızma hissiyatı yarattığına eminim .
Stil , çekici iki adam ve bir kadınla tamamlanıyor .
Öykünün üzerine oturduğu iki unsur ise , bu tür filmlerde kullanılan ve tahmin edilemez olan en az iki orijinal entrika ( finaldeki daha şiddetlidir ) ile aşk savrulmaları !
Sonuç , tür filmlerinde defalarca karşılaştığımız üzere , bir erkek ve bir kadın ve de bir vurgun üçgeninin içindeki köşe kapmacaların şaşırttığı , bir ' kaçış sineması ' örneği .
Gidin , seyredin , dış dünyadan soyutlanın !
Tabii , çevrilen ilk dolaptaki zorlama algı operasyonu ve ikincide de , üstlenilen riskin mantık sınırlarını aşması , bir tür yapaylık duygusuna yol açıyor .
Oysa ,   en yakın örnek olarak aklımıza gelebilecek , geçen yıl seyrettiğimiz Düzenbaz ( American Hustle ) ' da , tüm küçük ve büyük numaralar , nasıl da inandırıcı , inandırıcı olduğu için de insancıldı değil mi ?
Fokus ( Focus )   , fazla renkli , fazla uçuk ve fazla güzellik içeriyor . Will Smith , Margot Robbie , Rodrigo Santoro , fazlasıyla hoş , çekici oyuncular .
Mesela , Santoro'ya bu rolünde sertlik hiç oturmamış .
Tüm bu kusursuzluk , inandırıcılığa zarar veriyor .
Ama sormalıyız da : Çılgın Aptal Aşk ( Crazy , Stupid , Love )   ile tanıdığımız  Glenn Ficarra & John Requa , yazıp yönettikleri filmde inandırıcı olmak istemişler mi ?
İki tutkulu aşığın entrikalarla yoğrulan hikayesi ve illa da unutulmaz bir final diyorsanız , favorim 1968 yapımı , Norman Jewison'un yönettiği , Steve McQueen ile Faye Dunaway'in döktürdüğü , şarkısı Oscar kazanmışKibar Soyguncu ( The Thomas Crown Affair ) . ' dur .
