Hayatını erotizmin tutkusuyla şekillendiren , dünyayı bu bakış açısıyla algılayan ve çevresindeki insanların hayatlarından ya da duygularından izole bir kadının hikayesi . 
Kendi dünyamızda hissettiklerimiz gerçekse , geri kalanımızın gerçekliğinde karşılığı nedir ?
Tutkularımızın yansıması çevremizin hayatını nasıl etkiler ?
Mutluluğu tutkularımızın ötesinde bulabilir miyiz ?
Aşk Mektupları genel çerçevede bana bu soruları sordurdu . 
Milena Agus’un romanından uyarlanan film , yönetmen Nicole Garcia’nın Cannes Film Festivali’nde Altın Palmiye ( PalmE d’oR ) için yarışan 3. filmi .
2002’de L’adversaire , 2006’da Selon Charlie filmlerinden sonra yönetmen Aşk Mektupları’yla da Cannes’dan eli boş dönse de hatırlanası bir eser sunuyor . 
Aşk Mektupları Türkiye’de Film Ekimi ile ilk olarak seyirci karşısına çıktı .
Bu hafta da çok az sinemada izleyicisini bekliyor .
Filmin başrol oyuncusu Oscar ödüllü Marion Cotillard’ın ülkemizde vizyonda olan 2. filmi .
Geçtiğimiz hafta vizyona giren Hollywood yapımı Müttefik filmiyle çok daha fazla seyirciye ulaşacak olsa da Aşk Mektupları’ndaki Gabrielle rolünün oyunculuğu için başka bir meydan okuma olduğunu düşünüyorum . 
2. Dünya Savaşı ertesinde , Gabrielle taşrada ailesiyle birlikte izole bir hayat sürmektedir .
Tutkuyu evli bir adamda arar ve reddedilince adeta kendini kaybeder ; yaşadığı çiftliğin kıyısındaki ormana dalar ve acısıyla kalır .
Köy ahalisi onu bulduğunda bu sefer kendini odasına kapar ve içine daha çok kapanır .
Annesi bir adamın ona iyi geleceğini düşünür ve Gabrielle’i evlendirme kararı alır .
Gabrielle ya ruhsal bozukluklarından dolayı hastaneye yatacaktır ya da işçileri Jose ile evlenecektir .
Jose ile anlaşmalı evliliği kabul eder ; onunla birlikte olmayacaktır .
Jose bu anlaşma çerçevesinde ama kendi usulünce Gabrielle’i severken , Gabrielle böbrek taşı düşürdüğü için tedavi amaçlı bir kaplıcaya gider ve orada tanıştığı teğmen ile tutkusu alevlenir . 
Aşk Mektupları , hayatını erotizmin tutkusuyla şekillendiren , dünyayı bu bakış açısıyla algılayan ve çevresindeki insanların hayatlarından ya da duygularından izole bir kadın çevresinde şekilleniyor .
Erotik bir drama diye adlandırabileceğim film Nicole Garcia’nın yorumuyla tam bir kadın filmi .
Erkekler kadınların kendini ifade edişinde bir araçken Gabrielle , annesi , kardeşi ve kaplıcada çalışan Agostine’in bakış açısıyla dünya yorumlanıyor ve bu insan yaratılışının kusurlarıyla ifade ediliyor . 
Saplantılı bir karakter olan Gabrielle’in dünyada ilgi duyduğu tek şey tutku .
Evli öğretmen için hislerini yazarken bahsi temastan geçiyor .
Ve bu deneyim Andrea’ya olan hislerinde replikasını yaşatıyor ; Andrea’dan istemediği şeyleri duyduğunda , ilk reddedilişinden sonra olduğu gibi yine onu koşarken buluyoruz .
İlişkiye girmedikleri için cinsellik ihtiyacını para vererek karşılayan Jose ile sevişmeden seksi para isteyerek bir kere deneyimlemek isteyen Gabrielle , Andrea ile “gerçekten” sevişmek istiyor fakat bu Gabrielle’in ideal dünyasını yaratmak istemesinin bir parçası gibi .
Üniversiteden hocam Prof .
Dr .
Çetin Sarıkartal bir keresinde aşkı bir kere yaşıyoruz ve sonrasında o hissi arıyoruz demişti .
Bu hikaye bu düşünceyi destekler nitelikte . 
Film yavaş tempoda ilerlese de her sahnenin dantel gibi işlenişiyle görsel şölene dönüşüyor .
Filmi bir kere daha izlediğimde yakalayacağım başka ayrıntılar olacaktır .
Delilikle normal bir hayat arasında gidip gelen Gabrielle’e vücut veren Marion Cotillard insanın içine işliyor .
Kendisiyle ilk Cesaretin Var mı Aşka ?  filmiyle tanışmıştım .
Farklı karakter yapılarına sahip olsa da bu iki karakterin şahsına münhasır ve başına buyruk özellikleri ilk tanışıklığımı anımsattı ve yine kendine hayran bıraktı . 
Film sarsıcı bir sonla bağlanmak istenirken tahminlerim doğrultusunda ilerlediği için beni daha çok etkileyen hikayenin bu tarafı değil ; sade ama derin , yeni hikayelere gebe son sahnesi oldu .
Daha mutlu bir yaşam için merkezimi kendimizden dışarı çevirmek iyi gelebilir mi ?
Filmi izleyin , yorum sizin …
