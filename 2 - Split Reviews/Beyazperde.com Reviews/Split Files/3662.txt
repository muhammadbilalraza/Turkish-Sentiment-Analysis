Sıradan bir hayat sürerken kendini şiddet sarmalı içinde bulan anti - kahramanlara filmlerde sıkça rastlamışızdır .
Ancak sinema duygusu Uzakdoğu'ya kaydıkça , böylesine klişe bir çıkış noktası bile çok orijinal bir öyküye dönüşebiliyor . 
İşinde gücünde bir taksi sürücüsü şiddete ne ölçüde başvurabilir ?
Sıradan bir insanın içindeki şiddeti boşaltması , gözünü kırpmadan adam öldürmeye varacak denli bir dönüşüm geçirmesi için ne gerekir ?
2008 tarihli Ölümcül Takip ( The Chaser ( Remake ) ) ile hatırı sayılır bir başarı elde eden genç yönetmen Hong - jin Na , aynı başrol oyuncularıyla yine bol kanlı , bol kovalamacalı bir filme imza atmış .
Taksi sürücüsü Gu - Nam , Kuzey Kore ile Çin arasındaki tampon bölgede yaşıyor .
Güney Kore'ye para kazanmaya giden karısından 6 aydır haber alamıyor .
Gu - Nam bir gün işsiz kalıyor .
Kumar borcunu ödeyemez hale gelince ilk şiddet emarelerini oyun tahtasını arkadaşının kafasında kırarak gösteriyor .
Böylelikle yeraltı " lord " u Myun - Ga'nın dikkatini çekiyor .
Suç patronu ona tetikçilik görevi veriyor .
Bu göreve göre , Güney Kore'de zengin bir adamı öldürmesi gerekiyor .
Karşılığında patronu , ona borcunu kapatacak para vaat ediyor .
Tabii altı aydır görmediği ve bir ilişki yaşadığından şüphelendiği karısını bulma fırsatı da cabası .
Tüm bunları halledip ( sarı ) deniz yoluyla geri dönebilmesi için verilen süre ise sadece 10 gün . 
Film 4 bölümden oluşuyor .
Taksi şoförü , Katil , Joseon klanı ve Sarı Deniz .
İlk iki bölümde , isimlerinden de anlayacağınız gibi sıradan bir taksi şoförünün zoraki bir tetikçiye , bir katile dönüşmesi anlatılıyor .
157 dakikalık hayli hacimli filmde özellikle ilk bölüme ayrılan süre biraz fazla gelebilir .
Yönetmenin kan gövdeyi götürmeden önce başkarakterini biraz yakından tanımamız için bize hayli fazla süre verdiğini söyleyebiliriz .
Kanın gövdeyi götürmesi derken , abartmıyoruz .
Elinde insan kemikleriyle başka insanları döven adamları kaç filmde görebilirsiniz ? 
Üçüncü bölümün ismi Joseon ise , adını Kore topraklarında bilinen ilk krallıktan alan , şimdiyse Güney Kore ve Çin'de klanlaşmış olan Kuzey Koreli topluluk manasına geliyor .
Gu - Nam bir Kuzey Koreli olarak fazla dikkat çekmeden hem gittiği yeri tanımaya ve hedefini aramaya , hem de kayıp karısının izini bulmaya çalışıyor . 
Ancak hedefindeki adamı öldürmek isteyen başkalarının da olduğunu öğrendiğinde Gu - Nam kendisini bir ikilem içinde buluyor .
Onu Güney Kore sokaklarında bir süre hazırlık yaparken , plan yapıp bozarken izliyoruz .
Hayatının ne kadarını riske edebilirsin ?
Yönetmenin bu bölümde son derece gerçekçi anlara imza attığını söylememiz lazım .
Bu arada , yemek yemeye bu kadar meraklı bir adam bulamazsınız .
Gu - Nam'ın iştahı ancak finale doğru çatışmalar ve kovalamacalar artınca kesiliyor . 
Senaryodaki değişken yapı da ilgi çekici .
Olayın basit bir tetikçilik işinden çıkıp mafyalar arası savaşa dönüşmesi ve Gu - Nam'ın üçüncü bir odak noktası haline gelmesi iyi düşünülmüş .
Senaryoya da imza atan yönetmen Hong - Jin Na bir yerde hoş bir numara yapıp kırılım noktalarından birini bizzat suç lordu Myun - Ga'ya söyletiyor .
Kim Yun - Seok'un harika bir kötü adam portresi çizdiği Myun - Ga , yemeğini yedikten sonra yatağa geçerken " ne yapıyorum ben " diyor ve bir telefon konuşması yaparak senaryo akışını baştan aşağıya değiştiriyor . 
Ölüm Denizi ( Hwanghae ) , tüm özellikleriyle , hele o finaldeki tercihiyle tam bir yazar - yönetmenlik başarısı .
Hong - Jin Na , ilk filmiyle yakaladığı başarının rastlantı olmadığını ispatlamakla kalmıyor , o keskin gözüyle çektiği aksiyon sahneleriyle Hollywood'a da göz kırpıyor .
Gerçi Güney Kore ve Çin sinemasından ABD'ye transfer olan yeteneklerin aynı ruhu korumaları zor oluyor .
Belki de ülke sinemalarının bu değerli yeteneklerini bu kadar değerli yapan , kendi topraklarının ruhuna uygun sanat üretmeleridir .
