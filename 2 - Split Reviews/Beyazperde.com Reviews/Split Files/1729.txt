Varsayalım ki ; bazı filmler çekildikleri dönemin korkularına ayna tutuyor .
Çocuklardan onların da katil olabileceklerini varsayacak kadar korkmaya ne zaman başladık ?
Galiba bu tür sevimsiz varsayımlar hep toplumsal ümitsizliğin tırmandığı dönemlerde korku sinemasına konuk oluyor .
Çocukların kelimenin tam anlamıyla " adam öldürmecilik " oynadıkları bir sürü film var .
Bunlardan biri olan The Horsemen ailelerin ihmalkârlıklarını İncil'de yer alan bir kehânete dayandırarak işlenen cinayetlerin sırrını çözmeye çalışıyor .
Çünkü kıyamet gününde ortaya çıkacaklarına inanılan 4 atlı ; savaşı , kıtlığı , salgın hastalığı ve ölümü getiren ulaklardır .
Bu dini olaylardan yola çıkan film , yedi ölümcül günah benzeri bir konuyu işliyor .
Bu sefer oyunun kurallarını bildiğimizi varsayıyoruz , ne de olsa kare kare aynı klişe sahneleri izleyeceğiz .
Aidan , eşinin ölümünden sonra oğulları Alex ve Sean'dan uzaklaşmış , katı bir polis dedektifidir .
Kendisini İncil'de geçen Mahşerin Dört Atlısı'nı temel alan sapık seri cinayetleri araştırırken bulur .
Davada açığa çıkan her yeni bilgiyle uğraşırken , kendisi ve dört şüpheli arasındaki sarsıcı bağlantıyı keşfeder .
Dört Atlı .
Birbiriyle bağlantısı olmayan dört kurban .
Dört acı verici sır .
Bu sırları şu şekilde tanımlamak mümkündür : Birinci at ve binicisi ; kral olan İsa'yı , ikinci at ve binicisi ; savaşları , üçüncü at ve binicisi ; kıtlıkları , dördüncü at ve binicisiyse ; ölümü temsil eder .
Birinci at ve biniciyi izleyen diğer üç at ve binicileri yeryüzünde felaket niteliğinde olaylara yol açarlar .
Bunun nedeni gökte kral konumuna gelen İsa'nın kendi melekleriyle birlikte Şeytan ve onun meleklerini - cinleri - gökten yere atmalarıdır .
Her nedense bu film bana biraz Anamorph'u hatırlattı .
Anamorph'taki durum şuydu : Farklı açılardan bakıldığında aynı resim üstünde değişik şekiller görebilmek yalnızca anamorfik bir teknikti ve dini resimler ( resimlere göre cinayet işleniyordu ) de Rönesans sanatının izdüşümüydü sanki .
The Horsemen için durum biraz farklı .
Çünkü filmde katarsis yaşamayan karâkterlerin yaşadıkları travmalar ile yüzyüze gelip tekrar yaşayarak , elde edemedikleri duygu boşalımlarını sağlamaları ve sorunlarından kurtulmaları şart koşuluyor .
Bu nedenle The Horsemen sevgi eksikliği yüzünden hayata küsen gençleri ön plana alarak işkolik annelere ve babalara yol gösteren bir film .
Peki The Horsemen ele aldığı bu duyguyla ilgili bir film yapıyor mu ?
İşte o , film için birkaç gömlek yukarıda kalan bir soru .
Zira derinlikli meseleyi ele alıp onu sığ sulara çekmek bu sıralar ana akım sinemanın en çok düştüğü hatalardan biri .
80'li yılların " basit " korku filmlerini andıran ve dini motiflerden beslenen The Horsemen hem mekân hem de öyküleme tekniği açısından retro havası estiririrken , yönetmen Akerlund'un klişe trüklere başvurmuş olması çok absürd .
Çünkü bu tarz filmler zamanında çok yapıldı .
Artık özgün senaryolara ihtiyaç var .
Kısacası yenilik gerek .
Neden mi ?
Çünkü " mistisizm " bir filmin olmazsa olmazlarından .
Tıpkı David Lynch filmlerinde olduğu gibi .
David Lynch sinemasının özü hakkında söylenecek çok şey var .
Parantez açacak olursak ; filmin finaline kadar kimin kim olduğunu , neyin ne olduğunu tahmin etmek zordur .
Her şey çok karmaşıktır ve tüm olaylar zincirleme olarak birbirine bağlıdır .
Biri diğerinin sonucudur ve bu sonuç her zaman değişkendir .
Tüm bunları bir kenara bıraktığımızda üzerinde Mahşerin Dört Atlısı yazan bu afişe bakan sinemaseverin ne düşünmesini bekliyorsunuz ?
Hele ki , korku filmlerinin oldukça revaçta olduğu bir dönemde .
İyi bir korku filmi izlemek isteyenlere göre olmayan The Horsemen ne yazık ki konuyu ciddiyetle ele almak yerine , konunun içini boşaltıp ihtimamla durulan bu meseleyi bir parodiye dönüştürmeyi başarıyor ve ilk başta sarıldığı temaları ve kodları sonradan yerle yeksan ediyor .
Deyim yerindeyse film başladıktan 20-30 dakika sonra katilin kim olduğunu anlıyoruz ama yönetmen Akerlund'un neden bu detayı gözden kaçırdığını hiç anlamıyoruz .
Güya seyircilerin odak noktasını değiştirerek seyircilerin ilgisini başka yöne doğru çeken Akerlund , her şeye rağmen göz boyamayı beceremiyor .
Bir diğer taraftan da , ideal yaşam formlarının altına süpürülmüş / bastırılmış düşleri tercüme eden " öldürme sanatı " , silahların konuştuğu , ölümün hemen yanıbaşınızda pusuya yattığı , güvensizliğin geçer akçe olduğu bir atmosferde makineli tüfek etkisi yaratıyor .
Bu karanlık tabloda seyircilere gösterilen veya gösterilemeyen olayların dayanağının önemli bir vahiy olması durumu biraz lehine çeviriyor .
Çoğu insan kutsal kitaplarda yazılı olan vahiylerden bile bihaber .
Kanımca filmin en olgunlaştırıcı özelliği ; Akerlund'un dini metaforları hikâyenin odak noktasına yerleştirmesi .
Eğer yerleştirmeseydi didaktik olma özelliğini çoktan yitirirdi .
En azından filmi izlerken Mahşerin Dört Atlısı'nın ne demek olduğunu öğrendim .
O halde bilmeyenlere bunu kısaca açıklamak gerek .
Mahşerin Dört Atlısı ; İsa'nın hazır bulunuşunu gösteren alâmetlerle ilgilidir .
Bu kısa bir dönemdir ve bunu İsa'nın Armagedon'daki yargılama için gelişi izlemektedir .
Mahşerin Dört Atlısı , atlarını her zaman bu zaman dilimi arasında sürmektedirler .
Luka'nın 21.bölümünde bu vahiyden detaylıca bahsedilir .
Tuzu eksik bir yemek misali heyecanı tırmandıramayan film vasatların arasına girmeyi hak ediyor .
