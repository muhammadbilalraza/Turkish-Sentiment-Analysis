Slyvester Stallone , 80’lerin hakim türü sayılabilecek aksiyon filmlerinin tartışmasız en büyük oyuncusudur .
First Blood ile girdiği bu tür yapımlarda , stereoidlerle şişirilmiş kasları ve seyirciye pompaladığı bayrak milliyetçiliği ile en çok hatırlanan isim olmuştur .
80’ler bitip de kas adamlarının filmlerine olan ilgi de azalınca köşesine çekilen Stallone’den arka arkaya gelen Rocky ve Rambo jubilelerinin ardından anlaşıldı ki ; Bu adam hala bilet sattırıyor !
Rocky Balboa , oldukça dokunaklı ve neredeyse ilk filme yaklaşan derin bir duygusallık içerirken , Rambo , Stallone’nin sarkan kaslarını , içerdiği gore seviyesindeki şiddetle örtmeye çalışan bir vahşet gösterisiydi .
' Kaba ve aşırı şiddet ' formülünün hala işe yaradığını hisseden bu kurt sinemacının , benzer bir filmle ortaya çıkması kaçınılmazdı ve öyle oldu .
Stallone bu defa eski kahramanları diriltmek yerine , öyle ya da böyle bir şekilde aksiyon sinemasına bulaşmış emektarları toplayıp bir parti yapmak ve aksiyon sinemasının yeni yıldızı Jason Statham’a kavuğu devretmek niyetinde .
Bunun gerçekten de Sly’ın hakkı olduğunu düşünüyorum .
Ayrıca Statham’la birlikte , güreş kökenli Steve Austin ve Randy Couture gibi isimler de ciddi birer aksiyon yıldızı olarak tescillenmiş oluyor .
' Best of the Best'lerin unutulmazı Eric Roberts’da uzun zamandır pek severek oynadığı ' takım elbiseli kötü adam ' rolüne burada da devam ediyor .
Bir sonraki filmde de aynı kıyafeti giyerse hiç şaşırmam doğrusu !
Slyvester Stallone aynı zamanda filmin yönetmeni .
Sürprizsiz fakat tekniği güçlü bir sinemacı ve bu duruma bir itirazım yok .
Staying Alivedan beri yönetmenliğini oyunculuğundan daha çok beğenirim fakat yıllar ona ve Mickey Rourke’e pek yaramamış doğrusu .
Karşılıklı oynadıkları sahnelerde hamura dönmüş yüzleri ile ' plastip şov ' kuklaları gibiydiler .
Sly hiç bir zaman ' bebek yüz ' değildi ama Rourke’un eskiye göre durumu epey acıklı .
Böyle bir kadro biraraya gelince konunun çok önemi kalmıyor gibi . '
Kötü Latin general ve uyuşturucu tacirleri ' gibi suyunun suyu bir hikayenin çok da önemi yok .
Bu , benzerini ancak 80’lerde izleyebileceğiniz türden , kadraja giren her adamın , her binanın , her aracın kurşunlarla delik deşik edildiği ve havaya uçtuğu bir kerosen filmi ! ( bol patlamalı filmler için kullandığım tabir . ) Bu sahneler için kendi arabalarındaki benzini dahi çekip kullandıklarına eminim .
Eski dostlar birarada olsa da eksikler yok değil .
İnsanın gözü bu tür filmlerin gediklilerinden Chuck Norris , Jean Claude Van Damme ve Steven Seagal’i arıyor .
Sly’ın bu isimlere de teklif götürdüğünü ama reddedildiğini bilmeme rağmen yine de üzüldüm doğrusu .
Filmde küçük ve esprili bir bölümde görünen , Sly’ın ' Planet Hollywood ' ortakları Arnold Schwarzenegger ve Bruce Willis’i daha fazla izlemek isterdim .
Film bu haliyle , kariyeri iyice çöken Dolph Lundgren ve şimdilerde unutulmaya başlayan Jet Li’ye yarayacak gibi .
Jet Li demişken , filmin dövüş koreografisini bu alanın efsane isimlerinden Cory Yuen yapmış .
Karate ve güreş karışımı oldukça ilginç bir dövüş stili filme dinamizm katıyor fakat nerede duracağını bilemeyen ve fazla yakınlaşan bir kamera yüzünden takip etmek bazen epey zorlaşıyor .
MPAA ( The Motion Picture Association of America ) sınırlamalarını elinin tersiyle iterek şiddeti göstermekten çekinmeyen bu film eğer iyi iş yaparsa , düşük yaş izleyicilere bilet satabilmek için için lise müsameresine dönüşen aksiyon sinemasının eski karanlık ve kirli ruhunu kazanmasına yol açabilir .
Şahsım adına , olmasını istediğim bir şey bu .
PG - 13 bir ' Terminator : Salvation ' izlediğimde ruhumda oluşan anlamsızlık hala giderilebilmiş değil .
Sonuçta bu filmlerin malzemesi de budur ; şiddet ve kan !
Son söz ; Eğer eski usül , hızlı ama kafası boş , propagandist aksiyonlardan hoşlananlardansanız The Expendables oldukça iyi bir seçim .
80’ler gençlerine ayrıca tavsiye edilir . twitter : murattolga
