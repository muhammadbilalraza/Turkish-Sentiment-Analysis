İktidarın her çeşidiyle bir problemi olduğunu düşündüm hep Lars von Trier'in .
Sistemin üzerimizde kurduğu politik baskılardan , kendi kendimize uyguladığımız içgüdüsel baskılara kadar bir birey üzerindeki her türlü güç gösterisiyle ciddi sorunları var sanki .
Senaryosu Lars von Trier'in elinden çıkma Thomas Vinterberg yönetmenliğindeki Sevgili Wendy ( 2005 ) , iki arkadaşın el ele verip , bütün bu sorunların üzerine aynı anda gittikleri bir film .
Zaman ve mekan kavramından uzak bir Amerikan kasabasında , herkesin bir makinenin dişlileri gibi görev aldığı maden ocağında çalışmayı ret eden gençlerin hikayesi " Sevgili Wendy " .
Stanley Kubrick'in Otomotik Portakal ( 1971 ) ' ında ve David Fincher'ın Dövüş Kulübü ( 19 ) ' ında karşılaştığımız kendi benliklerini bulmak için bir gruba ve onun alışkanlıklarına sonsuz bir bağlılık gösteren gençlerden birkaçı Dick ve arkadaşları .
Ancak kendilerini adadıkları düşünce , adı geçen filmlerden farklı olarak biraz daha metaforik anlamlar barındırıyor içinde , daha değişik çağrışımlar yaptırıyor izleyenlere .
" Sevgili Wendy " , hayatın kendisinden korkarak yaşama , kaybedenliğe sürükleniş , bir objeyi fetişleştirme , aidiyet , öfkeye dönüşen özgüven ve tüm bu söylenenlerin birbirlerine bağlanarak muhteşem bir kurgu içinde görselleştirilmesi kısaca .
Hayatını hep birilerinin iktidarı altında geçirmiş bir karakter Dick .
Babasının zoruyla madenlerde çalışmış , daha sonra dadısının ısrarı üzerine bu işten ayrılmış genç bir adam .
Hep başka birilerinin uzaktan dürtmesiyle harekete geçebilen biri .
Film , daha başladığı andan itibaren Dick'in nasıl bir karaktere sahip olduğunu farklı farklı olaylar eşliğinde gösteriyor .
Bu arada hikayenin içinde yer alan diğer karakterleri de kısa ve önemsiz görünebilecek sahnelerle bizlere tanıtıyor .
Dış mekan olarak sadece küçük bir kasaba meydanında geçen film , tüm bu olaylar olurken mekanın darlığından yararlanarak kasaba halkının sıradan hayatını da göstermeyi başarıyor .
Bu yönüyle karakterizasyon konusunda hayli başarılı bir tablo çiziyor .
Karakterlerin pasifist düşünce yapıları ne kadar barışçıl bir ruha sahip olduklarını kanıtlasa da onların son derece sinik ve korkak yaşamlar sürmelerinin de sebebi .
Hayatlarında yer alan anne , baba veya iş gibi iktidar öğeleri onları ezen , asosyalleştiren kavramlar .
Bunlar ortadan kalktığı anda ise hayatlarına girmiş olan başka bir iktidar simgesi , yani silah onları baştan aşağı değiştirip , içlerindeki gücü keşfetmelerine , özgüven kazanmalarına yardım ediyor .
Silahın , bilinçdışındaki bir eksikliği gidermek , sahiplenmek ve sahiplenilmek için bağlanılan bir fetiş objesine dönüşümü ise film içinde muhteşem vurgulanmış bir konu .
Dick'in , silahı Wendy'e yazdığı mektuplardan , ona davranış biçimine , dokunuşuna , cinselliği bir kadında değil , bir silahta keşfedişine kadar her ayrıntı filmde bizlerin gözüne sokulmadan , sakin bir dille anlatılıyor .
Bütün bu ayrıntılar film dilinin içine hapsediliyor ve Dick ile Wendy arasındaki bağ bizlere sözle söylenmek yerine derinden hissettiriliyor , içimize işleniyor .
Bir objeye bağlanmak ve onları dışlayan , ötekileştiren dünyayı yok sayıp , benzerleriyle beraber apayrı bir dünya kurmak Dick ve diğerlerini kaybedenlikten uzaklaştıran başka bir unsur .
Bir silahı sahiplenmek ve onu neredeyse kendi bedeninin bir parçası yapmak güçlü bir aidiyet duygusu yaratıyor .
Karakterler böyle bir ruh hali içindeyken , hikayenin benzer insanlardan oluşan bir sosyal çevre içinde geçmesi de önemli bir ayrıntı .
Onları kendilerine ortak bir isim verecek kadar gruplaştırması karakterlerin filme olan aidiyet duygusunu pekiştiren bir durum .
Gruplarının adını 19. yüzyılda Charles Baudelaire , Oscar Wilde gibi edebiyatçılar da dahil olmak üzere Dandy olarak tanımlanan bazı sanatçılardan alan karakterlerin giyinişleri , bağlanışları , daha da önemlisi korku , özgüven ve öfke arasında evrimleşen davranışları akımın özellikleri ile de örtüşüyor .
Ve film , hem görsel hem de kurgusal olarak içinde yer alan her parçanın birbirlerine sıkı bağlarla bağlandığını , hikayesinin hem kendi içinde tutarlı olduğunu hem de bütünsel bir anlam taşıdığını hissettiriyor .
Yönetmenin tüm yabancılaştırma öğelerine rağmen bizlerde filmin sistemi içine dahil oluyoruz bu durumda .
Biz de bir gruba ait hissediyoruz kendimizi .
Billy Elliot ( 20 ) ' tan tanıdığımız Jamie Bell'in başarılı oyunculuğu ve 60'ların efsane grubu The Zombies'in unutulmaz müzikleriyle süslenen Sevgili Wendy , dışarından bakıldığında yorumlanabileceği gibi ne bir anti - silah , ne de bir anti
- Amerikan filmi .
Sadece fetişleştirdikleri objelerde hayatlarının anlamını bulan , hayatları anlam kazandıkça belirli bir amaca hizmet etme ihtiyacı duyan bir grup gencin , iktidarın her türüyle savaşma ve içgüdülerine kulak verme hikayesi .
Tüm bu ayrıntıları inanılmaz anlamlı bir kurgu içinde bizlere aktaran Sevgili Wendy kaçırılmaması gereken bir film .
