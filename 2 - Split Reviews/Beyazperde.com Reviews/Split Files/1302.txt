Testere ile başlayan yazım­ - yönetim iş bölümünü Dead Silence ve iki adet Ruhlar Bölgesi filminde sürdüren Leigh Whannell­
- James Wan ikilisi , sektörün kaymağını yapımcı olarak da yemeye başlayalı çok uzun zaman oldu .
Saw'un sayısını unuttuğumuz devam filmleriyle ceplerini dolduran ortaklardan Wan'ın yönetmenlik kabiliyetleriyle sivrilip ' 20 sonrası Amerikan korku geleneği'ni tek başına sırtlamasında kuşkusuz ki Whannell'in payı büyük . Wan'ın yeni Insidious'un yönetmenlik koltuğuna oturmayacağını öğrendikten sonra bitmesi gerektiğini düşündüğüm serinin tek olası umudu diğer ebeveynin koltuğu devralması olabilirdi .
İlk yönetmenlik tecrübesini yaşayan Leigh Whannell'ın kendi yarattığı mitolojiye ne gibi dokunuşlar yapacağı , hepimiz için ­çok olmasa da­ merak konusuydu .
İlk iki filmin öncesine giden Ruhlar Bölgesi : Bölüm 3 , ' Lambert Vakası'ndan bir kaç yıl önce ' yazısıyla açılıyor .
Medyum Elise'nin kapısı çalınıyor ve ölen annesiyle iletişime geçmek isteyen Quinn'le tanışıyoruz .
Lambertlerin yerini Brennerların alacağı bu ön bölüm , Quinn'in arayışlarının başına musallat ettiği ' nefes alamayan adam ' ve Elise'in emekliliğini rafa kaldırtacak ' öznel hesaplaşmalarıyla ' örülüyor .
Elise'in Specs ve Tucker'la kurduğu takımın tanışma süreci ve baba Lambert'i terörize eden yaşlı kadının nereden geldiği gibi zayıf eklemelerle seriyi zenginleştirme düşüncesinde olan Whannell'in ' yeni materyal üretmek ' konsunda sınıfta kaldığı açık .
Yaratılan dünyayla ilgili tüm olumlu getirilerin ilk iki filmde harcanması , Bölüm 3'ü Ruhlar Bölgesi'ne öykünmüş bir seri üretim mahsülü gibi gösteriyor .
Buna ek olarak merkeze alınan aileler arasındaki nitelik farkı fazlasıyla göze çarpıyor .
Problemin ' anne figürü eksikliğine ' dayanan temeli , ' yardımcı olan iyi ruh ' fikriyle kapatılmaya çalışılıyor . Quinn'i tıpkı ilk filmdeki Dalton gibi yatağa mahkum ederek ' gelebilecek tehlikelere karşı ' savunmasız bırakan Whannell , bir yandan kendini tekrarlarken bir yandan da James Wan'ın güvenli bölgesinde dolaşıyor . Wan'ın takdir edilesi görsel zekasıyla oluşturduğu korku sekanslarının yerine sıçratma üzerine kurulu korku anlayışı benimsenirken , sürdürülebilir gerilim kaf dağının ardına kaçıyor .
Tabii ki bu bir tercih meselesi ve koltuğundan ortalama 10­ - 12 cm .  zıplamayı sevenler için Bölüm 3 biçilmiş kaftan .
Serinin belli belirsiz çekiciliğinin en önemli ayırt edici unsuru olan ' uzaklar ' tasviri , maalesef bu sefer hedefi tutturamıyor .
Öteki taraftakilerin akılda kalıcı renkli tasarımlarıyla bizi kendine bağlayan serinin , upuzun koridorlar ve kapılar ardında pespaye ' arada kalanlara ' eğilen hali tek kelimeyle ' şatafatsız ' görünüyor .
Ruhlar Bölgesi özelinde bu tanım kaçınılmaz olmalıydı .
Ön bölüm olmak için gereken zenginliği barındırmayan ancak ' bilinmez ' diyebileceğimiz şeyler konusunda da son bir çabayla sıfırı tüketen Ruhlar Bölgesi : Bölüm 3 , kötünün iyisi olarak hafızalardaki yerini alıyor .
Yarın unutmak şartıyla . firat_atac@hotmail.com
