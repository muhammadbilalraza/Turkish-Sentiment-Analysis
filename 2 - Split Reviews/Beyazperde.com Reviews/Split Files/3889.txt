Haftanın romantik komedisi , bir Fransız filmi .
İsmi Woody Allen'ın filmlerini çağrıştırıyor diye düşündüyseniz , yanılmadınız .
Zira , film kendisine bir methiye . 
Woody Allen'ın şehirleri anlatan filmleri , hele ki en son filmi Paris'te Gece Yarısı ( Midnight in Paris ) , filmin yönetmen ve senaristi Sophie Lellouche'yi çok etkilemiş olmalı ki Paris - Manhattan'ın başrol oyuncusunu , Paris'te yaşayan ve Woody Allen'a hayran olan bir genç kadın olarak yaratıyor .
Alice Taglioni'nin ( kemikli yüz ve vücut yapısı , hafif erkeksi halleriyle Hilary Swank'i , buna rağmen masum , doğal yüz ifadesi ve renkli gözleriyle Heidi Klum'u hatırlatan , değişik bir fiziği var ) canlandırdığı bu genç kadın , genç kızlığından itibaren , pek de kadınsı değildir , doğal , makyajsız , abartısız bir tarzı vardır .
Hayat görüşü de böyledir , kitap okumayı , film izlemeyi , hayat hakkında düşünmeyi sever , etrafındaki diğer insanlardan farklıdır , sevgilisi yoktur çünkü onun dünyasını kimsenin anlamayacağını düşünür .
Odasındaki Woody Allen posteriyle devamlı olarak konuşmakta , güya ondan cevaplar duymaktadır .
( Burada Woody Allen'ın kendi sesinden İngilizce cümleler duymaktayız ) Allen , Alice'e sürekli olarak hayatı anlatmakta , cesaret verici cümleler kurmaktadır .
Örneğin : yetenek bir şanstır ama asıl ihtiyacımız olan şey cesarettir der Allen ona . 
Alice'in ailesi ise onun için endişelenmektedir .
Yaşı biraz daha ilerlediğinde , kendilerine ait olan eczaneyi Alice'e devreder babası .
Alice burada sadece ilaç değil aynı zamanda DVD'ler de bulundurmakta , depresyonda olduğunu gördüğü hastalara iki - üç adet Woody Allen filmi vererek , onları asıl böyle iyileştirdiğini düşünmektedir .
Ablasının eşi Pierre'e hayrandır , onun gibi bir eş istemektedir , Pierre de ona bir arkadaşını ayarlar .
Hayatının aşkını bulmuştur sanki Alice , Vincent , hem yakışıklı , hem kibar , hem Woody Allen ve caz konusunda uyumlu , hem de sevgi doludur .
Bir insan daha ne ister ki ?
Acaba mutlu olması için yeterli olacak mıdır Vincent , yoksa asıl aşkı hiç ummadığı biryerde mi bulacaktır Alice . diyelim ve daha fazla ipucu vermeyelim film hakkında .
Ama filmin kısa bir sahnesinde Woody Allen'a da şahsen rastlayacaksınız , bunu da söylemeden etmeyelim . 
Romantik komedilerin sürüyle çekildiği , hele ki Fransız romantik komedilerin artık hep aynı tadı verdiği bugünlerde , türün şaşırtıcı derecede düzgün , derli toplu ve zeki bir örneğiyle karşı karşıyayız .
Oyunculuklar çok iyi seçilmiş bir kere .
Üstelik o kadar güzel konumlandırılmışlar ki , örneğin Alice'in aşkı bulduğunu sandığı yakışıklı Vincent , aslında o kadar " içi boş " bir karakter olarak bırakılmış ki , adeta tırnak içinde mükemmel erkeği temsil ediyor olduğu gözümüze sokuluyor .
Bunu bile bile yapıyor yani , bu gerçekten bir başarı .
Çünkü filmdeki diğer karakterler oldukça üç boyutlu .
Hepsiyle özdeşleşebiliyor , onlara karşı sempati besleyebiliyor , onları tanıdığımızı hissedebiliyoruz .
Fakat Vincent , bir gölge gibi filmde , sadece bir temsil , ve öyle de olmalı .
Bu gibi detaylar filme derinlik katıyor ve filmi , özensizce çekilmiş herhangi bir romantik komediden ayırıyor . 
Filmin varacağı nokta şaşırtıcı değil , olayların nereye gideceğini önceden kestirebiliyorsunuz .
Özellikle de çoğu aşk filminde mükemmel kadınlar ve mükemmel erkeklerin mutlu sona ulaşması klişesinden uzun süredir vazgeçildiğini göz önünde bulundurursak .
Fakat olayların nereye gideceğini kestirebiliyor olmak , o sona gelmek istememeyi getirmiyor izleyiciye , aksine , bile bile izlemek istiyorsunuz izleyici olarak ve açıkçası bu dozda romantizm iyi geliyor doğrusu . 
Romantik komedilerin ciddiye alınması zordur ama bu film zaten kendisini bile çok fazla ciddiye almıyor , samimi bir film , bunu hissettirdiği için de keyifle izliyorsunuz , zeki esprilere gülerek , çocuksu romantizmin tadını çıkartarak .
Hele ki Woody Allen filmlerini sevenlerdenseniz , eski filmlerinden bazı karelere bile rastlayacak , keyif alacaksınız .
Paranızın boşa gitmeyeceği , kaliteli bir seyirlik . 

twitter : @blossomel
about.me / meliszpirlanti
