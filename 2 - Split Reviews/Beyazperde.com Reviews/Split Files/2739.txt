Bu yılın sürpriz filmlerinden biri Capote . ve OltadaBalık ÇantadaKeklik gibi filmlerin yakışıklı oğlanı olarak tanıdığımız aktör Dan Futterman'ın senaryosuyla düşük bütçeli bir biyografi olarak ortaya çıktığında , bu yılın ödül sezonuna böylesine damgasını vurabileceğini pek düşünmemiştik .
Fakat En İyi Film dahil 5 dalda aday gösterildiği Akademi ödüllerinden , Philip Seymour Hoffman'a En İyi Erkek Oyuncu Oscar'ını kazandırarak ayrıldı .
Film , 20. yüzyıl Amerikan edebiyatının en önemli yazarlarından biri olan Truman Capote'nin , en önemli eseri sayılan In Cold Blood'ı ortaya çıkarış sürecini anlatıyor .
Kansas eyaletinde işlenen bir cinayetten gazeteler aracılığıyla haberdar olan Capote , bu olay üzerine bir yazı hazırlamak için , çalıştığı New Yorker dergisinin editörünü ikna ediyor .
Fakat yazının içeriği bir makalenin boyutlarını aşıp Amerikan edebiyatının çehresini değiştirecek bir romana dönüşüyor .
Capote , farklı katmanları olan bir film .
Asıl amacı , bir olaydan ziyade bir adamı ve bir yazar olan bu adamın en ünlü eserini yaratım sürecini anlatmak .
Özellikle sevilesi bir adam da değil bu .
Kitabı için birçok kez görüştüğü ve samimi olmayan bir yakınlık gösterdiği idam mahkumu Perry Smith'in yardım beklentileriyle ilgilenmiyor ama buna rağmen adamın boş yere umutlanmasına da göz yumuyor .
Sansasyonel ve gerçekçi bir eser ortaya çıkarmak onun esas önceliği .
Bu uğurda sahte bir dostluk göstererek bir idam mahkumunu boş umutlarla beslemekten çekinmiyor .
Bütün bu süreç kendisi için de yıpratıcı olsa bile .
Truman Capote'yi bütün sivri ve ilgi çekici taraflarıyla ele alan film , ona karşı yine de mesafeli .
Seyirci daha ziyade , ahlaki açıdan daha doğru bir noktada durduğunu hissettiğimiz Harper Lee ile bağ kurabiliyor .
Bu arada , Lee'nin de kendi başyapıtı " Bülbülü Öldürmek " ' i aynı dönemde yazmış olması filmin biyografik boyutunu zenginleştiren bir detay .
Çok kolaylıkla karikatüre kaçabilecek kadar uç fiziksel özellikleri olan bir karakteri canlandıran Philip Seymour Hoffman , Oscar dahil kazandığı bütün ödüllerin hakkını veren , tutarlı , hiç aksamayan bir performans çıkarmış .
Yıllardır neslinin en yetenekli oyuncularından biri olduğunu defalarca kanıtlamış olan Hoffman başta olmak üzere tüm oyuncular filmin başarısında büyük pay sahibiler zaten .
İlk sinema filmini yöneten Bennett Miller'ın kamerası neredeyse hiç oynamıyor .
Bırakın Hollywood sinemasını , tüm dünya sinemasında bile son dönemde bu kadar çok sabit kadraj çalışılmış bir film izlememişim gibi geliyor bana .
Tabii bu gibi anlatım öğeleri filmin düşük bütçesiyle de doğrudan ilişkili .
Ama Miller öyle bütünlüklü bir üslup oluşturmuş ki , bunu filmin avantajı haline getiriyor .
Kamera hareketi , hatta çoğu kez mizansendeki hareket yerine ; oyuncularına odaklanıp onlara karakterlerini yaratacak zaman tanımayı ve senaryodaki dramatik harekete güvenmeyi tercih ediyor .
Elinde böylesine iyi bir senaryo ve oyuncu kadrosu olunca da gerisi zaten kendiliğinden geliyor .
Capote , In Cold Blood adlı romanın yaratım süreci üzerine güçlü bir film .
Kısıtlı bir izleyici kitlesine hitap ettiği kesin .
Ama ağırbaşlı , entelektüel , zorlayıcı filmlerin de bu topraklarda bir izleyicisi olmalı .
Bu arada , Truman Capote'nin hayatındaki aynı döneme dair , prodüksiyonu da yaklaşık olarak aynı dönemde gerçekleştirilmiş bir başka filmin ( Infamous ) bu sene içinde gösterime gireceği bilgisini de aktaralım .
