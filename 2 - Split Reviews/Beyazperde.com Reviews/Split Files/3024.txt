“İnsanların , hele de iflah olmaz romantiklerin , en hassas duygularına değen yazar Nicholas Sparks , hikayelerinde , karakterleriyle ( kurbanları demeliyiz belki de ) uğraşır , rahat bırakmaz pek .
İyi ve güzel , zengin kız ile fakir erkek ( ya da tersi ) aşık olurlar birbirlerine .
Sınıfsal farklar , doğal uzantısı aileler , geçmiş ya da olaylar , aşklarına olmasa da , gölge düşürür birlikteliklerine .
Öte yandan aşkın yıkıcılığı yerine hissettirdikleri saçılır her yana .
Hastalık hatta ölüm bile trajik olmaktan çıkıp aşkın kanatları altına giriverir .
" Bu satırlar , çok satan kitaplarıyla ünlü Amerikalı yazar Nicholas Spraks'ın romanından sinemaya uyarlanan Unutulmaz Aşk ( Best of Me ) için yazılmıştı . Aşkın Seçimi ( The Choice ) de aynı anlatı yapısıyla daha önceki Sparks uyarlamalarıyla öyküsel benzerlikler taşıyan bir film . Peki nedir bu benzerlikler , biraz açalım : Hepsi iyi ve güzel insanlardan oluşan steril bir dünyada , tesadüflerin bir araya getirdiği asıl kız ile asıl oğlan , - genelde - önce düşman , sonra aşık olurlar birbirlerine . Kısa sürede sevgi ve mutluluğa boğulurlar ama , yanında , bolca hüzün ve trajedi vardır hikayelerde . Kimi zaman geriye dönülür , taraflardan biri eşlik eder dış sesiyle . Kolay değildir işleri ; eski / yeni sevgili , sınıfsal çatışmalar ( The Notebook ) , engeller ( Dear John ) ya da acı bir olay ( Nights in Rodanthe ) gölge düşürür birlikteliklerine . Aşkın Seçimi’nin aşıkları Travis ( Benjamin Walker ) ile Gabby'nin ( Teresa Palmer ) öyküsünde de ortak izler bulmak mümkün . Bu serüvende Gabby ayakları yere basan , son derece disiplinli bir tıp öğrencisidir . Travis ise sadece gününü gün eden , gelecekle ilgili hiçbir planı olmayan , zamanını sıradan ilişkiler peşinde harcayan biridir . Komşu olan ikili , başlangıçta pek anlaşamasalar da yavaş yavaş romantik aşka yelken açar . Mekanlar , yan karakterlerin varlığı , hatta kostümler bile az ötemizde fanus içinde başka bir dünya olduğu izlenimi uyandırıyor . İşte bu dünyayı inandırıcı kılmak için melodramatik hamleler yapan hikayede kader de ağlarını örecek , sözünü söyleyecektir elbet . Aynı amaca hizmet etmesi çok mümkün dünya güzeli köpekleri izlemekse her daim zevk . Yönetmenliğini Ross Katz'ın üstlendiği , senaryosunu Bryan Sipe'ın yazdığı Aşkın Seçimi , farklı ve özgün bir romantizm bekleyenleri hayal kırıklığına uğratabilir ; ancak film Nicholas Sparks hayranlarını ve bu türün seyircisini eli boş göndermeyecek , Sevgililer Günü temasına uygun , " hani o kendini iyi hissettirenlerden " bir aşk filmi . Haksızlık etmeyelim ; özgün , farklı bir şeyler arayanlar için yenilik yok dedik ama , sonundaki çok finalli ilginç kapanış , kolay bulunabilecek bir fırsat değil doğrusu !
