Sadi Celil Cengiz’in sektörde var olma çabalarını takdir ediyoruz ama ‘Olaylar Olaylar’ adıyla senaryosuna imza atıp , büyük şeyler anlatıyorum kafasına girdiği filminin büyük bir sorunu var .
Yani ‘balık baştan kokar’ misali başlıyor filmin aksaklığı .
Ortada bir senaryo , ilerleyen bir olay örgüsü yok .
Aslında bir skeç olarak yazılmış metnin uzatılmış , tekrarlanmış , sıkıcılaştırılmış ve sıkıştırılmış durumunu izliyoruz !
Haldun Derman karakteriyle kendini var ettiği filmde Cengiz başarısız bir klip yönetmenini canlandırıyor .
İlahi klipleri çekiyor ve başrol oyuncusunun içkili olarak magazincilere yakalanması onu bitiriyor .
Tası tarağı toplayıp memleketi Samsun Çarşamba’ya gidiyor ve filmin olaylar olaylar kısmı ne yazık asla yaşanamıyor .
Cengiz’in bir taşra kurnazlığı hikayesi yaratmak istediği ama bunu başaramadığını sıkılarak izliyoruz .
Çünkü film bir televizyon kanalınız olsa neler yapardınız , hangi programlara imza atardınız şeklinde gelişiyor , pardon daha doğrusu gelişip serpilemiyor .
Galiba bu şundan kaynaklanıyor , ülkede komedi potansiyelinin yüksek bir payı olduğunu düşünen , bu pastanın bir dilimine uzanmak isteyen ve kendini komedi arenasında görmek isteyen oyuncuların özgüveninden !
Ortalık komedi bataklığına dönmüşken , hatta filmler birbirinin üstüne basıp bu bataklıktan çıkmaya çalışırken bu senaryo ‘ne alaka’ diye sormak istiyorum .
Gerçekten filmde bir akış , gelişme ve sonlanış yok , o yüzden pek bir şey de yok !
Gelelim Fırat Tanış ‘a !
Fırat Tanış’ı seviyoruz ama her filme daldan dala atlayan Tarzan misali girmesine ben kendi adıma biraz tuhaf bakmaya başladım .
Yani seçme ve seçilme hakkını kaybetmiş gibi davranıyor !
Tabii bu kendisini ilgilendirir ama biz ufaktan uyarımızı yapalım yine de .
Bu filmin yazısını kısa tutuyorum .
Kaybeden bir adamın düze çıkmayan hikayesi diyebiliriz .
Ondan da ötesi yok .
Çarşamba’nın güzelim coğrafyasında güzel bir yol tutturamamak Sadi Celil Cengiz’in şanssızlığı diyelim !
Daha güzel hikayeler ve çarpıcı karakterlerle karşımıza çıkması dileğiyle . twitter . com / BanuBozdemir
