Bir önceki filmi Mustang ile izleyicileri ve sinema yazarlarını ikiye bölen Deniz Gamze Ergüven ,  Kings filmiyle daha güvenli sularda kulaç atıyor diyebiliriz .
Bu kez Karadeniz’den ve hikayenin yarattığı fantastik ortamdan bir hayli uzaklaşan yönetmen 1992 yılında Los Angeles’da yaşanan gerçek bir olayın arka plan atmosferini kurmaya çalışıyor ve nispeten kuruyor da … 
Afrikalı kökenli Amerika vatandaşı Rodney King’i darp eden polislerin serbest bırakılmasıyla başlayan olaylar sırasında sokak çocuklarına bakan ve onları koruma altına alan Millie’nin etrafında dolanıyor hikaye .
King hikayenin eksenini oluştursa da filmin içinde yer almıyor .
Ailelerinden bir şekilde kopuk yaşayan çocukları , imkanları olmamasına rağmen bağrına basan Millie rolüyle Halle Berry  iyi bir iş çıkarıyor .
Hem koruyucu anne , hem siyahi olmanın zorluklarını bize nispeten hissettiriyor .
Ama ailenin dışarıdan gelen etkiler dışında kendi içinde de sorunları var , bu hal tam bir karmaşa yaratıyor .
Tabii Millie bu kadar ekonomik zorluk içerisinde bu kadar çocuğu nasıl sahiplenebiliyor orası da biraz muamma kalıyor .
Yine de Ergüven’in bu karmaşanın üstesinden iyi bir biçimde geldiğini söylemek mümkün . 
Film trajik kurduğu anlara iyi bir pansuman aracı olarak ironi ve mizahı katıyor ama bu anlar mahallenin asi , sinirli ama bir anda boyut değiştiren abisi , beyaz adamı Obie ve Millie arasında yaşanacak olan bir aşkın temelleri için yaratılmış görünüyor ki süpermarketin önünde yaşananlar bir hayli absürd bir boyut yaratıyor .
Film olumluluk , bir iyilik hali yaratmaya çalışıyor , ama bir yandan kamerayı ana caddeye çevirdiğinde hala kan gövdeyi götürüyor . 
Film akıp giden çatışma konusunun içine bir de ergen aşkı ve ulaşılamazlık gibi bir kavram ekliyor ki , hikaye biraz daha tökezliyor .
Zaten zayıf olan karakterler ifade bulamamış bir patlamanın karmaşasında iyice geri planda kalıyor .
Ortaya Millie ve Obie çıkıyor .
Ama yine de dediğim gibi Ergüven sahiplendiği konuyu sorunsuza yakın bir biçimde sona doğru ulaştırmayı başarıyor .
Her ne kadar 1992 yılında yaşanan olayların uzağında kalıp , biraz daha kendi hikayesinin derdine düşmüş olsa da …
Toplumsal bir olayın arka planında kalan hayatların izini süren yönetmen , Mustang’teki uzak ve mesafeli tavrının aksine daha sıcak , daha olağan ve ayakları yere basan bir hikayeye imza atıyor .
En azından nerede başladığı ve nereye gittiği belli .
Tabii kariyerini kurma noktası olarak ‘dışarıyı’ tercih eden Ergüven’in bundan sonra nasıl ve nerde geçen bir hikayeyle karşımıza geleceği de merak unsuru … 
twitter . com / banubozdemir
