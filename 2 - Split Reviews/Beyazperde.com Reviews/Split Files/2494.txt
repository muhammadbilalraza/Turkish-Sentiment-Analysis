Boksör filmlerinin ritüelini izleye izleye çözdüğümüz için Panamalı dünya şampiyonu ünlü boksör Roberto Duran'ın hayatını konu alan Hands of Stone / Demir Yumruk filmini biraz eski bir dostun hayatını  izler gibi izledim .
Yani varoşlardan çıkan ve vurduğunu deviren yumrukların , para ve şöhret basamaklarını tırmanırken yaşadığı kafa karışıklığı ve attığı son bir altın yumrukla kendini , ailesini ve şöhretini kurtarması konu ediniliyor .
Ama film tüm bu klişelere rağmen temposuyla kendini izletmeyi başarıyor .
Tabii işin içine artık antrenörlüğü bırakmış Ray Archel'in girmesi ve Duran sürekli bu yaşlı adamı rencide ederek başarıya ulaşmasının  da arka planı da anlatılıyor .
Aslında anlatılan tam anlamıyla bu .
Panama kanalından dolayı Amerika'ya ve Amerikalılara her daim diş bileyen Duran'ın sporu centilmenlikten çok dövüş , öc alma ve hırs olarak algılaması ve öyle yaşaması .
Karısıyla olan ilişkisinde de sürekli didişme hali yaşayan bu boksörün en iyi olduğu alanlardan biri de çıktığı topraklardaki yoksul çocukları , insanları unutmaması , onlara sahip çıkması . 
Demir yumruk lakabıyla ünlenen ünlü boksörün hayatı birçok bileşkeyi harmanladığı için ortaya sadece boksa dayalı değil insan ve zaaflarına ilişkin detayları da ortaya çıkarıyor .
Kötü huylu hırsın kazanımlar sağlamadığı aksine kaybettirdiği üstüne basa basa vurgulanıyor ki Duran'ın hayatı da çoğunlukla bunlardan oluşuyor .
Tabii bu tarz filmlerde etkili boks sahneleri , vuruş ve detayları yakalaması filmi bir tık yukarıya taşıyan detaylar .
Bu anlamda yönetmen Jonathan Jakubowicz etkili detaylara imza atıyor . 
1964'ten 1983'e kadar uzanan süreci anlatan film Duran'ın çocukluğuna ve çok sevdiği karısına ilişkin detayları bir aşk filmi havasında yansıtıyor .
Bir de yapımında ölümler olan , Amerikalı bir valinin atanıp kontrol ettiği kanala karşı yürütülen protestolar da filmin bir bölümünü kapsıyor .
Film büyük bir yapım olduğunu ima eden her şeyin altına stüdyo kalıpları ve renkleriyle imza atıyor .
Filmin yeni bir söylemi , yeni bir anlatımı yok , ki zaten bu tarz şeyler beklemiyoruz .
Duran'ın çocuklarına ve onları yetiştiriş tarzına uygun bir şeyler görmek iyi olabilirdi . 
Tabii filmde dünya şampiyonu boksör Sugar Ray'le olan tartışmalarını da yabana atmamak lazım .
Duran ülkesinin ve çocukluğunun acısını hep çıkarmak ister gibi hep saldırı halinde .
Filmin annesi ve kardeşlerine dair sonrasına ilişkin bir ipucu vermemesi de ilginç .
Onlar için mango çalan büyüyünce onları mutlu etmek için elinden geleni yapardı zannımca . 
Robert De Niro'yu her daim yaşlanan haliyle de olsa önemli rollerde görmek mutluluk verici .
Edgar Ramirez ise Duran'a iyi sahip çıkıyor ve demir yumruk'a hakkını veriyor .
Bildik bir başarı öyküsü olsa da izlemeye değer . 
Twitter . com / BanuBozdemir
