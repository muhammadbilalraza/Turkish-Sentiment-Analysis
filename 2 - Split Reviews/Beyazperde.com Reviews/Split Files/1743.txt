Hollywood filmleri çeken şu Fransız yönetmen / yapımcıyı sevenler çok .
Bahsettiğim kişi Luc Besson .
Ses getiren ilk filmi çevirdiği üçüncü film olan " Subway "
( 1985 ) .
Filmin bize kazandırdıkları daha önce sadece " Greystoke : The Legend of Tarzan , Lord of the Apes "
( 1984 ) ' de kayda değer bir rol kapmış olan Christopher Lambert ( ki asıl patlamasını 1986 yılında " Highlander - İskoçyalı " adlı nefis filmle gerçekleştirecektir ) ve paten kayma merakı oldu .
Sonra gelen tüm filmleri ilgiyle izlendi .
Şu yazıda en son filmi " The Messenger : The Story Of Joan Of Arc "
( 19 ) ' a kısaca değinelim isterseniz .
Bir kere filmde kimler yok ki : Milla Jovovich ( " The Fifth Element " ) , John Malkovich ( şu " Being John Malkovich " adlı filmi çok merak ediyorum . Kaç daldada Oscar heykelciğine aday oldu ha . ) , Faye Dunaway ( en son " The Thomas Crown Affair " ' de vardı ) , Dustin Hoffman ( lütfen bir daha " Sphere - Küre " gibi filmlerde oynama ) , Tcheky Karyo ( yürüyen karizmam benim ) Sinemaya girerken 160 dakika dayanabilecek miyiz korkusu vardı içimde .
Zorlu bir 15 dakikadan sonra filmin devamı kolayca geldi .
Bir kere Joan karakteri fazla " kutsal " gösterilmemiş .
Fransızların milli değerler konusunda ne kadar hassas olduklarını heriflerin Ingilizce'yi öğrenmemekte inat etmelerinden kolayca anlaşılabiliyor .
Bir dönem Fransız kökenli bir şirkette çalışıyordum .
Allah düşmanımın başına vermesin .
Neyse .
Bu açıdan film kocaman bir artıyı hak ediyor .
Joan sıradan bir insan ( ölümlü ) olarak sunuluyor .
En büyük özelliği zor durumlar karşısında kendisini ve sınırlarını aşmaya başlaması .
Bilhassa x Dustin Hoffman ile karşı karşıya kaldığı sahnelerde içinde bulunduğu ikilem başarılı .
Yan karakterlerin hepsi nefis .
Seyrederken son dönem Disney filmleri geldi aklıma .
Hani has karakterin yanında bir hayvan , çaydanlık veya heykelden oluşan " side - kick " tayfası olur ya .
Şu komutanların oluşturduğu kare as aynen bu hisleri uyandırdı bende .
Filmin tüm mizah unsurunu oluşturuyorlardı .
Neyse ki Besson komedi olayını " The Fifth Element " ' teki kadar abartmamıştı .
Herşey tam dozundaydı .
Savaş sahnelerini " Braveheart - Cesur Yürek " ile karşılaştırmaya kalkanlar olacaktır .
Hiç gereği yok .
Sonuçta Luc Besson bizi yine hayal kırıklığına uğratmamayı başardı .
Bu arada Oscar adayları açıklandı .
Basın gösterimini kaçırdığım " American Beauty - Amerikan Güzeli "
8 dalda aday .
En iyi film dalında aday olan eserlerin hiçbirini izlemedim .
" The Sixth Sense - Altıncı His " ' sin sonu bana söylendiği için filme gidip gitmeme arasında karar veremiyorum .
Oyuncu olarak adaylıklarına sevindiğim şahsiyetler Sean Penn , Kevin Spacey ( " Usual Suspects - Olağan Şüpheliler " ve " Se7en - Yedi " ile nasıl peşpeşe iki bomba patlatmıştı ama ) , Tom Cruise ( hey hey hemen itiraz etmeyin , o değişimi başarmışlardan ) , Jude Law ( hayatımda izlediğim en iyi aşk filmlerinden biri olan " Music From Another Room - Yan Odadan Melodiler " ' de onu pek bir sevdim , takdir ettim ) , Julianne Moore ( son dönem filmlerinin hepsinde iyi , bıraz fazla film çevirmeye başladı ) .
Kapanışı pek bir nefis Toni Collette ile yapalım .
" Muriel's Wedding "
( 1994 ) ' i bulun ve izleyin Oscar ödüllerine daha çok var ama benim bir dahaki yazıma sadece bir hafta var .
Eyvallah .
