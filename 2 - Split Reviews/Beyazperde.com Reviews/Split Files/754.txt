Still Alice / Unutma Beni konusuyla olduğu kadar oyuncu performansıyla da dikkat çeken bir film .
Alice Howland’a can veren Julianne Moore hem Altın Küre de hem Bafta da en iyi kadın oyuncu ödülünün sahibi oldu .
Darısı Oscar’a mı desek ?
Gerçekten de zorlayıcı bir rol olsa gerek , hayatı boyunca emekle eklediklerini çabucak kaybeden birini oynamak !
Filmi izlerken en yakın örnekleme olarak aklıma ünlü yazar Iris Murdoch’un hayatını anlatan Irish filmi geldi .
O da çok dolu dolu ve sevgi dolu bir hayatın ardından alhzeimer hastalığının pençesine düşüyor ve dolu dolu olan beyninin can yakıcı bir şekilde boşalmasını anlatıyordu .
Irish filminden sonra şunu düşünmüştüm , aynı şeyi Unutma Beni için de hissettim : Alzheimer herkes için çok kötü ( bu anlamda Yeşim Ustaoğlu’nun Pandoranın Kutusu inanılmaz etkiliydi ) ama sanırım üreten , yazan , anlatan birisi için daha trajik bir son yaşatıyor .
Beyni tıkır tıkır çalışan , yazan ve bunu başkalarına taşıyan ( kısaca kelimelerle oynayan diyelim ) bir insanın unutması kesinlikle daha acı !
Zaten film bu konuda da açıklama getiriyor okumuş etmiş insanlarda daha tesirli olduğunu söylüyor hastalığın !
Film Lisa Genova’nın aynı adlı romanından uyarlama .
Yazarın nörobilim dalında doktorasının olması hikayenin gerçek gözlemlere dayanma ihtimalini güçlendiriyor .
Yazardan bahsetmişken hemen yönetmenden de bahsedelim .
Filmin iki yönetmeninden biri olan Richard Glatzer 2001 yılında konan ALS teşhisi nedeniyle konuşma yetisini kaybettiği için filmi ipad yardımıyla yönetmiş !
Unutma Beni bir kadının dramını anlatırken aynı zamanda ona tanıklık eden bir ailenin dramını da araya eklemlemiş .
Aslında bir aile paslasması , hesaplaşması yaşanıyor .
Hastalığın genetik yapısı ve anneden çocuklara geçme ihtimalinin olması trajediyi ikiye katlarken aile içindeki bireylerin her birinin bu hastalıkla kendi hesaplaşmasını da anlatıyor .
Alice Howland kesinlikle çok güçlü bir karakter olarak çizilmiş , her şeyin farkında ve kendine bu durumu kabul ettirmeye çalışıyor .
Yavaş yavaş unuttuğunu fark ettiği için başka şansı da yok aslında .
Kendisine çektiği ‘unutma videosu’ da gayet etkili bir yer tutuyor filmin seyrinde .
Aile bireylerinin önünde cereyan eden olaydan herkes kendince nasipleniyor .
Ailenin en duygusal ve tutarlı gibi görünen büyük kızı Anna’nın bu hastalık karşısında tavrı gayet soğukkanlı oluyor , üstelik genetik bir miras olarak alacağı ve belki de kendi çocuğuna devredeceği bu hastalığı umursamadan çocuk yapıyor ve anneden uzaklaşıyor .
Erkek çocuk Tom ise filmden ve anneden kopuk resmedilmiş .
Sanki anne ve kızlar arasında yolunu bulmaya çalışan bir film diyeceğim ama bir de baba faktörü var tabii .
Kendisi de öğretim görevlisi olan John karısına tam destek ama bir yerden sonra onun da enerjisi tükeniyor .
Yanında sürekli ve hızlı bir şekilde unutan birinin varlığı onu zorluyor .
Filmin en şaşırtan tarafı tiyatroyla uğraşan , kendisini bulmak uğruna sürekli evden kopup başka şehirlere giden evin küçük kızı Lydia’nın tavrı galiba .
Annesini bu zor süreçte yalnız bırakmıyor ve en büyük desteği oluyor .
Filmin özelliği de bu .
Alzheimer olan kişinin trajedisine ortak olanların ne kadar tahammül edeceği .
Film bunu güzel bir yerden yakalıyor herkesin psikolojisi üzerinden unutma hastalığını unutturmamaya çalışıyor .
Julianne Moore çok fazla filmde karşımıza çıkıyor ve hepsine farklı bir enerji kattığını düşünüyorum , bu film de onlardan biri .
Enerjisiyle yakalıyor seyirciyi !
Bu trajediye ortak olmak gerek diye düşünüyorum . twitter . com / BanuBozdemir
