Bu yıl İstanbul Film Festivali’nin ödül kategorisinde görülmeyen ama benim beğeniyle izlediğim Zer , 1938 Dersim isyanının uzaktan izini sürüyor .
Zer aslında sinemada izlediğimiz , tanıklık ettiğimiz bazı yerli hikayelerin bütünü gibi .
Gayet modern bir sinema diliyle New York’ta açılış yapan film bizim topraklara girince yerel karakterlerin önderliğinde bir arayış ve yol hikayesine dönüşüyor .
Ben arayış hikayelerini sevdiğimden midir nedir , filmin yolunu keyifle takip ettim .
Film unutturulan bir dil , bir kimlik üzerinden yanık bir türkü tutturduğu için duygusal olarak izleyeni etkisi altına almayı başarıyor . 
Babanne Zarife tedavi olmak için geldiği New York’ta hastane odasında torunu Jan için Kürtçe bir türkü mırıldanınca ve devamını getiremeden hayatını kaybedince müzik öğrencisi Jan bu parçanın peşine düşer .
Tabii New York’ta babannesinden ve Türkiye’den bihaber yaşayan bir gencin bir parçanın peşinden gidişini tam hallice ve samimice resmedemiyor film .
Ama Jan olayların içine çekildikçe ve babannesinin rüya diye anlattığı şeylerin kendi hayatı olduğunu anladıkça filmin dokusu da samimileşiyor .
Babanne ve torun arasında birden filizlenen ve onları bir sırrın içine iten detayı Yeşim Ustaoğlu’nun filmindeki nine ve torun ilişkisine benzettim .
Bazen en uzakta hissedilenin en derin duygulara erişebileceğinin güzel bir anlatısı bu bana göre .
Onun dışında Zer’i yermek için değil ama film Özcan Alper imzalı Gelecek Uzun Sürer ve Erol Mintaş imzalı Annemin Şarkısı’yla da benzerlik içeriyor .
Bu anlamda orjinal bir konuya el atmıyor ama konusunu iyi bir şekilde işliyor .
Bu da filmi yitip giden seslerin ve kimliklerin dünyasında yeni bir yola sokmuş oluyor . 
Dersim isyanı da tarihin sayfaları arasına sıkışıp kalmış acılı kimlik , ölüm ve sürgün hikayelerinden .
Öz bunu yaşlı bir kadının hatıraları arasına yarım kalmış bir şarkı tadında sıkıştırıyor .
O şarkının peşine düşen Jan acılı bir tarihin izinde babannesinin duygularına ulaşacak hale geliyor .
Tabii kimliğine ve kendi özüne dair birçok bilgi de nar tanesi gibi ortaya saçılıyor .
Bazı tanıklıklar belgesel tadında , bazı algılamalar masalsı ve gerçeküstü . 
Bu babannenin yarım kalan hayatına adım atan , sevgilisinden ayrıldıktan sonra yalnız kalan ve hayatına bir anlam arayan Jan’ın öyküsü .
Annesini New Yorklu hekimlere emanet eden , annesi ve geçmişiyle arasına koca bir çizgi çeken babanın durumuna da eleştiri getiriyor film .
Jan’ın sevgilisinden ayrılma hikayesinin filmde çok anlamı yok ama üzerinde fazla durulmamış bir detay olarak kalıyor kıyıda köşede .
Jan’ın bir Kürt kızıyla bakışmasının hayata geçmeyen utangaçlığı da bu arada derede kalmanın haline işaret ediyor gibi .
Tüm bu detaylar filmin yoluna su taşıyor . 
Filme adını veren halk türküsü Zer aşıkların kavuşamama hikayesi .
Bu kavuşamama halini yaşamın içindeki ayrılıklara , kimliklere , saklı ve gizli kalmak zorunda kalmış yaşamlara bağlıyor Öz .
Filmin politik bir yanı var ama daha çok yaşama , insan kalmaya yaslanıyor ve bu da hikayeyi daha hissedilir kılıyor . 
Festivalde ödüllendirilmediği için şaşırdığım filmle birlikte Öz’ün daha yetkin bir sinema diline geçiş yaptığını düşünüyorum .
Konunun benzerlerinin olması ,  coğrafyanın tekrarlı ruh hallerine yoğrulabilir .
Seyrciyi o duygusal yolculuğa katacağını düşünüyorum filmin .
Nik Xhelilaj film için doğru bir seçim olmuş , kaybettiğimiz Tomris İncer’i filmde görmek de iyi geldi . 
Zer bir arayış ve yol hikayesi , dediğim gibi seyirciyi bu yolculuğa katacak bir film olmuş .
Film  festivalde sansür kurulunun gösterilmesine izin vermediği bölüm ( ler ) karartılarak seyirciyle buluştu , vizyonda da aynısı olacak sanırım !
