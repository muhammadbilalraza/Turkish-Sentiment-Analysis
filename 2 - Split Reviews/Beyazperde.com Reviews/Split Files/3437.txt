İlkokul öğretmeni Alex ( Matthias Schweighöfer ) , üç yıldır sevgilisi olan Carolin'le ( Mavie Hörbiger ) mutlu mesut yaşayıp gittiğini sanırken , hayatın gerçekleriyle yüzleşmesiyle bambaşka maceralara sürükleniyor .
Yakın Türk arkadaşı Okke'nin ( Elyas M'Barek ) doğum gününde Carolin'in dışarı yansıyan kişiliği fark ediliyor .
İnsanın aklına hemen , esprili ve centilmen olmaya çabalayan Alex , Carolin'e nasıl katlanabildi düşünmeye başlıyorsunuz .
Hastaneden gelen bir telefon tüm gerçekleri ortaya koyuyor , ama Alex ona aşık .
Carolin , atletik yapılı üst komşuları Jens'le ilişki yaşıyormuş .
Jens ( Thomas Kretschmann ) , Alex'in tam karşıtı ve " vahşi . "
Carolin , onunla Alex'le yaşayamadığı fantazilerini yaşıyor .
Hatta sadomazoistçe bir ilişki Carolin'le Jens'in beraberliği .
Doktordan acı gerçeği öğrenen Alex , kederle Okke'nin yerine dönüp çocukluk arkadaşı Nele'den ( Sibel Kekilli ) sıcaklık görüyor , onun dairesine yerleşiyor . 
Bir kadınla bir erkeğin arkadaşlığı nereye kadar gidebilir ki ?
Alex'le Nele'nin arkadaşlığı da bir yere kadar elbette .
Çünkü aşk kaçınılmaz .
Alex , şakacı Okke'nin öneriyle kadınların ilgisini çekecek her şeyi öğrenmeye de çaba gösteriyor .
Erkek vahşi olmalı ve kadınları büyülemeli .
Uçak korkusu da olan Alex , başka erkeklerin tecrübelerini hayatına katmaya çabasına girişiyor Carolin'i etkilemek için .
Önce çapkınlıkla işe başlıyor Okke'nin tecrübeleriyle .
Sonra da güçlü olmak için orman adamı Volker'in ( Milan Peschel ) ormanında baltayla ağaç kesme işine girişiyor .  Filme başka insanların da hikâyeleri katılıyor .
Alex'e ilgi duyan Nele'nin de hayatına şahit oluyoruz .
Nele'nin , Greenpeace aktivisti sevgilisi Etienne ( Pasquale Aleardi ) ise Çin'de pandaların kurtarılması için sürekli seyahatte .
Arada bir hikâyeye dahil oluyor .
Öte tarafta Alex'in aşık öğrencisi Frank , sınıf arkadaşı Henriette'i etkileyebilmek için her şeyi deniyor .
Kadın her yaşta kadın .
Kendi için verilen mücadeleyi takdir ediyorlar eninde sonunda .
Bu romantik komedinin sonunda mutluluk herkese çarpıyor Frankfurt şehrinde . 
Filmi seyrederken doğayı da unutmamak gerekiyor .
Yeryüzündeki tüm memelilerde aşağı yukarı benzer şeyler oluyor .
İster insan olsun ister hayvan , hayat boyunca dişileri etkilemek için daima savaş veriliyor .
Dişiler , nesillerin sağlıklı doğabilmesi için en güçlü erkeği seçiyorlar .
Biz insanlarda farklı olan birşey var .
O da aşk .
Filmi seyrederken insan şunu fark ediyor : Kendin olmak en iyisi .
Bu yeryüzünde senden hoşlanacak biri daima var .
Sorunsa onu bulabilmek .
Alex'le Nele'nin ruhları birbirlerini tamamlıyor ve bütün oluyorlar . 
1980 doğumlu Alman yönetmen Matthias Schweighöfer'in 2011 yapımı " Ne Adam Ama ( What A Man ) " ilk uzun filmi .
Yönetmen daha çok oyuncu olarak öne çıkmış Alman sinemasında .
Schweighöfer , Alman sinemasında komedi oyuncusu olarak yükselen bir değer görülüyor .
Schweighöfer , 2011 yapımı " What a Man - Ne Adam Ama " filminde , iç ve dış mekânları eşitçe kullanmış .
Sinemaskop çekilmiş bu filmde Goethe'nin şehri Frankfurt'u da seyretmek müthiş .
Almanya'nın güneybatısındaki şehrin içinden Main Nehri akıyor .
Orman sahneleri Frankfurter Stadwalt'ta , yani Frankfurt Kent Ormanı'nda çekilmiş .
Göçmen nüfusun yoğun olduğu şehir , Avrupa'nın ekonomik anlamda en zengin şehri .
Filmde , Main üzerindeki köprüleri de görüyorsunuz bol bol .
1980'de Almanya'da doğmuş Sibel Kekilli , en aşağıdan yukarıya çıkmış bir oyuncu .
Dibe vurmuş hayatı , önemli yönetmenlerden Fatih Akın'ın keşfiyle değişti .
Kekilli , bugün Alman sineması içinde saygın bir yere geliyor .
Kekilli'nin saygın festivallerinden oyuncu dallarında önemli ödüller kazandığını da belirtelim .
Alman sineması onu geçmişiyle değil şimdiki haliyle değerlendiriyor ve önemli filmlerde oynatıyor .
" Ne Adam Ama " filminin dünya dağıtımını Hollywood'un büyük stüdyolarından Fox'un üstlendiğini belirtelim .
Yönetmen - oyuncu Schweighöfer'in filmdeki espriler zaman zaman insanı güldürüyor .
Filmde belden aşağı esprilerin olduğunu da yazalım .
Almanca ve Türkçe konuşmaların duyulduğu filmde Mustafa Sandal'ın " İsyankâr " şarkısı da kulağınıza geliyor .
