Emin Alper üçüncü filmi Kız Kardeşler'i de mekânsal ve duygusal bir çıkışsızlığa mahkum etmeyi başarıyor .
Bana göre en başarılı filmi Tepenin Ardı’ndaki tekinsizlik duygusunu burada da zaman zaman yakalamak mümkün .
Hatta mekanlarda ortaya çıkan gizil kimliği olan insanların varlığıyla çevrelenmiş psikolojik çıkışsızlığı burada da devam ettiriyor .
Annelerinin ölümünden sonra şehirdeki ailelere besleme olarak sunulan kardeşler teker teker baba ocağına dönüyor ve bu da geçmişle yapılan bir hesaplaşmayı zorunlu kılıyor .
Film aile olmanın üzerinden tekrar geçmeyi de deniyor ama herkesin beklenti ve hayalleri çok çok farklı ! 
Reyhan karnında bebesiyle baba evine yollandığı zaman , yarım akıllı diye dalga geçilen Veysel’le evlendirilmiş .
Bebeğin , kaldığı evdeki Necati Bey’den mi yoksa gönlünün düştüğü eczacı kalfasından mı olduğu belirsiz .
Ama köyde dedikodular almış yürümüş .
Gerçi film o kadar kapalı bir atmosfer sunuyor ki yine ,   köyde ailenin dışında muhtardan ve deli kızdan başka kimseyi görmüyoruz .
Nurhan ve Havva da isteksizce baba evine dönüyorlar .
Bu köyde kalmanın yarattığı duygunun adı bir kaos olmalı !
Kasabadaki evlerde de çalışıp çocuklara bakıyorlar ama orasının bir kaçış olduğu kafalara geleneksel bir biçimde kazınmış belli ki !
Bu üç kızın birbirine dolanan hikayesine ara sıra da Reyhan’la evlendirilmiş Veysel de takılıyor .
Hatta hikaye bir süre sonra onun kader döngüsüne dönüşüyor .
Veysel kimse tarafından dikkate alınmayan , itilip kakılan bir iç güveysi .
Her daim dalga unsuru olabiliyor , o da hırsını geceleri yalnız kaldıklarında Reyhan’dan çıkarıyor belli ki !
Ama film burada Reyhan’a da bir söz hakkı veriyor ve Veysel’i savunmasız yakaladığı bir anda Reyhan’ı onun üstüne salıveriyor .
Ama sonuç yine Veysel’in zaferiyle sonuçlanıyor .
Reyhan istemsizce hamile kalıyor .
Ama onu bile kibirlendirmeyi başarıyor Reyhan ! 
Film feminist ve seksist söylemleri bir şekilde yediriyor .
İki kardeşin yayık yaptıkları sahnede konuştukları kadın ve erkek kimliğinin çocukken verilmesi ve onun zamanla ivme kazanması üzerine .
Nurhan baktığı çocuklardan birinin erkeklik organından korkarak ve tiksintiyle bahsederken Reyhan yaşanmışlığın verdiği rehavet ve rahatlıkla kardeşini gerdek gecesine hazırlayan biri gibi davranıyor .
Belki de Necati Bey var yine aklında ! 
Film , üç kadına karşı üç erkek kuralına uygun .
Baba , koca ve işveren olarak algılayabiliriz bu üçlüyü .
Ama Veysel’i burada bir baskı unsuru olarak görmek ne kadar doğru .
Veysel karısı Reyhan’ı ve oğulları Gökhan’ı alıp kasabaya gitme derdinde .
Çobanlığın tekin olmadığını tekrarlayıp durdukça , babası gibi korkak olmakla suçlanıyor sürekli .
Onun derdi dedikodulardan , onları çevreleyen dağlardan , korkulardan kaçmak ama dikkate alınır bir insan değil !
Tepenin Ardı’ndaki Zafer gibi kendi aklına sığınmak zorunda kalıyor en sonunda !  
Kız Kardeşler’de en baskın karakter Necati Bey !
Baskıcı yanını uzak bir babacanlıkla dengelemeye çalışıyor .
Kızlar için bir nevi umut kapısı olma halini korumaya çalışırken , onları kendilerine muhtaçlıkla dizginleme işini de iyi beceriyor .
Ama sonrasında kızlar annelerinin kaderi gibi çıkışsızlığa mahkum oluyor .
Anne dışında tüm kardeşlerin besleme olduğunu söylüyor baba , annenin köyde kalma pişmanlığı laf arasında dönüp duruyor .
Baba Şevket ise baskıcı ve şefkatli baba kimliği arasında bir yerlerde sıkışmış durumda .
Aslında kızlarının yanında olmasından memnun gibi ama bir yanda da karısının vasiyetini yerine getirdiği düşüncesinde .
Kızlarıyla giriştiği şakalarda bunun bir göstergesi . 
Köyün deli kadının yuvarlanması , dumanlı dağların geçit vermeyen ve gizem yaratan yanı , Veysel’in teslimiyeti …
Film sonunda hepsinin üstüne tekerleme döşüyor .
Hem bir kısır döngü anı gibi hem de yönetmen bize bir masal anlatmış gibi .
Kız Kardeşler , Emin Alper’in tarzını belli eden ama diğer ikisi kadar yoğunluğu olmayan bir film olmuş !
Ama yine de çıkış ve çıkışsızlık arasındaki dengeyi iyi kurduğunu , oyuncu seçiminin de iyi olduğunu düşünüyorum .
Özellikle de Veysel’i oynayan Kayhan Açıkgöz gayet iyiydi ! 
twitter . com / banubozdemir
