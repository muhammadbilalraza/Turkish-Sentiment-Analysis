Reis Çelik’in filmografisi sosyal meselelerle karşımıza çıktığı kadar , belgesel sinemaya da yakınlık gösteren bir kurgu ve anlatım barındırır .
Çelik’in 2004'te vizyona giren İnat Hikayeleri ve Ölü Ekmeği , o anlamda aynı kefede buluşan , hatta aşıklık kavramını farklı tat ve dokularda sorgulayan iki film .
Ölü Ekmeği’nin dikkat çeken yanlarından biri zamansız gibi durması , ama aslında 60’lı yıllarda geçiyormuş .
Kurak , meyve vermeyen bir dağ köyünde geçtiği için zamansal kavram , mekan olarak kolay kotarılmış gibi duruyor .
Film aslında yitip giden bir değer olan aşıklık mesleği ya da haline sahip çıkmaya çalışıyor .
Filmin Aşık’ı mesleğini kendinden sonra devredeceği bir el , ses , yürek arıyor ama o süreç biraz sancılı bir şekilde işleniyor filmde .
Film tekil olma haliyle , çoğul olma halini bir arada yoğurmaya çalıştığı için arada kopukluklar oluşuyor .
Mesela öğrenci Mustafa’nın ders sahnelerinden sonra , bir anda bir köy odasında atışan aşıklara ışınlanıyor ve adeta bir tanıtım belgeselinin içine düşüyoruz .
Filmde belgesel havası var zaten yok değil , ama birebir bu durum filmin hikayesini biraz aşağılara çekiyor .  
Ölü Ekmeği ; Mustafa’nın büyüme hikayesine sahip çıktığı ölçüde izlenir oluyor .
Mustafa iyi bir aşık olmak istiyor ama aklı ve gönlü başka bir aşkın peşinde .
O aşkın peşinde sürüklenirken imkansızlık duygusunu da tadıyor , değer vermenin , sahip çıkmanın verdiği hazzı da !
Bu anlamda Mustafa’nın halleri hikayeyi görünür kılan ve akıtan unsurlar .
Araya giren ve hikayeyi bozan belgeselvari akışlar olmasa , filmin yolculuğu bir hayli iyi !  Reis Çelik ; köylüler , coğrafya ve yaşam kültürü üzerinden sosyal ve siyasi yaşamı da sorguluyor , insanın doğayla ve kendisiyle kurduğu yaşam mücadelesine de el atıyor .
Meyve vermeyen bir köyde , Mustafa sevdiği kıza elma getirmek üzere yollara düşüyor .
Kendinden büyük bir kıza gönlünü kaptıran Mustafa’nın yolculuğu ve hayalleri , din ve kader zincirine takılıp tökezliyor , geriye boynu bükük kaderine razı bir büyüme hikayesi bırakıyor .  
Ölü Ekmeği
Film aşka ve aşıklık duygusuna sahip çıkmasına çıkıyor ama kavramsal olarak hikayesini nereye oturtacağına , çok da karar verememiş bir halde karşımıza çıkıyor .
Aşıklık mesleği yok olan mesleklerden biri ve günümüzdeki hali de hiç iç açıcı değil .
Film bunu vermeye çalışırken , bir yandan da geçmişe dair bir özlem ve acı da barındırıyor .
Köylüler hikayede daha çok çoğulculuk sağlar bir halde , insanın yok etme kültürünü tiyatrovari bir dille canlandırır durumdalar …  Reis Çelik’in yalın bir dil kurma ve yalın bir coğrafya yaratma çabaları takdire şayan .
Sadece hikaye üzerinde biraz daha çalışılıp , o yolda yürünseymiş demeden duramıyor insan !  
Filmin başrolünde Tarhan Omarov , Ziyeddin Aliyev , Şilan Düzdaban , Mariam Buturishvili gibi muhtemelen Kars’ın dağ köylerinde yaşayan Türkiler yer alıyor .
Bu sebepten de filmin diyalogları , zaman zaman anlaşılamaz bir boyuta ulaşıyor .
