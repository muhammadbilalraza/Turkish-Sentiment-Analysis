Kaset İşi , çelişkilerle dolu bir komedi .
Her ne kadar iPad , Cloud , Syncing gibi modern teknoloji etrafında oluşsa da 80'ler sit - comlarını hatırlatan bayat bir senaryoya sahip .
Her ne kadar üçüncü perdesi Youporn’un ofisinde geçse ve evli bir çiftin kendi porno videosunu yaratması hakkında olsa da aşkın önemi üzerine ders vermeye çalışan eski usül bir romantik komedi yaratmaya çalışıyor .
Cameron Diaz’ın binbir türlü pozisyonda Jason Segel ile seviştiğini gösteren bir seks komedisi izlemeye gelen seyirci , bu kadar bilindik ve konusuna göre gayet masum bir yaklaşım ile karşılaşınca biraz hayal kırıklığına uğrayabilir .
Yazarları arasında daha önce Forgetting Sarah Marshall gibi taze komedileri beyazperdeye aktarmış olan Jason Segel ve Nicholas Stoller’ın bulunduğu Kaset İşi’nin senaryosu , her evli çift gibi evlenmeden önce durmadan sevişen , fakat evli ve çocuklu olduktan sonra seks yaşamları sönmüş olan Annie ( Cameron Diaz ) ve Jay ( Jason Segel ) etrafında oluşuyor .
Çocukları anneanneleri ile bırakıp yanlız kaldıkları nadir gecelerden birinde Annie ve Jay aralarındaki fiziksel bağlantının söndüğünün farkına varırlar ve cinsel yaşamlarını ateşlemek için Jay’in iPad’i ile bir seks videosu yapmaya karar verirler .
Fakat Jay videoyu silmeyi unutup üstüne üstlük arkadaş ve akrabalara verdiği iPadler ile yanlışlıkla senkronize edince Annie ve Jay , iPadleri teker teker bulup videoyu silmek zorunda kalır .
İşte bu noktada Youtube gibi streaming video servislerinin pornografi dünyasına kaydığı , her tür profesyonel veya ev yapımı porno videosunun kolayca erişilebildiği günümüz cinsel teknoloji kültürü hakkında oluşabilecek herhangi bir yetişkin espritüel yaklaşımını geride bırakıyor Kaset İşi .
Filmin ikinci perdesi Annie ve Jay’in en iyi arkadaşları Robby ( Rob Corddry ) ve Tess’in ( Ellie Kemper ) seks videosunu gizlice izlemeye çalışmaları ve Annie’nin patronu Hank’in ( 1989 yılında kendi seks kasedi skandalından yakınmış olan Rob Lowe ) villasından iPad’ini çalmaya kalkışması üzerine bayat espriler ile kuruluyor .
Hank’in evinde geçen , uzadıkça uzayan fiziksel komedi sekansları senaryo sanki 90'ların başında yazılmış da yeni teknolojiye uydurulmuş gibi bir hava veriyor .
Filmin başında Hank’in tutucu bir kişilik olduğunu biliyoruz .
Bu yüzden Hank’in sonradan heavy metal dinleyen , vücudu dövmelerle dolu bir kokain bağımlısı olduğunu öğreniyoruz .
Diğer yandan iPad’i bulmaya çalışan Jay , Hank’in köpeği tarafından saldırıya uğruyor .
Kaç tane 80'ler ve 90'lar Hollywood komedisinde aynı tür esprileri gördük ?
Diğer yandan evli çiftin cinsel yaşamı ve yaptıkları seks videosu bu bayat esprileri kullanabilmek için aksesuar oluyor senoryoya .
Annie ve Jay’in bulmaya çalıştığı eşya , seks videosunun olduğu iPadler değil de başka herhangi önemli bir eşya olsa filmin çoğunluğunun pek değişik olacağını sanmıyorum .
Kaset İşi’nin yönetmeni Jake Kasdan  ( Empire Strikes Back’in yazarı , ünlü yazar / yönetmen Lawrence Kasdan’ın oğlu ) , kariyerinin başında ümit vaad eden bir komedi sinemacısıydı .
2002 yapımı Orange County , ferah bir gençlik komedisiydi .
2007 yapımı Walk Hard ise müzisyen biyografisi türüyle dalgasını geçen başarılı bir parodiydi .
Kasdan’ın Cameron Diaz ile bir araya getirdiği Bad Teacher ve şimdi Kaset İşi , nedense 18 yaş üstü cinsel durumlar ve diyaloglarla dolu olmalarına rağmen senaryolarını 12 yaşında bir çocuk yazmış izlenimi veren bir çocuksuluğa ve tembelliğe sahip .
Kaset İşi , yüzeyde kalan cinsel muhabbetleri umursamadığınız sürece gayet masum ve eski usül bir komedi .
Teknolojinin cinsel dünyamızı nasıl etkilediği hakkında yaratıcı espriler beklemediğiniz sürece bir buçuk saat boyunca seyirciyi oyalayacaktır .
