İlk filmi Ammar ile çok yakın bir zamanda kaşımıza çıkan Özgür Bakar  ikinci filmi Azazil : Düğüm ile yerli bakışla yeni bir Şeytan filmi çekmeye soyunmuş diyebiliriz .
Ardı sıra gelen üç harfliler filmlerine biraz değişik bir pencereden bakmayı deneyen Bakar , bu kez ilk filminde başarıyla kullandığı efektleri biraz kısarak daha fazla hikayeye kasmış .
Ama işin içine şeytan ya da cin kaçma hikayesi girince yaşananlar ve seanslar genelde aynı minvalde seyrediyor .
Sadece kahramanlar ve onların hikayeleri farklılık gösteriyor .
Azazil : Düğüm filmin aynı zamanda yapımcısı olan metafizik uzmanı Salih Memişoğlu'nun referanslarıyla yürüyor .
Yani materyalist bir bakışın karşısına İslami formlar ve mesajlar dikiliyor .
Ama bunu fazla dillendirmeden yapması asıl dikkat çekme noktasının ‘Azazil’ olduğunu vurguluyor .
Yönetmen hikâyeyi öne çıkarmak için de klasik korku öğelerine yönelmiş , etrafı fazlaca kaplayan duman ve karmaşadan daha çok açılıp kapanan kapılar , aynaya yansıyan farklı suretlerden ilham almış .
Ama yine de sonunu bir kadının intikam ve büyü yapma hikayesiyle bağlamış .
Ammar'da da dikkatimi çekmişti burada da aynı psikolojik altyapıyı kullanmış yönetmen .
Yani şeytan ya da cin olgusunu tek başına hikayede var etmek yerine ona özellikle kadınlarda baş gösteren psikolojik bir altyapı yüklemeyi gerekli bulmuş yönetmen .
Ama yine de karşımıza çıkan sonuç aynı oluyor , şeytan çıkarma seansıyla tamamlanıyor .
Filmi izlerken düşündüğüm şeylerden birisi de insana musallat olan farklı cin ve şeytan isimleriyle bu şekilde yüzlerce film çekilebilir , hatta devam filmleri de gelebilir ki geliyor .
Korku sineması seyirci karşısında kendine bir tür olarak yer bulduğu sürece bu tarz örnekleri görmeye devam edeceğiz .
Burada anne ve babasını kaybeden , teyzesi ve eniştesinin yanında yaşayan Sinem'in dramına tanıklık ettik ama hikayenin dediğim gibi gelişimi bir süre sonra aynı oluyor .
Referans alınan ehil kişilere başvurulmasıyla olay sonlanıyor .
Burada bilim ve din dengesi modernist bir pencereden dışarı sızıyor ama çözüm yine de inanca bağlanıyor , psikolojinin varlığı ise bir süre sonra ortadan kalkıyor .
Sonuçta Özgür Bakar başka bir varlığın kuşatması altındaki Sinem'e İbranice bile konuşturarak geleneğin dışına çıkmayı amaçlamış .
Filme belli oranda tempo yüklese de olayın çoğu etki altındaki karakterin teşhisinde geçiyor .
Yönetmen olayların sebebiyetini geriye dönüşlerle ve hızlıca vermeyi seçmiş , bu da hem filmin arka planındaki gizemi korumaya yardımcı olmuş hem de asıl anlatılmak istenen şeye yoğunlaşma sağlanmış .
Korku sineması yolunu bir şekilde buldu ve onu örneklemeye devam ediyor .
Azazil : Düğüm de bu örneklerden biri .
Özgür Bakar korku çekmeye devam ederse kitlesini arttıracak gibi görünüyor . twitter . com / BanuBozdemir
