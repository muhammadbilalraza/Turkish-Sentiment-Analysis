Kimin aklına gelirdi 20'li yılların başında Gigli ve Jersey Girl gibi felaketler ve Bennifer fiyaskosundan sonra adı sanı yerlerde sürünen Ben Affleck'in 20'li yılların sonunda jenerasyonumuzun en yetenekli yönetmenlerinden biri olarak beklenmedik güçlü bir çıkış yapacağını ?
İtiraf etmeliyim ki Affleck'in ilk yönetmenlik denemesi Kızımı Kurtarın'a istemeye istemeye gidip , filmin belli bir kabiliyetle elden geçirilmesini bırakın , yılın en iyi yapımlarından biri olmasına gayet şaşırmıştım .
Fakat Affleck'in bu başarısı bir kerelik bir şans eseri miydi , yoksa devamı gelecek , Clint Eastwood'umsu " aktörden yönetmene " tarzı efsanevi bir geçişin başlangıcımıydı ?
Bu geçişin ne oranda efsanevi olup olmayacağına zaman karar verecek , fakat bildiğim bir şey var ki , o da Affleck'in yönetmenlikte gösterdiği ustalığın şans eseri olmadığı .
Affleck , yine oyuncu kardeşi Casey'den yardım almak yerine başrolü bu sefer kendine ayırıyor ve bir kez daha anayurdu Boston'un derin suç dünyasına giriyor gönülsüz banka soyguncusu Doug Macray rolünde .
Aslına bakarsanız şu günlerde Guillermo DelToro ile vampir kitapları yazmakla meşgul Chuck Hogan'ın " Prince of Thieves " romanından uyarlanan senaryo , çok ta orijinal değil .
Hırsızlar Şehri , bir bakıma Heat'in Boston'da geçen bir yeniden çekimi , Köstebek'in ise daha romantik , biraz daha eski usül Hollywood versiyonu gibi .
Hollywood'un bu modern zamanlarda bile her fırsatta kullanmaktan halen kaçınmadığı " Bu son büyük işten sonra beni yok sayın " sendromundan yakınan Doug , aralarında insafsız soyguncu arkadaşı James'in ( Jeremy Renner ) de bulunduğu çetesiyle yaptığı bir banka soygunundan sonra takip edip çaktırmadan aşık olduğu banka veznedarı Claire ( Rebecca Hall ) ile son büyük banka soygununu bitirip bu diyarlardan kaçmak ister .
Fakat görevine bağlı FBI ajanı Adam ( Jon Hamm ) , Doug'ın peşini bırakmaz .
Filmin Yeşilçamımsı hikayesi , Affleck'in yer yer usta misali ekonomik , yer yer de tekniğini konuşturan yönetimi ve etkileyici kadrosunun güçlü performansları ile bir doping alıyor .
Filmin final çatışma sahnesi , özellikle James'in polis arabaları etrafında Adam'ı taramalı tüfekle kovaladığı sekans , aksiyon hayranları arasında klasik ünvanına erişecek türden ve evet , Heat ile karşılaştırılır kalitede .
Sıra performanslara gelmişken , başı Affleck çekmek üzere Hırsızlar Şehri'nin küçüğünden büyüğüne bütün kadrosu gayet başarılı .
Özellikle 2010 Oscar şampiyonu Ölümcül Tuzak'ın savaş bağımlısı askeri rolüyle adını duyduran Jeremy Renner , bir kez daha aynı oranda hararetli ve ilgi çekici bir karakter yaratıyor .
Mad Men dizisinden tanınan Jon Hamm ise bir nevi Gregory Peck misali klasik bir metanete sahip .
Hatta her ne kadar sadece bir iki sahne paylaşsalar da , Hamm ve Affleck , Gregory Peck ve Robert Mitchum'umsu bir ikiliyi hatırlatıyor .
İleride bu iki oyuncuyu başka bir yapımda beraber görmek isterim doğrusu . oktayegekozak . blogspot . com
