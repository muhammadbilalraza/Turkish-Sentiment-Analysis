Peter Jackson’ın “Yüzüklerin Efendisi” ( The Lord of the Rings ) ' ne getirdiği derinliğin “Hobbit” ( The Hobbit ) ' e  yansımadığını görmüştük ilk bölüm “Hobbit : Beklenmedik Yolculuk” ( The Hobbit : An Unexpected Journey ) ' ta .
Bunun temel sebebi , kitabın beyazperdeye aktarılırken ticari reflekslerle üçe bölünmesiydi kuşkusuz .
Derli toplu tam bir macera izlemek üzere koltuğa oturacakken , bunu birer yıllık eslerle gerçekleştirecektik , ki bize upuzun bir hikâye anlatmak için kamera arkasına geçen Peter Jackson da zorlanacaktı haliyle .
Üç saatte toparlayabileceği bir macerayı yaklaşık dokuz saatlik bir bütüne yayması gerekecekti .
Olmaz değildi tabii , ama belli sıkıntıları da peşi sıra getireceği neredeyse kesindi , öyle de oldu .
İlk filmde belirginleşen bu sıkıntılar , ikinci halkaya da yansıdı ve “Hobbit”i giderek esneyen bir bütüne dönüştürdü .
Gerçek toparlanmaya dair umudumuzuysa son bölüme transfer etti bu durum .
Orada da aynı şeyle karşılaşmayacağımızı düşünüyor , finale yakışır bir hamle bekliyoruz Peter Jackson’dan . “Hobbit”in ikinci bölümü “Hobbit : Smaug’un Çorak Toprakları” ( The Hobbit : The Desolation of Smaug ) ' na gelirsek .
Herkesten ( Gandalf’tan bile ) sakladığı cebindeki yüzükle maceraya devam eden Bilbo , ejderha Smaug’dan yurtlarını geri almak için yollara düşen cücelerle birlikte hareket etmeyi sürdürüyor bu bölümde de .
Sıkıştığında ( ya da cüceler sıkıştığında ) yüzüğün gücünü kullanıyor , cücelerin hedefe doğru yürüyüşlerinde kilit bir görev üstleniyor böylece .
Elflerin de devreye girdiği macera , Smaug’un üzerine yattığı hazineye kadar uzanıyor , ‘Arkentaşı’nın dibine kadar götürüyor bizimkileri .
Tahmin edeceğiniz gibi , Smaug’u alt edip taşa uzanmak o kadar da kolay değil !
Peter Jackson , bu ara bölümde tempoyu biraz yükseltiyor , ilk halkanın giriş özelliklerinden sıyrılıyor bir miktar .
Macera duygusunu öne çıkarmaya çalışıyor yönetmen , Bilbo ile cücelerin yolculuğundaki yeni duraklarda heyecanı az çok pompalamayı başarıyor .
Ancak , her şeye rağmen ‘esnetilmiş’ izlenimi ediniyoruz burada da .
Uzun ve hikâyeyi kalkındırmaktan uzak sahneler devreye girdiğinde sekteye uğruyor heyecan , yalpalamaya başlıyor macera .
Tabii ki bir “Yüzüklerin Efendisi” doluluğu beklemiyoruz “Hobbit”ten , ama eldeki malzemeden çıkanın daha tatmin edici olmasını umuyoruz yine de .
Bizi “Hobbit” evrenine çekenin ‘hikâyenin güzelliği’ olduğunu söylemeye gerek yok herhalde . ‘Konfor düşkünü’ hobbit Bilbo’nun serüvenindeki her durakta yaşadığımız keyif paha biçilmez , kitabı okurken tabii .
J. R. R. Tolkien , çocuksu bir heyecanla ama entelektüel bir bakışla kaleme aldığı romanda hiçbir boşluk bırakmadan bizi ‘donatıyor’ , yarattığı evrenin ünik coğrafyasında gezinirken tökezlememize izin vermiyor .
Evet , Peter Jackson da bu evreni ezbere biliyor ve kaçak dövüşmüyor , ama âşık olduğu Orta Dünya’nın tutsağı oluyor bir süre sonra , onunla birlikte yürümek yerine .
Belki de ‘koşullar’ zorluyor onu buna , “Yüzüklerin Efendisi”nden alabildiğine farklı yaşadığı koşullar .
Hikâyenin güzelliğiyle yetinmiyor yönetmen , üç boyut teknolojisinin de itmesiyle ‘parlatmaya’ çalışıyor macerayı , ekstra hamlelerde bulunuyor . ‘Kötü’ demeye cüret edemeyeceğimiz , ama ‘doğru’ da diyemeyeceğimiz bir sonuç çıkıyor ortaya en nihayetinde . “Hobbit : Smaug’un Çorak Toprakları” ( bu Türkçe isim de olmamış ) , ‘ara bölge’de olduğu için serinin en ‘günahsız’ halkası bir yandan da .
Filmin hemen başında kadraja girip çıkan Peter Jackson’ın , 2014 sonunda izleyeceğimiz final bölümü “The Hobbit : There and Back Again”de macerayı hak ettiği bütünlüğe kavuşturacağına dair kuşkumuz yok .
O güne kadar , ilk iki halkanın vasat sularında gezinmek zorunda kalacağız ne yazık ki .
Eminiz ki , üçlüyü bir araya getirdiğimizde içimizdeki sıkıntı da sonsuzluğa gömülecektir .
