Tumbledown / Başımın Belası müzik tınısı ve doğanın sakinliğiyle harekete geçen ve bünyeye iyi gelen filmlerden .
Filmde müzisyen eşi Hunter Miles’i kaybeden Hannah’nın kocasının anılarına sahip çıkmaya çalışan asi ruhu , karşısında ise Üniversitede öğretim görevlisi ve tam bir Miles hayranı olan Andrew var .
Tabii filmin içine fazlaca sızmış müzik ve doğa tabanlı ekseni kaldırırsak elimizde aşk - nefret ilişkisiyle fazlaca dallanıp budaklanan bir romantik komedi kalıyor ama dediğim gibi müzik olaya biraz bunalım , sahiplenme ve ruh katıyor .
Doğanın rolü ise daha çok özgürlük ve gizem ! 
Film konuşarak ve  aynı amaca doğru yoğunlaşarak aşkı tekrar keşfeden iki insanı anlatsa da , onları kimi zaman rahat bırakmayan , kimi zaman aralarını yapmaya fazlaca uğraşan Miles’ın ruhu ya da duygusu da pek üstün filmde .
Tabii filmin başları Hannah’nın kocasının anısına ve viskilerine fazlaca sahip çıktığı bunalım anlarından oluşuyor .
Ama bir yandan da film küçük bir kasabada , doğanın içinde sıkmaya çalıştığı Hannah’dan klasik bir yas kadını yaratamıyor .
Çünkü Hannah elinde uzadıkça uzasa da kocasının anılarını yazacağı bir kitap taslağıyla dolaşıyor .
Bu da onu hırçın ve diri tutuyor .
Andrew tarafı ise tam şehirli .
Sarışın , ona tam destek sevgilisiyle heyecansız bir yaşamın ortasında adeta Hannah’dan heyecan dileniyor gibi . 
Filmin ‘başımın belası’ kısmı da burada devreye giriyor .
Andrew ve Hannah arasındaki ‘Miles daha çok kimin ve kitabını yazmayı en çok kim hak ediyor’ kısmı uzadıkça ikili arasındaki buzullarda o derece hızlı eriyor .
Hannah’ın kafa karışıklıkları , Andrew’un ona abayı yakması ve eski sevgilisini sepetlemesi dediğim gibi romantik film klişeleriyle bezeli ama bir yandan da sanatsal yanını ağır aksak da devam ettirmeye çalışan bir film karşımızdaki .
Zaten yazarı Desiree Van Til Before Sunset ve Before Sunrise tadında bir film yazmak istediğini itiraf etmiş .
Tam o sularda olmasa da konuşmanın etkili olduğu filmlerden biri olduğunu söyleyebiliriz .
Tabii bir yandan da acısıyla tatlısıyla bir müzisyenin hayatının detaylarına inmek , bir doğa yürüyüşü sırasında hayatını kaybetmesinin yarattığı ikircikli durumu sürekli hissettirmek gibi bir durumu da var filmin .
Bu da onun hayatını yazmaya takmış iki insanı daha da yakınlaştırıyor , zira bilinmezliğin yoluna giriş yapıyorlar sık sık . 
Tumbledown oyuncularının enerjisiyle daha da bir ivme kazanmış diyebilirim .
Rebecca Hall ve Jason Sudeikis romantik ve komedi ekseninde birbirine gayet iyi sahip çıkmış iki oyuncu .
Tabii Joe Manganiello’yu da yabana atmamak lazım .
Müzikleri çok yoğun olmasa da müzik durygusunu çokça hissettiren filmlerden diyebiliriz . 
twitter . com / BanuBozdemir
