Sahte / yarı belgesel ( mockumentary ) formatı , tür sinemasında yeni etkili yollar denemek için güçlü bir formül olmayı sürdürüyor .
Yakın zamanda Guardian'da belgesellerin bugünü hakkında çıkan bir yazı da tam bu konuyu inceliyordu .
Yazının amacı , belgesellerin Oscar aldığı , sinemalarda gösterildiği ve hatta kurmaca filmlere ilham verdiği çağda belgeselciliğin durumunu incelemek olsa da , sahte veya yarı belgesellerin sayısındaki şaşırtıcı artış da yazıda yerini bulmuştu .
Neticede yazıda , belgesellerin hak ettiği ilgiyi görmeye başladığına ama kaliteli belgesellerin de azlığına vurgu yapılıyordu .
Troll Avı gibi yapımlar , belgesel mantığını başka bir amaçla kullanıyor ve belgesel ' gerçekliğini ' bütünüyle yok ediyor ; bunun belgesel kültürüne nasıl bir katkıda bulunduğu ayrı ve ilgi çekici bir tartışma konusu .
En azından Troll Avcısı için şunu söyleyebiliriz , ' sahteliği ' tür sineması aracı olarak kullanmıyor ve başarılı bir şekilde sağ gösterip sol vurarak , kayda değer bir şeyler söylemeye çalışıyor .
Üstelik bunu pek çok kültüre çok uzak olan bir İskandinav miti üzerinden yapıyor .
Okudukları üniversite için belgesel çekmek isteyen üç öğrenci , kameralarını kaptıkları gibi küçük bir kasabaya geliyorlar .
Amaçları ayıların avlanması konusu üzerindeki sır perdesini aralamak .
Burunları iyi koku alıyor ve diğer avcıların dışladığı gizemli bir ayı avcısına yöneltiyorlar kameralarını .
Başlarda gizlice çektikleri adam bir anda filmlerinin öznesi haline geliyor .
Adamın esas işinin ayıları değil , troll'leri avlamak olduğunu öğreniyorlar ve dağlara doğru tehlikeli bir yolculuk başlıyor .
Troll Avı'nı diğer belgesel görünümlü tür filmleriyle karşılaştırmak olası .
Çıkış noktası itibariyle , alt türün öncü yapımı olan ve sadece bu nedenle bile küçümsenmemesi gerektiğini düşündüğümüz Blair Cadısı'na benzetebiliriz .
Cloverfield da akrabalık bağlantısı kurabileceğimiz bir film .
Ve fakat bu ' küçük ' ama şaşırtıcı yapım sanki en çok Yasak Bölge 9'a benziyor .
Bu filmdeki konu ve amaca benzer bir şekilde , Troll'leri uygarlığın karşısına yerleştiriyor ve ' öteki'leştiriyor yapım .
İnsanoğlunun bu türe tartışmalı yaklaşımı üzerinden politik ve çevreci mesajlar vermeye soyunuyor .
Genç sinemacı Andre Ovredal'ın Troll Avı ile beklenmeyen bir başarı yakaladığını söyleyebiliriz .
Troll katkılı bir korku filmi , klasik bir ' ava giden avlanır ' hikayesi gibi gözükmekle birlikte , korku türünden çok kara mizaha yakın bir film ve böylece beklenmedik derinliklere ulaşıyor .
Filmdeki Hıristiyanlık - müslümanlık konusu çok açık olmasa da , bunun güncel göndermelerini yakalamak güç değil .
Bir de işin bilgisayar efektleri yönü var tabii , bu anlamda öyle başarılı bir mouse işçiliği ortaya konmuş ki , insan Troll Avı'na ' küçük bir film ' derken çekiniyor .
Eğer gücünü belgesel gerçekçiliğinden alan kurmaca bir korku filmi bekliyorsanız , aradığınızı fazlasıyla bulacaksınız .
