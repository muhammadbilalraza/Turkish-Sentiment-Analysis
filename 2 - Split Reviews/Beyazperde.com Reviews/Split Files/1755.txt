Senaryosunu Chris Kentis'in yazdığı , hatta yazmakla kalmayıp hem görüntü yönetmenliğini hem de yönetmenliğini yaptığı bir film Açık Deniz .
Gerçek bir hayat hikayesi denerek anlatılan hikayedeki en gerçek şey herkesin başına gelebilecek bir kaza .
Susan ve Daniel stresli iş yaşamlarından kısa bir sürede olsa uzak kalabilmek için tüm planlarını değiştirip tatile çıkarlar .
Daha filmin başında çiftin hayatının çok iyi gitmediğini Susan'ın susmak bilmeyen cep telefonundan net olarak anlıyoruz .
Yine de tatile gitmeyi başarabiliyorlar ama tatilde harika geçmiyor , otelde klimalar bozuluyor , odayı sinekler basıyor .
Yine de memnun olmaya çalışıyorlar .
İkisi de dalış sertifikasına sahip olduklarından bir günlerini de böyle değerlendirmeye karar veriyorlar ve hikaye başlıyor .
Yirmi kişilik turist ekibiyle yola çıkan tekne popüler bir dalış bölgesi olan Magic Kingdom'a varınca dalış yapacaklar ikili gruplar oluşturup suya giriyor .
Sorun dalışta değil ama teknede yaşanıyor .
Rehperlerden biri yanlış sayım yapınca tekne Susan ve Daniel'ı suda bırakarak karaya dönüyor .
Su yüzüne çıkan ikili önce hata yapıp yanlış yere çıktıklarını düşünse de daha sonar teknenin onları bırakmış olduğunu farkediyorlar .
Dalış bölgesi çok popüler olduğundan etraflarında bir çok tekne olmasına rağmen Daniel sabit durmaları gerektiğini , eğer yer değiştirirlerse teknenin onları bulma şansı kalmayacağını söylüyor ve doğal olarak beklemeye başlıyorlar .
Saatler geçtikçe etraftaki tekneler de gidiyor ve seyirciler için olmasa da oyuncular için korkulu saatler başlıyor .
Sadece köpekbalıklarıyla değil ne olduğunu bile bilmediğiniz birçok deniz yaratığıyla beraber açık denizin ortasında mahsur kaldığınızı düşünün , sanırım herkes Daniel ve Susan'dan daha fazla panik sergilerdi .
İlk olarak , olması gerektiği gibi Susan az da olsa panik belirtileri sergiliyor ama belki de kocasına güveninden bunu çabuk geçiştiriyor .
Etraf köpekbalıklarıyla dolu ve onlar beklemekten başka bir şey yapamıyor , bu arada , köpekbalıkları neden saldırmıyor diye sorarsanız aslında doğal olan bu .
Bildiğiniz tüm balık filmlerini unutun , köpekbalıkları av saatleri dışında avlanmaz ve genel olarak insanlar , özellikle de dalgıçlar , onların temel besin gıdası değildir .
Genelde sörfçülere saldırır köpekbalıkları bunun sebebi de alttan bakıldığında foklara benzemeleridir .
Neyse , tüm bu sebeplerden çiftimiz balıklar tarafından çok fazla rahatsız edilmiyor ama bunu bilseniz bile köpekbalığı dolu bir denizde kendinizi ne kadar rahat hissederdiniz .
İkilinin başına gelecekleri filmi seyrederseniz öğreneceksiniz , benim anlatmak istediklerim başka .
Hikayenin birebir bir hayat hikayesi olduğunu sanmıyorum , sadece isimler gerçek olabilir , ne yaşadıklarını bilmemiz ise imkansız .
Dünyada pek çok dalgıç arkadaşlarının dalgınlıkları dolayısı ile suda unutulmuştur , bir kısmı kurtulmuş , bir kısmı da hayatını kaybetmiştir .
Ama bu bir film ve gerilim olduğunu düşünürsek şu anda yüzmekten bile çekiniyor olmalıydım , tıpkı Spielberg'ün Jaws'ı yüzünden ayağımı suya sokmaya bile korktuğum günlerdeki gibi .
Maalesef Kentis böyle bir gerilim yaratmayı başaramamış .
Gerilmekten çok üzülerek geçiyor zamanınız .
Filmle ilgili en beğendiğim şey sualtı görüntüleri .
Fazlasıyla gerçek ve belgesel tadında yapılmış çekimler .
Zaten bu sahneler de geçtikten sonra su üstünde iki kafa seyretmekten başka bir şansınız yok .
Bu kadar eleştirmek belki yanlış olur ne de olsa yönetmen tüm abartılardan kaçmak için böyle yazmış senaryoyu .
Bu gerçekten iyi bir yaklaşım , üç dakikada bir saldırıya uğrasalar daha fazla mı tatmin olurduk ?
Kesinlike hayır .
Ama yaz ortasında böyle sulu bir gerilim seyrediyorsanız gerçekten gerilmeye hakkınız var .
Her şey çok gerçek , çok doğal ama maalesef sıkılmaktan kurtulamıyorsunuz .
