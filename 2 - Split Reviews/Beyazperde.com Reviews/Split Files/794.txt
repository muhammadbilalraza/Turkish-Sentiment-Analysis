Kumarhaneler , kara para , kan , uyuşturucu , silahlar , mafya .
Bugüne kadar sinemada komedi olsun dram olsun , Hollywood olsun , Avrupa filmi olsun , Türk filmi olsun , bu temaların etrafında dönen çok film çekildi , çekilmeye de devam edecek gibi görünüyor .
Aslında hiç de komik olmayan bu mafyacılık ve kumar masalarında kazanılan / kaybedilen paralar / canlar , belki de bu trajik durumdan bir komedi çıkarmak , ağlanacak halimize gülmek gerektiğiniz düşünmek suretiyle komedi haline getiriliyor sinemada çokça .
Hollywood , elindeki imkanların elverdiği ölçüde , bu tarz filmlerde göz zevkimizi eksik etmedi .
Oceans Eleven serisinde birbirinden yakışıklı ve güzel oyuncular , dünyaca ünlü inanılmaz gazinolarda , rengarenk bir hayatın içinde mafyacılık oynarlarken biz de güle oynaya seyrettik .
Türk Sineması da elbette değinecekti bu konulara , değindiği filmlerden biri de Kolpaçino oldu .
İsminin ' kolpa'lığı , oyuncu kadrosunun , kimilerince çok sevilen kimilerince hiç sevilmeyen , ama asla ortada bir yerde duramayan Şafak Sezer , Aydemir Akbaş , Hakan Ural gibi isimlerden oluşması önyargılarla dolu bir seyirci oluşturmakta gecikmedi .
Belli ki kolpa bir film , gene saçmasapan bir filmle paraları götürdüler yaklaşımını daha izlemeden yapıştırdık bu filme .
İzledikten sonra ise intiba değişti mi , biraz bahsedelim .
Herşeyden önce , ismi ve oyuncuları görmezden gelirsek ve filme film olarak bakarsak , örneğin plan oluşturmakta zorlanan bir görüntü yönetmenliği göze çarpıyor .
Üç kişinin oturup bir şey konuştuğu bir alanda arkadaki bir diğer grubu da gösterecek diye çırpınmış sanki kameraman ve görüntü yönetmeni .
Daha başlangıçta bu konuda bir acemilik hissettiriyor film .
Fakat daha sonra kabul etmek gerekir ki konuyla insanı kendine çekip , böyle detayları görmezden gelmenizi sağlayacak kadar akıcı bir konusu var diyebiliriz .
Şafak Sezer , kendisinde Allah vergisi varolan bazı mimikleriyle komik olsa da , dikkat edince şu farkediliyor ki , bu adam her yerde aynı .
Reklamlarda aynı , son dönemde oynadığı Türk filmlerinde aynı , saçını kırmızıya boyayıp küpe de taksa , değişik bir karakter gösteremiyor bir türlü bize .
Aydemir Akbaş ise sonuçta yılların oyuncusu , yaşı da ilerlemiş ama maşşallahı var , bu rol için biçilmiş kaftan ve hakkını vermiş .
Filmdeki yanar döner , mafyavari diğer karakterler de kesinlikle oyuncu seçimi anlamında çok yerinde olmuş .
Filmin tek kadın oyuncusu Duygu Özçelik ise kanımca ilk sinema filmi olmasına rağmen düzgün bir oyunculuk sergilemiş .
Bu film komik .
Evet , film insanı devamlılığıyla kendine çeken , iki saat boyunca ağzından salyalar saçarak , hiçbir şey düşünmeden gülmesi adına başarılı ve komik bir film .
Daha özenerek çekilmiş olabilirdi ama genel anlamda basit ve kalitesiz bir iş de değil .
Son zamanlarda çokça yaşadığımız , " zamanıma , parama yazık , öylesine çekmişler , bu iş ticaret oldu " gibi eleştirileri Kolpaçino'ya getiremeyeceğim .
Fazla söze gerek yok , Kolpaçino zaten amacı güldürmek olan bir film , bunu da başarıyor .
