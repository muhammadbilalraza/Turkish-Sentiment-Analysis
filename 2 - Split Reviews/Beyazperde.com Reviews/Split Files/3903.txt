İlki geçen yıl vizyona giren ve Çin Halk Cumhuriyeti yapımı olan Kurbağa Krallığı Buz Macerası'yla seriye devam ediyor .
Damat adayı Yağmur'un kraliyet düğününden ve prensesle evlenmekten kaçtığı macera onun krallığa dönüşüyle kaldığı yerden devam ediyor .
Yine aksiyonun konunun önüne geçtiği animasyonda kurbağaların detaylarını ve doğanın içindeki her malzemeyi kullanarak yarattıkları atmosferi sevdim .
Hikaye büyük ihtimalle sembol olarak donmuş kurbağayı seçiyor .
Yani kışın donup yazın tekrar dirilen kurbağalar ki burada kutsal bir anlam kazanan Kristal Kurbağa'ya dönüşüyor .
Hikaye bukalemunun “Kristal Kurbağa artık Kurbağa Krallığı korumuyor !
Sonumuz yakın ! ” yazılı bildiriler dağıtmasıyla başlıyor .
Kralın prensese bu konuda bilgi vermediği durum prenses ve arkadaşlarının çabalarıyla ve neredeyse çöllere uzanan macerasıyla uzadıkça uzuyor ve çözüme kavuşuyor .
Tabii çok parlak bir hikayeden söz edemiyoruz , bir tek  kristal kurbağanın tevazuyu ( alçak gönüllük ) temsil ettiğini öğrenmek ve bu yüzden donmuş kurbağalar içinde en sade olanına dikkat çekmek üzere kurgulandığını görüyoruz .
Yani tevazu en büyük erdemdir diyor film .
Ve insanlara kurbağa dünyasını anlatmak üzere kolları sıvadığını bir kez daha hatırlatıyor .
Bazı animasyonlar çocukları olduğu kadar büyükleri de hedefler Kurbağa Krallığı Buz Macerası tamamen çocuklar için anlatılıyor .
Bu durumda büyüklere ancak çocukların yanında eşlikçi rolü biçilebilir .
Bu arada ilkinde zorla evlendirilmek istendiği için erkek kılığına giren prensesin erkek halleri de küçük bir geri dönüşle anılıyor .
Prenses'in krallıkta sevgi inşa etmek için çabalaması , onu bozmak isteyenlerle birebir mücadele etmesi onu çocukların gözünde cazibeli bir kahramana dönüştürebilir .
Bağlanma duygusu bir hayli az olan Yağmur'la birlikte hareket etmeleri dayanışma duygusuna da tam onikiden vurgu yapıyor .
Filmde sevgi , sadelik , tevazu , adalet duyguları öne çıkarken bir yansan da kötü hırsın sadece yapan kişiye değil herkese zarar verici br özellik olduğu da hatırlatılıyor .
Hollywood'un klişe animasyonlarından uzak ama kendi yarattığı atmosfer ve hikaye ile de pek yabana atılmayacak bir hikaye Kurbağa Krallığı Buz Macerası .
Türkçe dublajlı olarak vizyona girmesi çocuklar için düşünülmüş olduğunun altını çiziyor , hedef kitlenin altyazı takip etmek zorunda kalmadan duyarak takip edeceği hikaye yeni serilere yelken açıp , maceralarına devam edecek gibi .
O zaman çocukları güzel mesajlarla tanıştırmak için sinemanın yolunu tutma zamanıdır . 
twitter . com / BanuBozdemir
