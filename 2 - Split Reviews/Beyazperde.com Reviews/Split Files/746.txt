Avusturya'dan gelen haberleri takip ediyor musunuz ?
Bir baba küçüklüğünden beri taciz ettiği kızını 18 yaşında evin sığınağına kapatıyor ve 24 yıl boyunca kilitli tutuyor .
Zaman içinde kızından yedi çocuk sahibi oluyor ve çocuklardan üç tanesi anneleriyle birlikte birkaç oda ve daracık koridordan oluşan sığınakta büyüyor .
24 yıl sonra bu " korku evi " geçtiğimiz haftalarda keşfedildi ve artık orta yaşlı olan " kızın " yaşlı bir kadın görünümünde olduğu , doğduğundan beri de dışarı çıkmayan çocukların ise tuhaf sesler çıkararak anlaştığı ve emeklediği söyleniyor .
Doğrusu isabetli bir kararın sonucunda ailenin fotoğrafları gösterilmiyor ve olayı takip edenler için bazı detayların gizlendiği de kesin .
Josef Fritzl'ın ise tecavüz kayıtları , uzakdoğu seks seyahatleri ve fahişelerle ilişkisi şimdiden keşfedildi bile .
Bu son derece karanlık ve akıl almaz olayın yeni ( kötü ) sürprizlere açık olduğu bir gerçek .
Gündeme , yeniden dönmek üzere kısa bir ara verip beyazperdeye geçelim .
Konumuz , korku sineması .
Malum , sinema izleyicileri korku sinemasını çok seviyor .
Hollywood sektörü bu türe yatırım yaparak sektörünü canlı tutabildiği için , ciddi bir remake kültürü geliştirdi .
Avrupa ve uzakdoğu sinemaları da , tüm dünyada izlenebilecek farklı ve orijinal korku filmleri yapma peşindeler .
Ülkemizde de bu konuda bir gayret olduğu söylenebilir , fakat daha çok çalışmamız lazım , çok . WΔz'ın gösterildiği ülkelerde aldığı olumlu yorumları görünce bir gerçek iyice kendini belli ediyor .
Korku sinemasının hem film yapımcılarından hem de izleyiciden gördüğü yoğun ilgiye rağmen , türün kalitesi yavaş yavaş düşüyor .
Remake ve taklit bolluğunda , kısmen vasatı aşmayı başaran filmler sınıfı geçmeyi de başarıyor . WΔz kült korku filmlerinin formüllerini aynen almıyor ama farklı filmlerden aldıklarını birleştirme kolaycılığına kaçıyor .
Kara film atmosferini kullanan seri katil filmlerinin atmosferini alın , vahşet sinemasına özgü tırnak çıkarma , kafa kesme , beden yaralama gibi kanlı detaylar ekleyin , alın size gişe başarısı .
Filmde , acımasız ve ketum bir cinayet uzmanı , çaylak bir kadın polisle işbirliği yapıyor ve kentteki WΔz yazılı cesetlerin izini sürüyorlar .
Travmatik bir tecavüzün ardından kafayı türlerin tepkileriyle bozmuş bir katilin varlığıyla bizim usta polisin de sıradışı cinsel yaşamı ve hataları ortaya çıkıyor .
Hikaye orijinal değil ve senaryonun kurgusu nedeniyle sonunu tahmin etmek zor olmuyor .
Peki niye bu film korku sineması forumlarında ve sinema sitelerinde yüksek punlar alıyor sorusuna verebileceğimiz , " yiğidi öldür hakkını ver " türünden bir cevabımız da var tabii .
Yönetmen Tom Shankland , Clive Bradlet tarafından yazılan ortalama senaryoyu çekilebilecek en iyi şekilde çekmiş .
Dijital videonun çiğ ve tekinsiz renklerini yansıtan sokaklar bu filmde gerçekten karanlık .
Arka mahalleler , elektriği olmayan apartmanlar ve yeraltında yaşayan suç insanları son derece gerçekçi bir şekilde gösteriliyor .
Son dönemin favori konusu olan , polisin de suçun bir parçası olması durumu da bu filmin meseleleri arasında ve iyi bir yan öykü olarak gelişip , çarpıcı sayılabilecek de bir sürpriz barındırıyor .
Öte yandan katilin " en çok sevdiğini öldür , yoksa ben seni . " şeklinde özetlenebilecek cinayet yöntemi de çarpıcı .
Yani , kötü yazılmış ama itinayla çekilmiş bir film var ortada .
En çok kime yaramış derseniz , korku sinemasından çok yönetmen Shankland'e olduğu kesin . WΔz , son dönem tembel korku sinemasının özeti gibi adeta .
Yine Josef Fritzl meselesine gelecek olursak ; filmler gerçek hayatın gerisinde kalıyor demeyi çok severiz ya , bu durum korku / gerilim gibi türler için de böyle galiba .
Fritzl'ın aynı anda ensest , kilitli tutma , çifte yaşam içeren hayatı izlediğiniz pek çok filmden daha gotik değil mi ?
Üstelik o kadar karanlık ki ; akıl bir noktadan sonra bazı detayları algılamakta veya kabul etmekte güçlük çekiyor .
Şüphesiz bütün bunları , sinemacılar çok geç olmadan bu Avusturya'lı manyağın filmini yapsın diye yazmıyoruz .
Yeraltından çıkan ailenin ve yerüstünde her şeyden habersiz yaşayan diğerlerinin medya ve ağzı sulanan popüler kültür tarafından rahat bırakılması gerekiyor .
Bu aile için gelecekte de işlerin yoluna girmeyeceği belli ama en azından farklı bir yerde , farklı kimlikler altında yeni bir yaşam doğru bir başlangıç olabilir .
Josef Fritzl olayı , sıkı bir korku filmine imza atmak isteyen bir yapımcı ve yönetmenin hayalgücünden fırlamış olsaydı da , biz de böyle şeyler ancak filmlerde olur , kimse bu kadar sadist olamaz deseydik keşke .
Ama öyle değil işte .
En başta psikolojik derinliğini ve zekasını kaybeden günümüz korku sineması , Fritzl'ın yanında çocuk kuşağı gibi kalıyor .
