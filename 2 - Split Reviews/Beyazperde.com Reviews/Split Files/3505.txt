Vizyonun korku ayağında bu hafta farklı yönlere bakan ve seyircisini o tarafa çekmek isteyen bir film var : Şeytanın Doğuşu .
Hem ismi ile ufak bir hile yapan , hem korku ve gerilimi bir aile çıkmazına sokuveren bir film .
Şeytanın Doğuşu adının aksine Omen  ( Kehanet ) adlı efsanevi korku klasiği ve devam yapımlarının aksine , Deccal olarak dünyaya gelen bir çocuğu hedef almıyor , onun üzerinden Dünya’nın yok oluşu üzerine hikayeler anlatmıyor .
Filmin en büyük amacı bir aile trajedisi ve iblisler diyarının bu karamsar hava sayesinde aramıza katılışını aktarmak .
Hint asıllı genç yönetmen Nirpal Bhogal tarafından yönetilen korku türündeki proje asıl tür olarak korku ve gerilimi seçiyor ancak senaryonun temelini bir şekilde bir dramdan alıyor .
İki sevgili , daha sonra iki eş ve doğan tatlı mı tatlı bir bebek .
Tanrıça anlamına gelen Thea adını verdikleri kızları ile daha ilk günden gerçek dışı deneyimler yaşamaya başlayan karı koca , Charlie ve James olan bitene anlam vermeye çalışıyor .
Ökült’e olan bağlılığı ve takıntısı sebebiyle büyük öfke beslediği babasıyla görüşmeyen James ise eşinin baskısı ile Alistair’le bağlantıya geçiyor .
Olayların temeli ise tahmin edeceğiniz gibi .
Thea aslında pek örneğine rast gelinmeyen bir insan topluluğunun üyesi , bir temsilcisi .
En basit tabirle , ışığı çok parlayan biri .
Bu yüzden de karanlıklardaki kötülüklerin ilgisini en çok çeken , hedef hale geleni .
Baba James bir süre sonra yaşanan korkunç gelişmeler neticesinde kendi babasına izin veriyor , küçük Thea’nın belki de ömrü boyu sürecek ritüeller dünyasının kapısını aralıyorlar .
Ufaklık artık hayatının tamanında , gözlerini kapatacağı son saniyeye kadar her gün belli minik ritüeller yapmalı ve bir surete sahip eşya , fotoğraf ya da benzeriyle yakında durmamalı .
Güzel kız 6 yaşında bu işleri alışkanlık haline getirse de arada sırada çocukluğuna da yeniliyor , kuralları esnetiyor .
Nitekim kurallar doğru şekilde işlese de kötülük artık ona adeta yapışıyor ve yeni çareler aranıyor .
Büyükbaba Alistair’in dostu , yaşlı kadın Elizabeth’in hocalığı gibi .
Şeytanın Doğuşu’nun en güçlü yanı oyuncu ekibi .
Alistair olarak karşımıza çıkan isim , son dönemde The Strain dizisiyle tekrar gönlümüzü kazanan usta oyuncu Jonathan Hyde .
Dizide Eldritch Palmer adlı kötü ama trajik bir karakter olarak izlediğimiz isim , burada geçmişinden pişman ama sevgi dolu bir büyükbaba .
Kaostan yoruldukça kaçış yolları arayan Charlie ( Antonia Thomas ) , düzen sağlamaya çalışan eşi James ( Luke Norris ) ve filmin bir diğer ağır topu üstad Elizabeth karakteri ile Eileen Davies .
Sınırlı oyuncu kadrosu ve seyri doyurucu bir oyun gücü .
Buna yönetmen Bhogal’in boğucu ev atmosferi , az sayıdaki dış mekan , küçük aktrisin şaşırtıcı performansı ve sinir bozucu sürprizleri eklenince , korkudan titretmeyen ama sürükleyici , tatmin eden bir iş çıkmış .
Her bir köşesinden kan fışkırmayan , oyunculuk konusunda kalite kokan , kötülük ve psikoloji temalarına da çok hafif de olsa değinen ( Kevin Hakkında Konuşmalıyız desek ? ) , gerilimli atmosferiyle izlenmeyi hak eden bir film Şeytanın Doğuşu .
Son olarak , kötülüğün üyelerinin tasarımları , hastanedeki suretleri ve yönetmenin Elizabeth üzerinden sağladığı korku da takdiri hak ediyor . burcinaygun@gmail.com
