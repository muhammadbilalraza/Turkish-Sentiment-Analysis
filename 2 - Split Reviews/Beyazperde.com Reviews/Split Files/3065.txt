Havaalanında polisle küçük bir konuşmadan sonra Paris'e ayak basan Amerikalı yazar ve profesör Tom Ricks ( Ethan Hawke ) , önündeki birkaç hafta içinde kendi hayal gücünün bile yaratamayacağı tuhaf ve gizemleri anların içine düşüyor .
Karısının , kendinden korunmak için Paris'teki 17. bölgedeki dairesine giden Tom , karısı Nathalie'nin ( Delphine Chuillot ) tepkisiyle karşılaşıyor birden .
Nathalie'nin , Tom'u gördüğü andan itibaren kendini korumak için sürekli tetikte olması seyirci için de bir yabancılık yaşatıyor .
Sakin görünüşlü Tom çevresine bir zarar verebilir mi ?
Öfkesine hakim olamayan Tom , aslında sakin görünüşün altında sinirli bir insan .
Karısı polisi arayınca oradan uzaklaşmak zorunda kalan Tom , altı yaşındaki kızı Chloé'yi ( Julie Papillon ) kısa bir anda gördükten sonra kendini Paris yollarına vuruyor .
Belediye otobüsünde uyuyakalan Tom , pasaportu dışında her şeyini çaldırıyor otobüste .
Paris'in 18. bölgesindeki oteli de olan bir kafeye giriyor .
Bu izbe oteli işleten Türk göçmen Sezer ( Samir Guesmi ) , parasız Tom'un otelde kalmasına izin veriyor .
Kısa bir süre sonra da Tom'a bir depoda gece bekçiliği işi veriyor .
Tom , bu mekânda neler döndüğünü bir türlü çözemiyor .
Bu otelin sakinleri arasında Türkler , Kürtler , Araplar gibi başka göçmenler ve sığınmacılar da var .
Türkler bu filmde de " çirkin " , çeteci ve şiddeti patlamaya hazır görünüyor .
Yeni bir " MGeceyarısı Ekspresi ( Midnight Express ) " iddiasında değiliz .
Bu nefret dolu filmi 1978 yılında Alan Parker yönetmişti .
Pawel Pawlikowski , filminde Arap usulü çay içmeyi göstermiş , ama maalesef Türklerin çalıştırdığı otelde Türk usulü çay pek göze çarpmıyor . 
Boş vakitlerinde şehirde dolaşan , arada bir kızını görmek için okuluna giden Tom , kitabevinde ayaküstü tanıştığı Laurent ( Geoffrey Carey ) onu bir edebiyat buluşmasına davet ediyor .
Davete giden Tom , orada gerçekten de gizemli bir kadın Magrit'i ( Kristin Scott Thomas ) görür görmez büyüleniyor .
Magrit görünmez bir insan gibi .
Sanki sadece Tom'a görünüyormuş gibi .
Magrit , ölmüş Macar yazar kocasının kitaplarını yabancı dillere çevirmiş , burjuva hayatın konformizmini de seviyor Paris'in beşinci bölgesinde yaşarken .
Tom , Magrit'le sürekli sevişme isteği duyuyor .
Sanki iradesinin dışındaymış gibi her şey .
Öte yandan otelde kendisine yakınlık duyan Polonyalı garson genç kız Ania'yla da ( Joanna Kulig ) aralarında yakınlaşma başlıyor .
Ania , Tom'un romanının Lehçe baskısını buluyor ve Tom , kelimelerinin başka bir dilde Lehçe duymaktan da hoşlanıyor .
Depoda kızına mektup yazan Tom , biri ilham perisi , diğeri gizemiyle büyüleyen bu iki kadın dünyasına girdikten sonra birdenbire suçlar çoğalmaya başlarken , film de polisiyeye dönüşüyor birden .
Öncelikle ikinci yarıdan sonra filmde suç , gerilim ve gizem artıyor .
Bu gizemin dehlizlerine dolaşırken keşifler de yapıyorsunuz .
Zihninizin içini kuşkular dsarıyor hep .
Magrit , gerçekten gizemli .
Bir an onun modern dişi Mefisto olduğunu düşünmeye başlıyorsunuz . 
1957'de Varşova'da doğan yönetmen Pawel Pawlikowski , sinemaya belgeseller çekerek girmiş .
Biz onu 2004 yapımı " Aşk Yazım ( My Summer of Love ) " filmiyle tanıdık .
Biri zengin diğeri yoksul iki genç kızın trajik aşkını anlatmıştı İngiltere topraklarında yönetmen .
Bu yönetmenin görsel dünyası gerçekten zengin ve çarpıcı .
Pawlikowski , dış dünyayı Tom nasıl görüyorsa öyle yansıtmış perdeye .
Gözlüklü Tom , dışarısını bulanık da görebiliyor .
Pawlikowski , kameranın mercekleriyle oynayarak görüntüleri bozarak yansıtmış perdeye yer yer .
Ayrıca kamera da Tom gibi dingin .
Yönetmen , otelle Tom arasında metafor kurmuş .
İkisi de enkaza dönüşmüş çünkü . 
Fonda duyulan müzikler de Tom gibi kederli geliyor kulağa .
Ağırlıklı olarak piyano tınıları duyuluyor .
Tom'un sakini olduğu izbe otelde , Aynur Haşhaş'ın söylediği " Meyhaneci " türküsü de duyuluyor .
Elbette Arapça şarkılar da .
1955 yılında New York'ta doğmuş Amerikalı yazar Douglas Kennedy'nin filme uyarlanan bu romanı ülkemizde 2010 yılında Epsilon Yayıncılık'tan " Beşinci Bölgedeki Kadın " adıyla yayımlanmıştı .
Romanda kahramanın adı Harry Ricks , filmdeyse Tom Ricks , hatırlatalım .
