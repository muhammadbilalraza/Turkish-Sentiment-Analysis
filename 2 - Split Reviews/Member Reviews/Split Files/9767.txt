Yakın dönemde yaşanmış gerçek bir olayı olabildiğine sade , gösterişsiz ancak akıcı bir şekilde sinemaya uyarlamış Eastwood .
2012 tarihli Denzel Washington'lı " Flight " ile de bayağı bir benzerlikler taşıyor film .
Tom Hanks büyük bir oyuncu .
En büyük performanslarından biri değil Sully , ancak yine de role çok yakışıyor .
Sinemasal anlamda başarılı gördüğüm uçak sahneleri var .
Fena değildi .
Onun dışında Eastwood'un sinema tarihinde yer edecek bir filme imza atayım kaygısı olduğunu zannetmiyorum .
Sanki bu mucizevi olayın bir şekilde sinemada izlenmesini , daha geniş kitleler tarafından bilinmesini istemiş , tarihe bir not da kendisi düşmüş .
Niyeti büyük ölçüde budur çünkü çok da özenli , kafa yoran , düşündüren bir yapım değil .
Sıkmıyor ama dediğim gibi çok sade bir akışı ve anlatımı var .
Son zamanlarda izlediğim en basit filmlerden biri hatta .
Ödül sezonundan nasıl çıkar bilmiyorum ama senenin mutlaka görülmesi gereken önemli filmlerinden biri değil bana kalırsa .
Filmden ziyade bir belgesel hatta .
