Dark Shadows , yönetmen koltuğunda Tim Burton’ı görünce , esas çocuk olarak Johnny Depp’i düşünme alışkanlığımızı bir kez daha perçinlemiş oldu .
Tabi bir diğer kadrolu oyuncusu Helena Bonham Carter’da Tim Burton’ın olmazsa olmazlarından .
( Adamın karısı oynatacak tabi … ) Ama iki oyuncuda yönetmenin karanlık , uçuk kaçık hayal dünyasına , gerek oyunculukları , gerekse görüntüleriyle cuk oturuyor .
Twillight serisi ile vampir filmlerinin popüler olduğu şu dönemde , bu furyadan kendi gothik tarzından ödün vermeden Tim Burton’da nasiplenmek istemiş galiba .
Big Fish ve diğer filmlerinin hatırına iyimser düşünürsek de büyüyememişlere masallar anlatan yönetmen bu kez bir vampir hikayesine el atmış .
El atmakta geç bile kaldı bence .
Filme gelince , Barnabas Collins’in ( Johnny Depp ) vampir oluncaya kadar olan bölüm , mekan seçimleri , kostümler ve makyajlarıyla bu bir Tim Burton filmidir dedirtiyor kendine , hikayesi ile de kısa bir filmi andırıyor .
Aynı zamanda bu bölüm hikayenin temelini oluşturan başlangıcı oluyor Dark Shadows’un .
Ama hikaye ilerledikçe , tam anlamıyla ne korkutuyor , ne güldürüyor ne de seyirciye bir aşk hikayesi izliyorum hissi veriyor .
Hiç birini tam anlamıyla tattıramıyor .
Anlayacağınız Dark Shadows , oyuncu kadrosunun kağıt üzerindeki parıltısından çok şey beklediğimiz ama hikaye örgüsü açısından umduğumuzu bulamadığımız filmler kervanına katıldı .
Ama yine de Johnny Depp , hınzır ve karizmatik vampir Barnabas Collins rolüyle gönlümüzü bir kez daha fethetmiştir .
Ayrıca hala yirmili yaşlarında gözüken bu adam için vampir rolü , üzerine en çok yakışan kostümlerden biri oldu .
Ve Eva Green’e ayrı bir parantez açmamak olmaz .
Filmi izlememiz için en güzel neden .
Genelde savaşlı ve tarihi filmlerde güzel prenses benzeri rollerde görmeye alışık olduğumuz Green , bu kez yakın geçmişte yaşayan , fettan , tutkulu bir sarışın güzeli canlandırıyor .
( Eva Green koyu saçlıdır , koyu saçlı kalmalıdır ! ) Fettanlık bir insana bu kadar mı yakışır desek yeridir .
İşin özü , oyuncu kadrosuna bakıp büyük beklentilerle izlediğinizde hayal kırıklığına uğrayabilirsiniz .
Ama bir sinema tutkunuysanız sıkılmayacağınız ve vasatın geçmeyen klasik bir Tim Burton - Johnny Depp filmi izlemeye hazırlanın .
