Bir " survival film " .
Oyuncu kadrosu güçlü ve albenili isimlerden oluşuyor .
Film kendini sorunsuz olarak izletiyor da .
Özellikle zorlu yolculuğun bazı kısımlarında siz de etkileniyor , onlarla birlikte susuyor , acıkıyor , yoruluyorsunuz sanki .
Coğrafyanın bizlere yansıması aşamasında da başarı yakalanmış .
Karakterler de başlarda biraz boşta kalsalar da git gide alıştırıyorlar kendilerine .
Fakat onlara sempati duymamız , veya onlar ile özdeşlik kurabilme ihtimalimiz üzerinde durmuyor film .
Daha çok insanın doğa ile ilişkisine yoğunlaşıyor .
Kimileri kabul etmese ve inanmasa da , gerçek olaylara dayandığı söyleniyor filmin .
Tabii aynen filmdeki gibi mi yaşanmıştır olaylar , sanmıyorum .
Ancak benzer bir kurtuluş hikayesi yaşanmış olabilir . Weir'ın bazı politik söylemleri de var tabii , başta komünizm ve Sovyet Rusya ile ilgili olmak üzere .
Filmin belli bir dakikasında biraz " tekrar düşüyor " gibi oluyor film , biraz sendeliyor yani .
Ancak daha sonra toparlamayı başarıp çok da sıkılmamıza müsaade etmeden nihayete eriyor .
Bu gibi filmlerden hoşlananları pişman etmeyeceğini zannediyorum .
Ancak çok önemli bir klasik de beklemeyin derim .
