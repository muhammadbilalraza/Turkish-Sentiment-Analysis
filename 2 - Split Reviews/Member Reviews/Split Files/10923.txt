Hunger Games serisinden sonra çıkan Divergent ve Maze Runner serileri vasatı aşamadı bana göre .
Tamamen gişeye yönelik yapılmış bir film .
Kitabını okumadım ama eminim filmden daha iyidir ki genelde öyle olur .
Kitaplardaki derinlik filmlerde kolay kolay yakalanamaz .
Burada en büyük görev yönetmen ve oyunculara düşer .
Oyuncuların karakterlerin duygularını iyi yansıtması gerekir , yönetmenin ise hem karakterlerin duygularını , hem de olayları derinlemesine işlemelidir .
Bu da kolay bir iş değil .
Ve bu filmde bu becerilememiş .
Oyunculuklar çok klişe geldi bana .
Kötü demiyorum .
Ama karakterleri sanki daha önce onlarca , yüzlerce kez görmüştük .
Hareketler , konuşma tarzları çok klasik geldi .
Filmdeki olaylar ise çok yüzeysel işlenmiş ve oldu bittiye getirilmiş .
Filmin ilk dakikalarından itibaren mantık hataları başlıyor .
Aksiyon ve macerayı artırmak isterken mantık faktörü es geçilmiş .
Filmin 3d olarak vizyona girmesi de ayrı bir olay .
2d seçeneği bulursanız kesinlikle 2d izleyin derim .
3d'yi size hissettiren hiç bir sahne yok filmde .
Gözlerinizi yormaktan başka bir şey yapmazsınız .
Tamamen filmin hasılatını artırmaya yönelik bir olay .
Filmin hayranları yorumuma tepki gösterebilir ama benim düşüncelerim bunlar .
Filmde mantık veya derinlik aramam , macera olsun yeter diyorsanız sinemada izlemenizde bir sakınca yok .
Lakin paranıza yazık olur .
