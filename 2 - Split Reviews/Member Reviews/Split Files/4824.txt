' ' Bu gezegendeki en iyi botanikçi benim ' ' : DFilmi bugün izleme fırsatı buldum .
Son haftalarda merakla beklediğim bir filmdi .
Çünkü uzaya karşı büyük bir merakım var ve uzayla ilgili filmleri de çok seviyorum .
Bana göre bu konuda 2001 : A Space Odyssey , Interstellar , Contact ( her ne kadar uzayda çekilen sahneler fazla olmasa da ) gibi filmler başı çeker .
Geçen yılki Interstellar filminden sonra bu konuda çıta iyice yükselmişti .
Bir Interstellar kadar etkili olmasını beklemiyordum açıkçası filmden önce .
O seviyeye de çıkamamış ama ortalamanın üstünde bir film .
Marsta su bulunmasının ardından filme olan ilgi daha da artmıştır normal olarak .
Filme geçersek beklentilerimi karşıladığını söyleyebilirim .
Diyaloglarıyla sık sık tebessüm ettiriyor .
Oyunculukları da oldukça beğendim .
Herkes üstüne düşeni fazlasıyla yapmış .
Yönetmen zaten belli bir kalitesi olan birisi .
Filmlerde müzik seçiminin çok önemli olduğunu düşünürüm .
Sonuçta yerinde bir müzik en sıradan sahneyi bile mükemmel bir sahneye dönüştürebilir .
Bana göre müzikler de oldukça kaliteliydi ve yerinde kullanılmıştı .
Lafı fazla uzatmayayım .
Bu yılın en kaliteli filmlerinden birisini sinemada izleme fırsatını kaçırmayın derim şiddetle tavsiye ediyorum iyi seyirler .
