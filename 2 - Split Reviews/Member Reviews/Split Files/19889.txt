Senaryosu , Kurt Sutter tarafından yazılan " Southpaw " , Antoine Fuqua'nın yönetmen koltuğunda oturduğu sportif bir drama .
Gelin isterseniz , Sylvester Stallone'nin efsanevi " Rocky " serisini hiç saymıyoruz bile fakat " Raging Bull "
( 1980 ) , " The Hurricane "
( 19 ) , " Million Dollar Baby "
( 2004 ) , " Cinderella Man "
( 2005 ) ve " The Fighter "
( 2010 ) gibi filmlerin yanında son derece sönük kalan filmimizin hikayesine göz atarak ana karakterleri tanımaya çalışalım .
Yapılacak maç öncesi soyunma odasında elleri sarılan Billy Hope'un ( Jake Gyllenhaal ) yanına , hayatının her anını yönlendiren karısı Maureen ( Rachel McAdams ) gelerek kendisine şans diler ve maç başlar .
Rakibi Darius Jones ( Cedric D. Jones ) , ringde Billy'i çok fena hırpalamaktadır .
Ama Billy 10. rauntta , peş peşe attığı iki sert kroşe ile sersemleterek devirdiği Darius'u nakavt ederek işini bitirmeyi başarır .
Maçın ardından yapılan basın toplantısında Kolombiyalı boksör Miguel ' Magic ' Escobar ( Miguel Gomez ) , Dünya Hafif Siklet Boks Şampiyonu Billy'e meydan okuyunca Billy'de menajeri Jordan Mains'e ( Curtis ' 50 Cent ' Jackson ) sıradaki Kalil Turay ( Rayco Saunders ) maçını iptal ederek yerine ' Magic ' ile bir maç ayarlaması talimatını verir ve bunu gereksiz bulan Jordan ile Billy arasında küçük bir tatsızlık da yaşanır .
Derken Billy ve Maureen evlerine geçerlerken , Billy'nin yaptığı ilk şey , üst kattaki yatak odasında uyumakta olan kızı Leila'nın ( Oona Laurence ) yanına çıkarak ona , " Seni çok özledim " diyerek sarılması olur .
Gelecek kaygısına kapılan karısının derdiyse , sürekli kazanıyor olmasına rağmen savunmadaki hataları nedeniyle çok fazla yumruk yiyen Billy'nin iki yıl içinde fiziksel olarak çökeceğini düşünmesi ve o yüzden de ısrarla maçlarına bir yıllığına ara vermesini istemesidir .
Neyse .
Daha pek çok konuşmanın ardından Billy ve Maureen , New Yok Çocuklar Kulübünün yararına düzenlenmiş olan yardım gecesine katılırlar .
Oraya da gelmiş olan Magic , hakaretleri ile Billy'i tahrik eder ve ikili yumruk yumruğa birbirlerine girerler .
Ancak daha da önemlisi o hengamede , kimliği tespit edilemeyen birinin silahından çıkan serseri bir kurşun ile vurulan Maureen'in hayatını kaybetmesidir .
Olanları bir türlü kabullenemeyerek gözünü karatmış olan Billy , elindeki tabanca ile tek şüpheli olarak gördüğü Hector Escobar'ı ( Danny Henriquez ) öldürmek üzere peşine düşer ama bulamaz .
Bu arada muhasebecisi Simon Stillman ( Adam Kroloff ) Billy'e , iyice bozulmuş olan mali durumu hakkında bilgi vermektedir .
Zor durumdaki Billy'nin imdadına önüne koyduğu üç maçlık kontratı imzalatan menajeri Jordan yetişir .
İlk maçı Turay iledir .
Hiç karşılık vermeden dayak yediği maçı ve para kazanma fırsatını kaybetmesinin yanı sıra ringe havlu atıldığı için maçı sonlandıran hakemi ringe sermek suretiyle kendi boks kariyerini de bitirir .
Başta , Magic ile çalışmaya başlayan antrenörü Eli Frost J ( ose Caraballo ) ve Jordan olmak üzere etrafındaki hemen herkes onu terk ederken ne yazık ki mali durumu da içinden çıkılmaz bir hal almıştır artık .
Yaşadığı psikolojik travmayı bir türlü atlatamayarak teselliyi alkol ve şiddet de arayan Billy , otomobili ile intiharı da dener ve kendini yoğun bakımda bulur .
Böylelikle de önce kızı Leila'nın velayetini ardından da tüm malını mülkünü icrada kaybetme durumuna gelir .
Yardımına koşan tek isim , onu otomobiliyle Tick Wills'in ( Forest Whitaker ) salonuna bırakan Jon Jon'dur ( Beau Knapp ) .
Billy Tick'ten kendisine eğitmenlik yapmasını isterken , mahkeme kararı ile velayeti geçici olarak sosyal hizmetlere verilen kızını geri alabilmesi için devamlı bir işe ihtiyacı olduğunu da söyler .
Ve Tick'ten salonun gece bekçiliği ile temizlikçilik işini kapar .
Dakika 60. .
Geride kalan 64 dakikalık süre içinde yanıtlarını öğreneceğimiz üç soru mevcut .
Neler mi ?
Buyurun sayalım : Bunlardan birincisi ve belki de en önemlisi , Tick'in Billy'nin antrenörlüğünü kabul edip etmeyeceği .
İkincisi , kızını yeniden kazanıp kazanamayacağı .
Sonuncusu ise , hem karısının hem de kendisinin intikamını alıp alamayacağı .
Eğer çok büyük beklentilere girmezseniz , gereksiz yere lastik gibi çekilerek biraz uzatıldığını düşündüğümüz filmi sıkılmadan tamamlayabilirsiniz .
Zira tempo , birkaç ikili diyalog dışında pek düşmüyor .
Keyifli seyirler ,
