" Bu yazı , Nocturnal Animals'ın analizini yaptığımdan izlemeyenler için yoğun spoiler içerir . Bu yüzden filmi izledikten sonra bu yazıyı okumanızı şiddetle tavsiye ederim . Eğer filmi izlemediyseniz , yazının son paragrafını okuyabilirsiniz . "
Nocturnal Animals , herkesin hayal ettiği şaşalı zengin hayatını yaşayan Susan ( Amy Adams ) etrafında gelişiyor .
Ve bir gün Susan'a eski kocası Edward'dan ( Jake Gyllenhaal ) bir paket gelir ve Susan paketi açtığında , Edward'ın yazdığı " Nocturnal Animals " adındaki kitabı görür ve okumaya başlar .
Ve bu sırada da film 3 zaman içerisinde gidip gelmeye başlıyor .
Bunlardan birisi geçmiş , Susan ile Edward'ın gerçek hayatta nasıl tanıştığını anlatıyor .
Günümüz , Susan'ı kitabı okuduğu zamana odaklanıyor .
Ve hayali dünya da , bu kitapta olanları anlatıyor .
Kitap , bir aile babası olan Tony ( Jake Gyllenhaal ) hakkında .
Tony , kızı ve eşiyle birlikte gece vakti yolda giderlerken bir grup tekinsiz adam onlara bulaşır ve Tony'nin eşiyle kızını kaçırır .
Tony'yi de uçsuz bucaksız bir yerin ortasında bırakırlar .
Ve Tony kendine geldiği zaman Bobby Andes ( Michael Shannon ) adındaki bir polis şefiyle birleşip bu olayı birlikte çözüp bu adamları yakalamaya çalışır .
Özellikle de bu olaydan sonra eşiyle kızını bizzat öldürmüş olan Ray Marcus'u ( Aaron Taylor - Johnson ) .
Peki filmin kendisiyle bu kitabın ne alakası var diye sorabilirsiniz .
Ben şahsen film bittikten sonra yaklaşık 1 saat boyunca film üzerinde düşündüm ve şöyle bir sonuca vardım : 
spoiler : 
 " İlk önce filmin bize anlatmak istediği şeye ve nasıl anlattığını inceleyelim . Filmin geçmişe odaklandığı sıralarda , Susan ile Edward'ın mutluluğunu ve masumiyetini görüyorsunuz . Birlikte yemek yiyorlar , aşık oluyorlar ve evlenmek istiyorlar . Fakat Susan'ın zengin ve şaşalı annesi , bu evliliğe izin vermek istemiyor . Ama Susan annesi gibi olmak istemediği için annesinin kararına karşı çıkıyor . Ve bundan sonra uzun bir süre boyunca flashback göremiyoruz . Geçmişe yapılan diğer flashback ise Edward'ın Susan'ı her alanda desteklemesine karşılık Susan'ın Edward'ı yazdığı roman konusunda desteklememesini ve hiç beğenmemesine odaklanıyor . Ve son flashback de Susan'ın daha çekici ve zengin bir adama aşık oluşunu ve Edward'dan olan bebeğini Edward'ın haberi olmadan kürtaj yaptırmasını anlatıyor . Ve bundan sonra da Edward'ın yıkıldığını görüyoruz . Film bize geçmişle ilgili bundan başka önemli bir bilgi vermiyor aslında . Hatta Edward'ın günümüzdeki halini bile bilmiyoruz doğrusu . Bunu atlatabildi mi ? Öldü mü ? Çünkü film bize onu hiç göstermiyor . 
Peki kitap ile Susan'la Edward'ın yaşadığı geçmişin nasıl bir bağlantısı var ? Kitaptaki Ray , aslında Susan . Susan'ın kürtaj yapmasını kitap , Ray'in Tony'nin eşiyle kızını öldürmesi olarak göstermiş . Bu yüzden Ray'in Tony ve ailesini arabayla yoldan çıkardığı sahne bu kadar uzun . Rahatsız edici ve durumun ne kadar kötü olduğunu göstermek için . 
Ve kitap da Tony'nin bu durumdan sonra Ray'den nasıl intikam aldığını gösteriyor . En sonunda eşi ve kızını öldüren Ray'i bulup göğsüne iki kere sıkarak . Gerçek hayatta ise Edward , Susan'dan intikamını , "
Gece Hayvanları " adını verdiği bu kitabı ona yollayarak alıyor . Susan'ın eskiden kötü bulduğu kitabı artık sevmesiyle . 
Filmin en sonunu konuşalım . Nasıl bir anlamı var ? Kitapta Tony karakteri , intikamını aldıktan sonra ayağı yere takılıyor ve yanlışlıkla kendini vurarak canını kaybediyor . Ve kitap da öylece bitiyor . Ve tam bu sırada da gerçek hayatta Susan , Edward'ı ne kadar çok özlediğini anlıyor ve onunla buluşmak istiyor . Ve Susan buluşma yerine gittiğinde orada saatlerce bekliyor ama Edward bir türlü gelmiyor . Ve filmin son karesi , Susan'ın gözlerini gösteriyor . 
Geçmişe yapılan flashbacklerden birinde Edward , Susan'a şöyle bir şey demişti : "
Gözlerin annene çok benziyor .
Hüzünlü .
Ama çok güzel .
" Ve Susan da annesine benzememek istediğinden , Edward'ın dediğine karşı çıkmıştı . Filmin son karesinde , Susan'ın annesine benzemeye başlamasını görüyoruz aslında . Kitabı okuduktan sonra içini kaplayan hüzünden ve içinde bulunduğu şaşalı hayattan dolayı . 
Son olarak da filmin açılış sahnesinden konuşalım . Filmin en başındaki yazılar gösterilirken yaklaşık 3 dakika boyunca , şişman , çıplak ve çirkin bir kadının elindeki bando eşyalarıyla neşeli bir şekilde dans edişini görüyoruz . Bunu rahatsız edici bulabilirsiniz . Yani , kim bulmaz ki ? Ben en başta bunu , filmin rahatsız edici tonuna karşılık bir hazırlanış olarak düşündüm ama filmin bitişinden sonra başka bir kanıya vardım . En baştaki çıplak , şişman kadın dıştan çirkin ama içten neşeli , filmin en sonunda gördüğümüz Susan'ın hali ise dıştan güzel ama içten çirkin görünüyor . Film , bu noktaları vurgulamak için böyle bir metafor kullanmış . Yani kısacası , Edward'la Susan'ın birlikte yaşadığı şeyleri birebir anlatmak yerine , "
Gece Hayvanları " kitabı üzerinden anlatılmış . " 
Gece Hayvanları , her ne kadar tekrar ve tekrar izlenebilecek bir film olmasa da kesinlikle takdir ettiğim bir iş .
Herkesin bildiği ayrılık hikayesini kitap yoluyla , bambaşka bir şekilde anlatan bu film gerçekten de bir usta işi doğrusu .
Filmin yönetmeni olan Tom Ford her ne kadar tasarımcı olarak çalışsa da bu işiyle birlikte kendisini aşmış .
Amy Adams'ın güzel , Jake Gyllenhaal'ın dramatik , Michael Shannon'ın karakteristik ve Aaron Taylor - Johnson'ın ürkütücü performanslarıyla birlikte bu film kesinlikle izlenmeyi hak ediyor .
Herkese hitap etmediğini belirtmeliyim .
İyi seyirler .
FİLMİN İYİ YANLARI : + Adams , Gyllenhaal , Shannon ve Taylor - Johnson'ın bu yıl gördüğüm en iyi performanslardan birisini sergilemiş olması . + Başarılı görsel hikaye anlatımı ve araya serpiştirilmiş ufak detaylar ( özellikle de sanat galerilerindeki resimlere dikkat edin ) . + Oldukça rahatsız edici ve güçlü hikaye . + Filmin editlenme tarzı , dekor , makyaj ve manzaralar .
FİLMİN KÖTÜ YANLARI :
- Bazen film rahatsız edici olmakta aşırıya kaçmış ve bu da senaryoda bazı kesin olmayan anlar bırakmış .
TOPLAM PUAN : 8.4 / 10
