Başrollerini Erdal Beşikçioğlu ve Burcu Biricik'in paylaştığı Çiçero 18 Ocak'ta seyirci ile buluştu ve https://boxofficeturkiye.com/ ' un rakamlarına göre ilk haftasını 302 bin seyirci ile 2. sırada tamamladı .
Senaryosunu Meriç Aydın ve Gürkan Tanyas'ın yazdığı filmi Serdar Akar yönetti .
Filmde Erdal Beşikçioğlu'nun canlandırdığı İlyas Bazna karakteri 1904 yılında Priştina'da doğan , 2. Dünya Savaşı sırasında Ankara'da casusluk faaliyetleri yürüten bir Kosovalı .
Yazımız tarihi itibariyle baktığımızda ( 823 kişi puan vermiş ) filmin IMDb puanı 6,6 seviyesinde oluşmuş .
Filme ( puan veren ) izleyicinin verdiği tepki biraz karmaşık .
Aritmetik ortalaması 7,0 iken , mod'un 10 , median'ın ise 7 olduğu görülüyor * * * .
Yine IMDb açısından değerlendirildiğinde ; puan verenlerin 2 / 3'ünün 7 ve üzeri , %12'sinin ise 3 ve 3'ün altında puan verdikleri görülüyor .
Puanlamada dikkat çeken diğer bir husus ise , 18 yaşın altındaki izleyicilerin filmi çok beğenmeleri , yaşlar ilerledikçe beğeninin gerilemesi .
Anlaşılan o ki , seyirci keskin bir biçimde 3 ana gruba ayrılmış .
Filmi mükemmel bulanlar , filmi beğenenler ve filmi kesinlikle hiç beğenmeyenler .
Benim de filme verdiğim not , biraz da duygusal davranarak 9 seviyesinde oluştu .
Duygusal davranmasam kaç verirdim ?
O zaman da notum 8 olurdu .
Kanımca kesinlikle 7'nin üzerinde bir notu hak eden bir film olmuş Çiçero .
Filmin oyuncu seçiminin kusursuz olduğunu söylemek mümkün .
Hem Beşikçioğlu hem de Biricik'in performansları çok iyi .
Kendi adıma belirteyim , Erdal Beşikçioğlu ve Burcu Biricik'in dans sahneleri çok hoşuma gitti .
Öykü ve senaryo açısından bakıldığında titiz bir çalışmanın yürütüldüğü çok açık .
Savaşın dışında bir savaş ve casusluk filmi olan Çiçero'da ; aşk , sevgi , insanlık ve tarih var .
Filme getirilen eleştirilerde tarihi gerçeklere aykırılığı konu ediliyor ama filmin bir belgesel olmadığı , İlyas Bazna'nın hayatından esinlenildiği dikkate alındığında , bu açıdan yapılan eleştirilerin yersiz olduğunu söylemek mümkün .
Henüz izlememiş olanlar üzerinde ; filmi çok beğenenlerin mi , yoksa hiç beğenmeyenlerin mi daha etkili olacağını , seyirci sayısını artırıp artıramayacağını önümüzdeki haftalarda göreceğiz .
Benim size önerim , gidin ve filmi sinemada izleyin .
Bunu kesinlikle hak eden bir film Çiçero .
- - - - - - - - - - - - - - - - - - * * * Mod : En fazla sayıda verilen puan .
Median : Verilen tüm puanlar küçükten büyüğe dizildiğinde sıranın ortasında kalan puan değeri .
