2. Dünya Savaşı sırasındaki en büyük geri çekilme harekatını konu alan filmin yönetmeni şüphesiz sinemanın yıldız yönetmenlerinden Nolan'ın elinden çıkınca insan daha bir istekle sinemaya gidiyor .
Nolan sadece yönetmemiş aynı zamanda senaryoyu da yazmış .
Ancak üzülerek söylemeliyim ki sorunu oldukça bol bir film çıkarmış .
Konu sıkıntısı o kadar bariz anlaşılıyor ki yönetmen koltuğunda oturan Nolan , savaştan ziyade karakterlerin psikolojik derinliklerine inerek , geniş planlarla kara , deniz ve hava sahnelerinde sanatsal hareketler koyarak , tek bir alman askeri dahi göstermeden filmi tamamlayarak sadece görsel ve işitsel anlamda seyirciyi memnun etmeye çalışıyor .
Diyalog oldukça az ancak gerçek bir hikayeden alındığı da malum olunca senaryo anlamında çok da kızamıyor insan .
Sonuçta tahliye gerçekleşmiş dolayısıyla büyük bir katliam olmadığı gibi her iki taraf için de kesin bir zafer elde edilememiş .
Bu nedenle konu oldukça dar çerçevede ele alınabilirdi .
Ancak Nolan , senaryoda tahliyenin gerçekleşmesine izin veren Alman ordularını sorgulamak ya da müttefiklerin çaresizliğinin sebebini sorgulamak yerine üç farklı kurgu ile ( kara , deniz ve hava kuvvetleri ) paralel bir şekilde savaşın acımasızlığını ve hüznünü hikayeler ile aktarma yoluna gidiyor .
Bu hikayeler oldukça insansı , doğal ve son derece gerçekçi bir dil ile anlatılıyor .
Savaş kutsanmıyor ancak savaş karşıtlığı da yapılmıyor .
Nolan'ın tek derdi maalesef savaş esnasında yaşananları tüm çıplaklığıyla anlatma düşüncesi .
Bu arada tahliye esnasındaki 400 bin müttefik asker - ölenleri düşünce 300 bin civarında - o kadar az gösterilmiş ki sanki birkaç tümenden ibaretmiş gibi izliyoruz .
Bu arada kostümler ve ışık kullanımına şapka çıkartıyorum .
Gerçekten olanca doğallığıyla sanatsal bir işe imza atılmış bu konuda başarılı .
Bilhassa bahriyelilerin kıyafetleri çok ilgimi çekti zira o dönemki kıyafetlerin neredeyse aynısı bugün Deniz Kuvvetlerinde mevcut .
Askerliğini yapanlar iyi bilir bunu ayrıca askeri terimlerde bolca kullanılmış .
Film , istihkamın savaş esnasındaki kilit rolü ve önemine , pilotların yeteneklerine , sıradan bir rütbesiz askerin günlerce yaşadığı stresin vurucu etkisine de parmak basıyor .
Gelelim kurguya .
3 farklı anlatım gayet sıradışı bir tercih aslında .
Herkes klasik bir amerikan kurgusu beklerken karşılarında Nolan olunca haliyle kurgu da farklı bir metod üzerine oturtulmuş .
Kötü mü olmuş ?
Hayır ancak gerekli miydi diye soracak olursak bence gereksiz .
Bu kadar sığ bir konu için fazla detaylı bir tercih .
Yine de Nolan bu filmde hem teknik dallarda hem de ses kurgusunda Oscar adaylığını garantiledi .
Sinematografide kuşkusuz çok başarılı bir adam ama senaryo ve oyunculuk olmazsa o film ne yazık ki " başyapıt " olamıyor .
Nolan bu filminde sonlara doğru İngiliz güzellemesi de yapabildi .
Bu da İngilizlerin yaşadığı hezimetin gerçekliği dururken objektif değil tam tersine romantik bir tercih olmuş .
Aynı şeyi Interstellar filminde yaptı .
Gereksiz bir amerikan propagandasını gözümüze soktu .
Beyzbol sahneleri , amerikan bayrağının gözümüze kadar sokulması , dünyayı kurtaran yine tek bir amerikalı ! falan filan .
Savaş karşıtlığına hiç girmemiş bile .
Nolan'ın son filmlerine bakarsak bir yandan bağımsız sinemaya kucak açıp , sanatsal takılıp diğer yandan ticari sinemanın ve dolayısıyla Hollywood'un dehlizlerinde boğulmayı tercih ettiği net olarak görülebilir .
Bu türün meraklılarına gerek oyuncu performans kalitesi gerekse de sinemasal kalitesi ortada olan ve savaş karşıtlığıyla ön plana çıkan The Thin Red Line'ı da şiddetle öneririm .
Hans Zimmer'a değinmeden geçemem .
Muazzamdı yine müzikleri enfes bir uyum sağlamış .
Seçtiği konu ve yönetmenin tercihleri gereği senaryo başarılı değildi , ancak sinematografi ve ses kurgusu için izlenmeye değer .
7 / 10
