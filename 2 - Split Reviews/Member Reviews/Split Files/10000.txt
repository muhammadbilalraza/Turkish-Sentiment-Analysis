Çizgi roman hayranlarının son yıllarda en çok görmek istedikleri film olan Justice League , nihayet vizyona girdi .
Fakat DCEU'nun şu anki gidişatına bakacak olursak , işler Justice League için hiç de iyi gözükmüyordu .
Man Of Steel fena değildi , BvS'in ise bir sürü sorunu vardı ama ben şahsen filmi izlerken iyi vakit geçirmiştim .
Suicide Squad muhtemelen işleniş bakımından bu evrenin en kötü filmi olsa da , aynı zamanda filmler arasında en çok eğlendiğimdi . Wonder Woman ise açık ara DCEU'nun en iyi filmiydi .
Fakat bu filmin prodüksiyonun sürekli ertelenmesi , senaryosunun yeniden yazılıp Zack Snyder'ın kızının ölmesiyle birlikte yönetmen koltuğuna Joss Whedon'ın geçmesi ve çoğu sahnenin yeniden çekilmesi gibi bir sürü sorunla karşı karşıya kaldı .
Peki Justice League , yine de iyi bir seyirlik olmayı başarıyor mu ?
Her ne kadar büyük bir potansiyel boşa harcanmış olsa da , kısa cevabım evet .
Şu an elimizde olan film , gerek neşeli tonu , gerek hızlı işlenişi olsun , bir Zack Snyder filminden ziyade , bir Joss Whedon filmi adeta .
Bu da filmin normalde 170 dakika olan süresinin 2 saate düşürülmesinde rahatça fark ediliyor .
Bu iyi bir tercih olmuş çünkü bu filmin odaklandığı tek şey süper kahramanların bir araya gelmesi ve kötü adamı alt etmesi adeta .
Çünkü bu süre içerisinde gereksiz yan karakterlerle veya hikayeyle bağlantısı olmayan bölümlerle pek karşı karşıya kalmıyoruz .
Haliyle tek odak noktası bu olunca , hikaye daha hızlı ilerliyor ve siz de filmi izlerken hiç sıkılmıyorsunuz .
Fakat bu aynı zamanda bazı kötü sorunları da doğuruyor .
Ama sevmediğim şeyleri yazmadan önce , film hakkındaki iyi şeylere değinmek istiyorum .
Çünkü filmle ilgili sevmediğim şeyleri yazınca , Justice League'den nefret ettiğimi düşünebilirsiniz .
Dürüst olmam gerekirse , bu film hakkında çok ön plana çıkan bir şey olmasa da , filmi izlerken hiç sıkılmadım .
Hatta iyi vakit geçirdiğimi bile söyleyebilirim .
Bu film hakkında herkesin en çok merak ettiği şey , elbette başroldeki süper kahramanlar ve aralarındaki etkileşim olacak .
Justice League , bu karakterler arasındaki ilişkiyi ve başlı başına oldukları sahneler bakımından pek fazla bir şey içermiyor ama sırf filmde gördüklerimiz bile eğlenceli bir " patlamış mısır filmi " görmeye gelenlere iyi vakit geçirmeye yetiyor .
Ben Affleck yine Batman rolünde harikaydı , Gal Gadot ise Wonder Woman rolünde yeniden iyi bir iş çıkartmış .
Henry Cavill'in bu filmdeki Superman'i ise muhtemelen DCEU'nun içerisindeki en sevdiğim versiyonuydu .
Jason Momoa biraz arka plandaydı ama sırf " havalı " görünmek bakımından son derecede eğlenceliydi .
Ray Fisher ise kendisine verilen kısıtlı imkanlar ile Cyborg rolünde elinden gelenin en iyisini yapmış .
Ezra Miller'ın The Flash'i ise filmin en iyi yanlarından birisiydi , hikayenin komedi ağırlığı bakımından onun olduğu sahneler tek kelimeyle harikaydı .
Ayrıca tahmin edebileceğiniz gibi , aksiyon sahneleri çok eğlenceliydi .
Justice League , The Avengers kadar uzun ve tatmin edici aksiyon sahneleri içermeyip sonlara doğru CGI faktörünü biraz fazla abartmış olsa da , ekibin birlikte çalışmasını görmek açısından bu sahneleri izlemek yine de çok keyifliydi .
Keşke daha uzun sürseymiş dedirtiyor .
Anlayacağınız , Justice League o kadar masum ve eğlenceli bir film ki , hiç risk almadan , herkesin sevebileceği bir süper kahraman filmi olmaya çalışıyor .
Bu yüzden Justice League kötü bir film olmasa da , bu yıl çıkan Logan veya Wonder Woman gibi beni çok etkileyen veya yeni kuralları yıkan bir film olmadı .
Bunlar da beni filmin sorunlarına götürüyor .
Önce filmin işlenişinden başlayalım .
Filmin 2 saatlik kısa süresi , seyirciyi sıkmayan bir hikaye işlenişi ile net bir anlatım tarzı ortaya koymuş olsa da , aynı zamanda filmin karakterlerini sıradanlaştırıp ortada yaşanan durumun aciliyetini ve tehlike değerini azaltmış .
Bu yüzden Justice League'de sevdiğiniz karakterleri yakından tanıma fırsatı bulamıyorsunuz , hiç risk alınmadığı için hikayenin içerisine bir türlü giremiyorsunuz ve film esnasında yaşanan hiçbir şeye şaşırmıyorsunuz .
Geçen yıl çıkan Batman v Superman , karanlık tonu ve beklenmedik finaliyle ortaya yeni bir şeyler koymaya çalışmıştı mesela .
Çıkan sonucun başarılı olup olmadığı elbette tartışılır ama hiç olmazsa o film bunlar sayesinde akılda kalıcıydı .
Bu film o kadar sıradan ki , Justice League'in tamamını 1-2 ay içerisinde hatırlayacağımdan emin bile değilim .
Bu yüzden Justice League'i akılda kalıcı kılan tek bir şey kalıyor ; süper kahramanlar .
Filmdeki karakterlere veya oyunculara hiçbir lafım yok fakat filmin bütün fragmanlarında gördüğümüz sahnelerden o kadar fazla şey kırpılmış ki , film boyunca " keşke o sahneyi de filmde kullansalardı " demeden duramıyorsunuz bir türlü .
Sırf bu yüzden daha önceden hiç tanımadığımız The Flash , Cyborg ve Aquaman , sadece kağıt üzerinde kalmış olan havalı karakterler olarak akıllarda kalıyor .
Mesela geçen yılki Civil War filmi , daha önceden o evrende tanışmadığımız Spider - Man ve Black Panther'ın filmde olması için düzgün bir neden verip onları tatmin edici bir şekilde seyirciye tanıtmıştı .
Justice League'e gelecek olursak evet , ileride onların filmlerinin çıkacağının farkındayım .
Fakat bu kişilerin filmleri Justice League'den daha önce çıkmış olsaydı , karakterlere karşı gerçek bir bağımız olabilirdi ve onlara bu filmde olmaları için daha mantıklı bir neden verilebilirdi .
Bu da beni ikinci sorunuma getiriyor : Filmin fazla aceleye getirilmiş oluşu .
Sürekli bir şeylerin kırpılmış olmasından tüm karakterlerin düzgünce tanıtılmamış olmasına , hatta Superman'in fark edilebilir CGI üst dudağı gibi yarım kalmış görsel efektlerine kadar , Justice League her haliyle aceleye gelmiş bir iş .
Filmi izlerken her şey eğlenceli ve hoş olsa da , hiçbir zaman kendinizi karakterleri umursarken veya bu durumu yaşarken bulmuyorsunuz .
Daha bol zaman ile ortada daha güçlü görsel efektler ve daha düzgün bir senaryo yazılabilirdi .
Senaryo demişken .
Filmin senaryosu çok daha güçlü olabilirdi .
Justice League'in 2 saatlik süresi boyunca işlediği tek konunun süper kahramanların bir araya gelmesi ve ana kötüyü alt etmesi oluşundan bahsetmiştim .
Bir yandan bu olurken , film boyunca Lois Lane gibi yan karakterlere dair önemli hiçbir şey yaşanmıyor .
Sadece film boyunca bu konunun bir yere varmasını seyrediyoruz .
Üstelik filmde Justice League ekibi o kadar hızlı bir araya geliyor ki , karakterler arasındaki düşünce farklılığını ve bir ekip olarak çalışmanın zorluğunu hiç göremiyorsunuz bile .
The Flash'ın ufak sakarlıkları dışında ekip bir araya gelir gelmez , her şey tıkır tıkır ilerliyor .
Son olarak kötü adam Steppenwolf'ı hiç sevmedim .
BvS'deki Doomsday bile bundan daha etkileyiciydi !
Galiba filmin silinmiş sahneleri bu karaktere bir motivasyon veriyordu ama ben Justice League'i başlı başına yargılamaya çalıştığımdan , bu filmde onu önemsememi sağlayan veya onun ne kadar tehlikeli olduğunu gösteren bir şey bulamadım .
Sadece bir film boyunca görünen , sürekli dünyayı ele geçirmekten başka bir şey düşünmeyen bir CGI canavardı Steppenwolf .
Fazla detaya girmek istemiyorum ama sırf bu yüzden , film bittikten sonra ekstra sahnede Justice League 2 için hazırlanacak olan şeyin bu filmde yapılmış olmasını diledim .
Kısacası Justice League , kimsenin sinirine dokunmayacak , herkesin izlerken eğlenceli bir şeyler bulabileceği , pofuduk bir süper kahraman filmi adeta .
Fakat aynı zamanda BvS veya Logan gibi net bir tonu olup hiç risk almadığı için , son zamanlarda çıkan süper kahraman filmlerinden daha fazla unutulabilir ve hazmı daha kolay bir iş olmuş .
Ben filmden eğlenmiş bir şekilde ayrılmış olsam da , filmin The Avengers gibi başka süper kahraman filmlerine benzemesinden ziyade kendi olayını sürdürmesini ve içeriğinin bu kadar aceleye getirilmemesini dilerdim .
Yine de , eğer sinemada 2 saatinizi boşa harcamadan eğleneceğiniz bir süper kahraman filmi arıyorsanız ve Thor : Ragnarok için yer bulamadıysanız , Justice League sizin için hoş bir alternatif olabilir .
Sadece beklentilerinizi yükseltmeyin ve son yılların en sürükleyici ve yaratıcı süper kahraman filmini izleyeceğinizi düşünmeyin .
İyi seyirler .
FİLMİN İYİ YANLARI : + Oyunculuklar ve süper kahramanların birlikte çalıştığını görmek . + Superman hakkında yapılan şey . + İzlerken sizi hiç yormaması . + Eğlenceli aksiyon sahneleri .
FİLMİN KÖTÜ YANLARI :
- Filmin hiç risk almaması , tehlikenin boyutunu ve aciliyetini hissettirememesi .
- Steppenwolf .
- Karakterler hakkında önemli olan sahnelerin silinmiş olması .
- Aceleye gelmiş gibi hissettirmesi .
TOPLAM PUAN : 6.7 / 10
