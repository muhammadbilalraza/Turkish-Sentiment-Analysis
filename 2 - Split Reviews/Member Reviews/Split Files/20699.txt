Uyarı : Eleştiri film hakkında sürprizbozanlar ( spoiler ) içermektedir .
Filmi dün sinemada izledim .
Filmden çıktıktan sonra kafamda film hakkında pek olumlu bir düşünce yoktu açıkcası .
Eve geldikten sonra film üzerinde düşündükçe o kadar da kötü bir film olmadığının hakkını teslim ettim .
Filmi belki korku - gerilim filmi beklentisiyle izlediğimden olsa gerek çok beğenmemiştim ama yönetmen farklı ve cesur bir işin altına girmiş .
Bu da bana göre sinema adına cesur ve yaratıcı bir girişim .
Ortaya da çok farklı bir film ortaya çıkmış .
Film , Amerikan sinemasının görselliğiyle , Avrupa sinemasının sosyal duyarlılığını birleştirmiş .
Sosyal mesajlar içeren filmleri sevenler ve sinemada yeni denemelere açık olanlar bu filmi beğeneceklerdir .
' ' Biraz korkalım , eğlenelim ' ' mantığıyla filme gitmek isteyen arkadaşlar filmden uzak dururlarsa kendileri açısından daha iyi olur galiba .
Son olarak Jessica Biel başarılı bir oyuncu değil .
Ne kadar zorlasa da bu filmde de çıtayı yukarı çekememiş bence .
Biel yerine bu karakter mesela Kidman tarafından canlandırılsaydı film birkaç gömlek yukarı çıkardı kesinlikle .
