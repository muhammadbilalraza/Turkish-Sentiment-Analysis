Paul Verhoeven'ın elinden çıkma 1987 yapımı ilk RoboCop filmi kendini iddialı sözlerin içinde kaybetmeyip seyirciyi düşündürerek eğlendirmesini bilen bir şaheserdi .
Zaten en çok da bu farklılığı ve akıcılığı sayesinde bir idole dönüşmeyi başardı RoboCop .
Peşinden üç tane devam filmi çekildi , üstüne çizgi romanlardan dizisine kadar her türlü yerde kullanıldı .
Bir marka haline gelen RoboCop , 2014'ün Şubat'ında da baştan aşağı yenilenmiş bir şekilde salonlardaki yerini aldı .
Aksiyon tutkunlarını mest edecek bir doygunluk hissi verse de başarılı bir remake izleyeceğini uman seyirciye büyük hayal kırıklığı yaşatıyor .
Aslı gibi siyasi mesajlarla öne çıkmaya çalışan film , ciddiyetçiliğe kendini o kadar kaptırmış ki asıl önemli olan şeyi , seyirciyi eğlendirmeyi unutmuş .
Aksiyon sahneleri bol olsa da sıkıcı ve lüzumsuz konuşmalar seyirciyi bir hayli bayabiliyor .
Bir noktada fena halde uykum geldiğini hatırlıyorum .
Düşününce , aksiyon filmlerinin en önemli meselesi aslında tempoyu düşürmemektir .
2014 model RoboCop ise bu konuda sınıfı zar zor geçiyor .
Dolayısıyla filmi methedebileceğimiz pek bir malzeme kalmıyor geriye .
Belki orijinalini bilmeden izleseydik biraz daha iyi yorumlarda bulunabilirdik ancak şu haliyle filmi sevmek çok zor . ( . )
