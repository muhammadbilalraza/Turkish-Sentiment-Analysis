Valle'den yine çok farklı bir film .
Aslında konusu tek cümlede özetlenebilecek türden .
Fakat karakterler , kurgu ve konunun ele alınışı insanı derinden etkiliyor .
Bir çırpıda bitiyor " Demolition " .
Sevdiği ( ! ) birini kaybetmek çoğu insanın maalesef birebir yaşadığı , atlatmanın en zor olduğu gerçeklerden biridir insan hayatında .
Davis de durup dururken yaşanan bir trafik kazasında genç eşini kaybediyor .
Film boyunca bununla baş etme sürecini izliyoruz .
Ancak bu alışıldık bir baş etme süreci olmuyor .
Tanıştığı yeni insanlar , tattığı yeni duygular , kendini yatıştırmanın farklı yöntemleri var bu süreçte .
Gyllenhaal'ün son yıllarda seçmece işlerde yer alması ve kariyerinin önemli dönemlerinden birini yaşaması , " Demolition " ile perçinlenmiş oldu .
Yine muhteşem bir performans sergilemiş .
Tamamen duygular üzerinden ilerleyen bir karaktere sahip ve tüm o yıkımları , arada kalmışlıkları , çaresizlikleri veya daha başka gariplikleri çok başarılı yansıtmış . Watts yardımcı rolde üzerine düşeni yapıyor .
Oğlu Chris ise filmin yeni keşiflerinden .
Yılların deneyimi Chris Cooper da kızını kaybeden baba rolünde kusursuz .
Pek çok akılda kalıcı sahne ve karakter bırakıyor film seyircinin hafızasına .
Finale doğru muhteşem bir duygu yoğunluğu , " La Boheme " ile taçlanıyor ve tüm o geçirilen 1.5 saat daha da büyük anlam kazanıyor .
Hemen ardından , son sahnede ise , yine insanı bir yandan gülümseten , bir yandan hüzünlendiren bir kapanış yapıyor bu güzel film .
