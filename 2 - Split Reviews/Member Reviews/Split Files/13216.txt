Programımın yoğun olduğu ve Star Wars gibi dev bir filmin vizyona gireceği bu hafta , gözümden kaçmış olan , sade bir filmi sinemada izlemek istedim .
Benim için bu film , İşe Yarar Bir Şey'di .
Ve iyi ki de öyle yapmışım , çünkü filmi evde izleseydim muhtemelen filmden aynı tadı alamazdım .
İşe Yarar Bir şey , sinemaya gitmenin özel deneyiminden en iyi şekilde yararlanan bir film .
Hikayemizin anlatıcısı olan Leyla'nın bir tren garına girmesiyle başlıyor film .
25 yıldır görüşmediği lise arkadaşlarıyla buluşma yemeğine gitmek için16 saatlik bir tren yolculuğu yapacak olan Leyla'yı , çevresini ve insanları gözlemlerken görüyoruz .
Üstelik bir şair olduğu için her şeye daha farklı bir açıdan yaklaşan Leyla'nın yolculuğu , trende Canan'la tanışması ile onun düşündüğünden çok daha beklenmedik bir şekilde geçecektir .
İşe Yarar Bir Şey'in ilk yarısı trenin içerisinde Leyla ile Canan arasındaki konuşmalarla , ikinci yarı ise yine tek bir mekanda ama daha farklı bir şekilde ilerliyor .
Üstelik filmin tam benlik olmayan bölümleri olmasına rağmen , İşe Yarar Bir Şey'i izlerken hiç sıkılmadım .
Hikayenin içerisinde sürekli ilgi çekici ufak detaylar ve iyi hazırlanmış gelişmeler vardı .
Bu filmin en iyi yanlardan birisi , Pelin Esmer'in senaryosu ve yönetmenliğiydi .
Senaryo , ana karakterleri o kadar iyi yansıtmış ki , filmi izlerken " bir karaktere bürünmeye çalışan oyuncular " ı değil , gerçek kişileri izliyormuş gibi hissediyorsunuz .
Üstelik bütün bunlar olurken kameranın yaptığı ufak manevralar , sanki siz de etrafı inceliyormuş gibi hissediyorsunuz , tıpkı Leyla'nın yaptığı gibi .
Ayrıca performansları da çok başarılı buldum .
Başak Köklükaya , Öykü Karayel ve filmin ikinci yarısında görünen Yiğit Özşener , bu filmi resmen alıp götürmüş .
Üstelik film , hikayesini karakterler üzerinden alıştıra alıştıra anlattığı için , bu oyuncular filmde bildiğin parlamış .
Bu yıl bir Türk filmde izlediğim en iyi performanslardandı .
Ayrıca ufak sahneleri olan Nalan Kuruçim , Berfu Öngören ve Ayşenil Şamlıoğlu gibi bayıldığım oyuncuları görmek , filme ayrı bir renk katmış .
Filmle ilgili sorunlarım ise tam olarak sorun değil de , kendimce filmden istediğim bazı şeylerdi .
Mesela filmin tamamı trende Canan ile Leyla arasındaki konuşmalar olarak sade bir şekilde geçse ve finali biraz belirsiz bir şekilde bitseydi , filmi daha akılda kalıcı bulurdum .
Veya ikinci yarısında Leyla ile Canan arasında yaşanan bazı durumlara biraz daha fazla değinilmesi hoş olurdu .
Genel olarak İşe Yarar Bir Şey , size kesinlikle izlemenizi tavsiye edeceğim bir yapım , özellikle de sinemada .
Performanslar , Pelin Esmer'in senaryosu ile yönetmenliği ve filmin şiirsel bir şekilde işlenmiş olması , İşe Yarar Bir Şey'i benim için eşsiz bir yapım haline getirdi .
Filmi kolayca tekrar izleyemeyecek oluşumun ve bazı gelişmelerin daha farklı ilerlemesini düşünmemin yanı sıra , bu yıl " iyi ki sinemada izlemişim " dediğim yapımlardan birisi oldu .
Vaktiniz varsa izlemenizi öneririm , özellikle de şiir gibi işlenmiş filmlere hayranlık duyuyorsanız .
İyi seyirler .
FİLMİN İYİ YANLARI : + Başak Köklükaya , Yiğit Özşener ve Öykü Karayel'in usta performansları . + Pelin Esmer'in güçlü senaryosu ve farklı yönetmenliği . + Filmin sade ve sürükleyici işlenişi .
FİLMİN KÖTÜ YANLARI :
- Bazı sahneler daha farklı gelişebilirdi .
- Leyla ile Canan'nın filmin sonundaki ilişkisi daha net olabilirdi .
TOPLAM PUAN : 7.4 / 10
