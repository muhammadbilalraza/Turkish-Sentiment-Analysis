Hiçbir şey kazandırmasa bile , David Bowie'nin " Heroes " u sayesinde kurtarabilecek bir film .
Gerçekten çaldığı sahnelere ve sahnelerin anlamına cuk oturan bir parça seçilmiş .
Zaten genel anlamda da filmin müzikleri gerçekten kaliteli .
Filmden asıl olarak imdb'ye yapmış olduğu sansasyonel giriş sayesinde haberim oldu .
Daha doğrusu önceden duymuştum ismini fakat vakit ayırıp izler miydim ?
Sanmıyorum .
Aldığı yüksek puanı görünce izleme ihtiyacı hissettim doğal olarak .
Günümüz sinema seyircisinin puanlaması ne yazık ki bir zamanlar gözümde bir derece de olsa " belirleyici ve kaliteli " olan imdb'ye tekrar şüpheyle yaklaşmamı sağladı .
Zira çok da iz bırakıcı olduğunu zannetmiyorum filmin .
Oyunculardan tek başarılı olarak Ezra Miller'ı görüyorum mesela .
Hikayeye gelince , belki kitabında daha detaylı ve dokunaklı bir şekilde işleniyordur bilemiyorum , ama filmde gördüklerimiz , şimdiye dek pek çok örneğini izlemiş olduğumuz " lise çağı " filmlerinden çok farklı değildi .
Nitekim yapmış olduğu büyük süksenin ardından şimdilerde puanı da düştü , ilgi de biraz azaldı .
Tekrar ediyorum , gayet hoş bir film .
O dönemleri yaşıyor olanların yanı sıra , o dönemlerden yeni çıkmış , yani şu anda 25-30 yaşları arasında olanlar için ekstra " anlamlı " .
Güzel ve gerçek şeylerden bahsetmesine karşın , pek çok farklı filmden veya gençlik dizisinden alınmış sahnelerin toplamı olarak sonuçlanıyor .
İzlemek pişman etmez , ancak çok farklı beklentilere de girilmemesi gerekir .
Bazı önemli karakterlerin dahi biraz sığ kaldığını , bazı duyguların daha yoğun hissettirilmiş olması gerektiğini düşünüyorum .
Sanırım bir edebiyat eserinin perdeye uyarlanma sürecindeki bazı handikapları aşamamış yazar ve yönetmenimiz .
