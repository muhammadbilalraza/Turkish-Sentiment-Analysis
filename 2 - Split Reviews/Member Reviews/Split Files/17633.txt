7 / 10 Terry Gilliamın Monty Python and the Holy Grail filmi , İngiliz kimliği ve efsaneleri ile bolca dalgasını geçer .
Şövalyelik tesisine dair üretilmiş söylenceleri makaraya alan bu film , ne kadar izlense de hiç eskimeyecek güzide bir arşiv filmidir .
Monty Python ekibinin abartılı aksanları ile daha da komik hale gelen kibirli İngiliz kimliği , bu kez Amerikan sineması tarafından yüceltiliyor .
Cannes Film Festivalinde galasını yapan Ridley Scott imzalı Robin Hood , gerçek anlamda bir cesaret işi .
Hani Fransızlara verip veriştirirken , bir de bunu en görkemli Fransız film festivalinde gözlerine sokmak , her babayiğidin harcı değil .
Ama yönetmen Ridley Scott olunca , herkes el pençe divan durmak zorunda .
Ne de olsa karşımızdaki Blade Runner ve Alien gibi efsanelere imza atmış bir usta yönetmen .
Hemen belirtmek gerekir ki , Robin Hood bildiğimiz Robin Hood hikayesinden çok ama çok farklı .
Daha önce defalarca sinemaya aktarılan bu kahramanı , hiç bu şekilde izlemediğinize eminiz .
Zenginden alıp yoksula dağıtan bu neşeli haydudun Sherwood ormanındaki maceralarına hiç vermeyen film , Robin Hoodu bir mite dönüştüren süreci mercek altına alıyor .
Robin Hoodun aslında kendi menfaatini düşünen bir asker kaçağı olması gibi şaibelerin de yer aldığını gördüğümüz film , belki de şimdiye kadar ki en gerçekçi Robin Hood profilini çiziyor .
Onun neden bir devlet düşmanı ilan edildiğini çok daha geniş ölçekte ele alan Scottın filmi , Hollywoodun neşeli hayduda indirgediği bu mitolojiyi kendi kaynaklarına geri döndürüyor .
Filmin benim gibi stilize dövüş sahnelerinden hoşlananlara çok daha keyif vereceğini söylemeden geçmeyelim .
Özellikle 300 Spartalı ya da Er Ryanı Kurtarmak ( ne alaka demeyin ) gibi filmlerin ikonografik şiddet sahnelerini kendi bünyesine katan Robin Hood , Scottın ustalığını konuşturduğu yönetmenlik alanı oluyor .
Kimi yerlerde sahneler uzasa da , bu estetik savaş görüntüleri filme gerçeklik katıyor .
Öte taraftan bu gibi sahneler Robin Hoodu Gladiator filmine yaklaştırıyor .
Uzun süredir kariyerinde tıkanıklık yaşayan yönetmen , bunu ikinci bir Gladyatör filmi ile atlatmaya çabalıyor .
Her iki başkahramanı canlandıran kişinin Russell Crowe olmasının yanı sıra , filmler arasındaki geçişkenlik diğer karakterlere de yansımış durumda .
Commudus ile Kral John , Lucilla ile Marion , Proximo ile Walter Loxley arasında benzerlik fezadan anlaşılıyor .
Öykünün ve olay örgüsünün de aynı şekilde ilerlemesi , Robin Hood'un ikinci bir Gladyatör deneyimi olarak tasarlandığının ispatını veriyor .
Oyunculuklar konusuna gelince ?
Russell Crowe ile Cate Blanchett arasındaki elektriğin uyumlu olduğunu söyleyebiliriz .
Rahatsızlık veren tek nokta , Robin Hoodun şimdiye kadar en yaşlı haliyle karşımıza çıkması .
Orta yaşının göbeğinde olan bu kahramanın daha sonra bir hayduda dönüşeceğini de düşünürsek , zamansal olarak çelişkiler doğuyor .
Bununla birlikte yıllara meydan okuyan Max von Sydowun filmde bir yıldız gibi parladığını eklemek gerek .
Sherwood ormanında arkadaşları ile koşup hoplayan ve komün hayatı süren Robin Hood'u mert bir savaşçıya dönüştüren film , ABDnin atalarının ne denli üstün bir millet olduğunda hayli ısrarcı .
Şayet bu konuda film içinizi şişirdiyse , hemen üstüne bir bardak Holy Grail içiniz .
Monty Python ekibi şişkinliğinizi alacak ve güldürerek sizi rahatlatacaktır .
