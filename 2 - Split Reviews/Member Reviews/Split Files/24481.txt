“Bad Times at the El Royale” , Drew Goddard’ın “The Cabin in the Woods” ( 2012 ) sonrasında çektiği ikinci uzun metrajlı sinema filmi …
Goddard , tarz olarak “neo - noir” gerilim olarak da adlandırılan bu filmi sadece yönetmekle kalmamış , aynı zamanda senaryosunu da yazdığı gibi yapımcılığını da üstlenmiş …
Prömiyeri , 27 Eylül 2018’de Fantastic Fest’de yapılan ve 12 Ekim 2018’de vizyona giren filmin , 7.3 / 10 ( 29.049 oy ) ve 3.8 / 5 ( 3.076 oy ) olan IMDB ve Rotten Tomatoes izleyici puanı ortalamalarıyla 6.6 / 10 ( 218 yorum ) ve 60 / 100 ( 43 yorum ) olan Rotten Tomatoes ve Metacritic yorum ortalamaları , 32 milyon dolarlık bir bütçeyle çekilen bu filmin , 31.6 milyon dolarlık gişe hasılatını da teyit eder nitelikte …
Gelin isterseniz , gişede umduğunu bulamayan bu filmi , her zamanki gibi önceliği oyuncu kadrosuna vermek suretiyle , bir de biz mercek altına alarak incelemeye ardından da puanlamaya çalışalım …
Ancak biz girişi , henüz şu ana kadar topu topu iki film çekmiş olmasına rağmen , yönetmen olarak da kendi tarzını iyice oturttuğunu düşündüğümüz Goddard'ın bizzat kendisi ile yapalım deriz …
Sanıyoruz , onun sinema kariyerine ; “Buffy the Vampire Slayer” ( 2002 – 2003 ) , “Angel” ( 2003 – 2004 ) , “Alias” ( 2005 – 2006 ) ve “Lost” ( 2005 – 2008 ) gibi önemli dizilere senaryolar yazarak başladığını bilmeyen sinemasever yoktur …
Aynen bu kariyerin , “Cloverfield” ( 2008 ) , “World War Z” ( 2013 ) ve “The Martian” ( 2015 ) gibi filmlere de senaryo yazarak devam etmiş olması gibi …
Yani nereden bakılırsa bakılsın bu manzara bize , karşımızda Hollywood’un harika çocuklarından birinin ve bu harika çocuğun son filmi , “Bad Times at the El Royale” nin olduğunu söylüyor gibi …
O kadar ki , artık bu gerçeği kesinlikle bir miyop dahi ıskalayamaz …
Bu kısa girişten sonra şimdi tekrar filmimize dönecek olursak …
Drew Goddard’ın bu filmde , usta casting direktörleri Carmen Cuba ve Candice Elzinga’nın da el vermesiyle oldukça renkli bir oyuncu kadrosuna neredeyse bir resmi geçit yaptırdığını görüyoruz …
Yalnız kim ne derse desin , bizim bu kadro içinde performansını en fazla beğendiğimiz oyuncuların Jeff Bridges ile Lewis Pullman olduğunu da mutlaka söylememiz gerekiyor …
Oyunculara ilişkin bu son saptama üzerine , kimilerinin haklı olarak , “Peki , diğer oyuncuların performansı kötü müydü ? ” şeklinde bir soru sorduklarını duyar gibi oluyoruz …
Yanıtımız , “Kesinlikle hayır … ”Ama dediğimiz gibi biz , bu ikisini her koşulda tek geçeriz …
Elbette , tarz olarak “neo - noir” gerilim biçiminde adlandırılan bu filme uygun karanlık ve sert atmosferin yaratılmasına katkı veren teknik ekibe de kısaca bir değinmek gerekiyor …
Zira bu ekibin içinde , daha önce “Transamerica” ( 2005 ) , “Atonement” ( 2007 ) , “Milk” ( 2008 ) , “Ex Machina” ( 2014 ) , “Interstellar” ( 2014 ) , “The Martian” ( 2015 ) , “The Revenant” ( 2015 ) , “Ant - Man” ( 2015 ) , “Mission : Impossible - Rogue Nation” ( 2015 ) , “Nocturnal Animals” ( 2016 ) ve “War for the Planet of the Apes” ( 2017 ) gibi filmlerde görev yapmış Academy ve Primetime Emmy ödüllü ( ve bu ödüllere aday olmuş ) çok önemli sinemacılar var …
Ki , ortaya çıkarttıkları bu sıra dışı film de aslında bunu fazlasıyla kanıtlar nitelikte zaten …
Sağda solda yeterince anlatıldığı için filmin konusuna , izleyeceklerin ağzının tadını daha fazla kaçırmamak adına , " Bari biz hiç girmeyelim " dedik …
Sonuç olarak , 141 dakikalık süresine ve kapalı tek mekânda geçmesine rağmen büyük bir ilgiyle izleyerek arşivimize de dâhil ettiğimiz bu harika Drew Goddard filmi için puanımız 4 önerimiz ise , “mutlaka izlenmeli” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 24 Aralık 2018 günü saat 01.26’da yazılarak paylaşılmıştır .
