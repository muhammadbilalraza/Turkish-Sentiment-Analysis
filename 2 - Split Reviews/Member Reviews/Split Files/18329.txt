Sağ Salim , vizyona girdiği andan itibaren gişede biraz az hasılat yapmış olsa da büyük bir hayran kitlesi edinmişti .
Yaklaşık 1,5 yıldan sonra da devam filminin çıkmasına şaşmamalı .
Ben de bu iyi yorumlardan sonra filme bir bakayım dedim .
Bence o kadar övgüyü hak etmese de matrak bir film olmuş .
Filmin konusu şöyle : Salim , hem ölüm hem de ölülerden korkan bir köylüdür .
Bir gün Muhtar Emmi , Salim'e Mersin'den Sivas'a bir cenaze taşımasını ister .
Gerisinde ise olaylar olaylar .
Aslında film sloganını sonuna kadar hak ediyor .
- güldürürken öldüren , öldürürken güldüren film
- Hatta bu film bir komedi filmi olmasına rağmen Quentin Tarantino tarzında aksiyon sahneleri de barındırıyor .
Filmin bu tarafı oldukça ilginçti .
Bu arada hikayeye geri dönecek olursak filmde bu tanışma faslından sonra Nihal'in eski sevgilisi olan ve parasını arayan Gucur Osman , ölümsüz baba Halit , serseri ve yine Nihal'in sevgilisi olan Ayhan ve daha bir sürü kişi de bu hikayeye karışıyor .
Özellikle de soygun sahnesinden sonra işler biraz karışıyor .
Aslında film daha çok aksiyon - maceraya dayalı olsa da işin özünde komedi var .
Bu film son yılların en komik Türk filmlerinden birisi .
Güldüren sahnesi çok fazla .
Bu yüzden izlerken çok eğleniyoruz .
Sağ Salim , sinema tarihimizin en komik ve en kanlı filmlerinden birisi olarak aklımızda kalacak .
Eğlenceli vakit geçirmek için ideal bir film .
Keyifle izlenir .
3.5 / 5
