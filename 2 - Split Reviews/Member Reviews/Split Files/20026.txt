Iron Man 1 ve Iron Man 2'nin yönetmeni olarak tanıdığımız Jon Favreau , yönettiği yüksek bütçeli filmlerin yanı sıra bu hafta bağımsız bir yapım olan , eğlenceli bir film ile karşımıza çıkıyor .
Aslında Favreau , yüksek bütçeli bir film çevireceğini söylese de ondan önce onun kendi tarzında hem yönettiği hem yazdığı hem de başrolünü oynadığı bir film var karşımızda .
Favreau'nun filmdeki karakteri Carl , çok iyi yemek yapabilen fakat çalıştığı iş yerinde patronu tarafından kısıtlanan birisi .
Daha sonra bir eleştirmen restorana gelir ve restoran hakkında kötü bir eleştiri yazar .
Bu haber de internet ortamında yayınlandığı için , facebook veya twitter da yayılır .
Carl'da bu haberi görür ve ona yeni bir menü hazırlamak ister .
Fakat patronu Riva izin vermeyince Carl'da işi bırakır ve daha sonra oğlu ile eski restoranındaki bazı arkadaşlarının desteğiyle yemek arabası satın alır .
Filmin genişçe özeti böyle .
Dahası da var ama anlatıp da filmin heyecanını bozmak istemiyorum .
Filmin ilk önce en dikkat çekici pozitif yanlarına değineyim .
Filmde yapılan yemekler ağız sulandıran bir şekilde , hani " şef bize verse de yesek " duygusu biraz hakim oluyor .
Boş bir mide ile filme gitmenizi tavsiye etmem .
Bundan sonra filmde atılan twitlerin çıkardığı ses ve o andan sonra twitter kuşunun uçup havalanması da küçük ama hoş bir detay olmuş .
Ayrıca da oyuncu kadrosunun zenginliğini de unutmayalım .
Scarlett Johansson filmde Carl'ın destekçisi olan Molly rolünde .
Dustin Hoffman ise restoranın patronu Riva rolünde .
Filmin en büyük sürprizlerinden biri olan Robert Downey Jr﻿ ise Carl'ın eski karısının eski eşi Marvin rolünde .
Bu ünlü oyuncular filmde ufak rollere sahip ve performanslarının harikulade olduğu söylenemez ( daha çok bildiğimiz gibi oynamışlar ) fakat onları beyazperde de bir daha görmek hoş bir deneyim oldu ve filme de değişik bir hava katmışlar .
Hazır oyunculuk demişken diğer oyunculara da değineyim ; Jon Favreau﻿ , filmin ritmini hareketlendirmiş ve iyi bir oyunculuk çıkarmış .
Özellikle de o yemek yaparken " acaba dublör falan mı onları yapıyor ? " diye düşünsem de aslında Favreau'nun bu film için özel aşçılık dersleri aldığını öğrenince daha da bir dikkatimi çekti .
Onun için bir artı daha .
Carl'ın eşi rolündeki Sofia Vergara﻿ ' nın karakteri Inez ise biraz yapmacık olmuş ama Sofia'nın oyunculuğunu zorlasan da değişen pek bir şey olmuyor zaten .
Fakat filmde Carl'ın oğlu Percy'yi canlandıran Emjay Anthony ise filmde epey bir dikkatimi çekti , normalde yaşının getirdiği oyunculuktan daha iyi bir şekilde oynamış .
Bir de John Leguizamo da filme renk katmış , Favreau'nun filminin ritmini yükselten oyunculardan biri olmuş .
Chef , güzel bir film .
Türünde birazcık dram olabilirmiş , ki var zaten ama bunu az tuttukları için filmin eğlencesi artmış .
Yemekleriyle , ünlüleriyle , manzaraları ile , oyunculukları ve eğlenceli konusu ile Chef , bu yılın en eğlenceli ve güzel filmlerinden birisi bence .
İzlemenizi tavsiye ederim .
4 / 5
