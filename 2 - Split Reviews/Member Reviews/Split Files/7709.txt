Senaryosunu yazmanın yanı sıra yapımcılığını da üstlenen Spike Jonze’nin yönetmen koltuğunda oturduğu “Her” , yakın gelecekte deneyimlenen “bilim – kurgu” olaylar zinciri ve “eleştirel” bir altyapıya da sahip olan romantik bir drama …
Filmin ana fikrinin Jonze’nin kafasında , 20’li yılların başında yapay zekâ programıyla anlık mesajlaşmaya izin veren bir web sayfası hakkındaki makaleyi okuduktan sonra canlandığını ve ilk meyvesini de benzeri bir temaya sahip olan 31 dakikalık " I'm Here” ( 2010 ) ile verdiğini biliyoruz … Jonze’nin tek başına yazdığı ilk ( debut ) uzun metrajlı sinema filmi senaryosu ile çekimleri Los Angeles ve Şangay’da gerçekleştirilen filmin hikayesine gelince … İlk olarak “enguzelmektuplar . com” isimli bir şirkette başkaları adına ( günümüzde özen gösterilmeden ve hiçbir dilbilgisi kuralına uyulmaksızın yazılarak yollanan SMS’ler yerine ) nostaljik mektuplar kaleme alarak hayatını kazanan “yalnız” , “içine kapalı” ve “depresif” bir ruh hali sergileyen Theodore Twombly ( Joaquin Phoenix ) ile tanışıyoruz … Mesai bitiminde masasında oturmakta olan Paul ( Chris Pratt ) ile kısa bir hoşbeş sonrasında kendini dışarıya atan Theodore yürürken , herkes için artık bir günlük rutin halini almış olan gelen mesajları ile haberleri kontrol etme işini halleder … Mesajları içinde en dikkat çekici olanı , aynı binada yaşadığı Amy’den ( Amy Adams ) gelen hafta sonu yapılacak olan bir partiye hep beraber gitme davetidir … Ancak yanıtlamaz ve evine giderek akşamlarının vaz geçilmez eğlencesi olan sanal oyununu oynamaya ardından da sandviçini yemeye başlar … Yatağına geçtiğinde ise , neredeyse bir yıldır ayrı yaşadığı çocukluk aşkı karısı Catherine ( Rooney Mara ) ile mutlu olduğu günlerin hayalini kurar … Gözüne bir türlü uyku girmeyen Theodore , “Seksi Kedicik” ( seslendiren Kristen Wiig ) nick name’li bir kadın ile porno ağırlıklı bir chat yapar … Üstelik bu konuşmalar esnasında birden anadan üryan ve kendisiyle sevişmek isteyen hamile bir kadın da ( May Lindstrom ) peydahlanır … Ertesi gün reklamını gördüğü yapay zekalı işletim sistemi ile yönetilen OS1 programından , herkes gibi o da bir tane alarak evine döner … Kurulumun tamamlanmasını takiben sanal asistan Samantha ( seslendiren Scarlett Johansson ) , Theodore’un dünyasına dahil olur … Bu yeni asistan Samantha o kadar beceriklidir ki , Theodore onu yazdığı mektupların redaksiyonunda da kullanır … Evinin bulunduğu asansörün kapısında Theodore , yakın dostlarından Amy ve kocası Charles’a ( Matt Letscher ) rastlar … Her akşam olduğu gibi sanal oyun oynarken Mark Lewman’dan ( Luka Jones ) bir mesaj gelir kendisine … Ona dört yaşındaki “vaftiz kızının” ( Nicole Grother ) doğum günü partisini hatırlatırken Mark , biriyle tanışmasını istediğini de yazmış ve hatta önümüzdeki Cumartesi’ye bir randevu ayarladığını belirtmeyi de unutmamıştır … Kim mi bu , Samantha’nın sıra dışı marifetlerinin yardımıyla kimliğini öğrendiği “tanımadığı kız” ( Olivia Wilde ) ? Harvard’da bilgisayar mühendisliği eğitimini tamamladıktan sonra barmenlik dersi de almış olan oldukça ilginç bir tiptir … Bu arada bir süre daha sessiz kalacak olsa da boşanma avukatından , evrakları imzalamaya hazır olup olmadığını soran bir mesaj da alır Theodore … Ve “tanımadığı kız” ile buluşacağı günde gelip çatmıştır … Birbirlerini “köpek” ve “kaplana” benzeten ikilinin kimyaları pek uyuşmadığı için iş olumlu sonuçlanmaz … Ertesi sabah uyandığında Theodore’u Samantha arar ve kendisine , tanımadığı kız ile beraber olduğu gecenin nasıl geçtiğini sorar … Bu kez bir bedeni olmadığı için canı sıkkın olan Samantha gibidir … Yine de Theo ile Sam , “çifte kumrular” gibi sanal da olsa bir seks deneyimi ile plajda gezinti yapmayı da ihmal etmezler … Tam da mevzu yalnızca Theodore’un etrafında şekilleniyor derken , mutlu ve mesut bir görüntü çizen Amy ile Charles’ın da ayrıldıklarını öğreniyoruz … Ki bu durum , Theodore’dan feyz alan Amy’nin de tanıdığı pek çok insan gibi kendi işletim sistemindeki sanal asistan ile avunmasına yol açacaktır … Hepsi bu kadar mı ? Olur mu hiç … Jonze’nin insanı neredeyse çevresine karşı duyarsızlaştırarak üç maymuna çeviren “teknoloji bağımlılığı” ve aynı insanın her şeye tek başına sahip olmaya dair olan “egosuna” yönelik “kara mizah” tarzı eleştirileri hız kesmeden devam ediyor … Eğer fırsat bulup da bugüne kadar izlemediyseniz bu filmi : Eminiz Arcade Fire’ın müzikleri ile favori görüntü yönetmenlerimizden Hoyte Van Hoytema’nın kamerasından yansıyan kareleri de fazlasıyla beğeneceksiniz … Bitirmeden yorumumuza ekleyeceğimiz son husus , “Samantha” karakterini seslendirmek üzere düşünülen ilk ismin Samantha Morton olduğu biçiminde olacak … Keyifli seyirler ,
