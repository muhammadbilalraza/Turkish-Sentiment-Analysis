Nihayet izleme fırsatı bulduğumuz “The Conjuring : The Devil Made Me Do It” ( 2021 ) vesilesi ile bu akşam , yaklaşık üç yıl önce karaladığımız “The Conjuring” üçlemesinin ve “The Conjuring Universe / Evreni” serisinin ilk filminin yorumunu da , özgün yapısında pek fazla bir değişiklik yapmadan bir kez de burada paylaşalım istedik …
Filmin yönetmen koltuğunda serinin ikinci filminde olduğu gibi adını esas olarak “Saw” ve “Insidious” serileriyle duyurun James Wan oturuyor …
Senaryoyu da , ikinci devam filminde olduğu gibi Chad Hayes ve Carey W .
Hayes ikilisi yazmış …
Bunlar filmin bilinen ve tanınan medyatik isimleri …
Ancak , “The Conjuring” projesinin arkasında “Annabelle” serisi ile “The Nun” ( 2018 ) gibi filmlerin de yapımcısı olan Peter Safran gibi öyle bir isim daha var ki , onun imza atacağı bütün yeni işler mutlaka takipte tutulmalı .
20 milyon dolar gibi Hollywood standartlarına göre oldukça mütevazı sayılabilecek bir bütçeyle çekilen filmin gişe hasılatı , bu rakamın neredeyse 16 katı yani 319,4 milyon dolar …
Filmin , 7.5 / 10 ( 453.346 oy ) ve 4 / 5 ( 100.0 üzeri oy ) olan IMDB ve Rotten Tomatoes izleyici puanı ortalamalarıyla 7.2 / 10 ( 223 yorum ) ve 68 / 100 ( 35 yorum ) olan Rotten Tomatoes ve Metacritic yorum ortalamaları da oldukça iyi .
Yani kâğıt üzerinde , nereden bakılırsa bakılsın meraklısına , “beni mutlaka izle” diyen bomba gibi bir korku – gerilim filmi var karşımızda …
Peki , durum gerçekten de böyle mi ?
Bu sorunun yanıtına geçmeden önce bu filmin müziklerini yapan Joseph Bishara’dan görüntü yönetmeni John R. Leonetti’ye , makyaj bölümü yöneticisi Eleanor Sabaduquia’dan adını burada sayamadığımız diğer pek çok önemli sinemacıya kadar birbirinden değerli ismin , “Saw” , “Insidious” ve “Annabelle” gibi projelerde de James Wan’ın ekibinde yer aldıklarını belirtmek isteriz …
Şimdi diyebilirsiniz ki , “Bu son söylediklerinizin , yukarıdaki sorunun yanıtı ile ne alakası var ? ”Aslında bizce her şey çok açık …
Karşımızda , A dan Z’ye son derece profesyonel bir ekip var …
Ve bu ekibe , kamera karşısında ne yapacağını çok iyi bilen Vera Farmiga , Patrick Wilson ve Lili Taylor gibi oyunculardan oluşan bir kadro da eklendiğinde doğal olarak ortaya son derece sağlam bir Hollywood prodüksiyonu çıkıyor …
1971 yılında Perron ailesinin yeni taşındığı çiftlik evinde yaşanan paranormal olayların işlendiği filmin konusuna ve o yıllarda kullanılan araç gereç ve alet edevatla süslü nostaljik mekan ve dekorların ayrıntısına girmiyoruz …
Zira geçen yıllar içinde bunlara dair Beyazperde dâhil pek çok mecrada o kadar şey yazılıp çizildi ki , artık neredeyse eklenebilecek yeni hiçbir şey de kalmadı gibi …
Türün meraklılarını mutlu edeceğini umduğumuz bu filmi , biz keyifle izledik …
Umarız sizlerde sever ve benzer bir keyifle izlersiniz ,
