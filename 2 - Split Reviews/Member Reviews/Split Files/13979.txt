“The Equalizer 2” , serinin ilk filmi “The Equalizer” da da ( 2014 ) yönetmen koltuğunda oturan Antoine Fuqua tarafından çekilen bir devam filmi …
İlk filmin senaryosu gibi bu filmin senaryosu da , Michael Sloan ve Richard Lindheim ikilisince üretilen TV dizisi esas alınmak suretiyle yine Richard Wenk tarafından yazılmış …
Bize göre filmin en dikkat çekici özelliklerinden biri , Denzel Washington ile Antoine Fuqua’yı “Training Day” ( 2001 ) , “The Equalizer” ( 2014 ) ve “The Magnificent Seven” ( 2016 ) sonrasında dördüncü kez bir araya getiriyor olması …
62 milyon dolarlık bir bütçeyle çekimlerine 14 Eylül 2017’de başlanan ve 20 Temmuz 2018 tarihinde de vizyona giren filmin brüt gişe hasılatı tamı tamına 190,2 milyon dolar …
7 / 10 ( 31.829 oy ) ve 3.7 / 5 ( 3.556 oy ) olan IMDB ve Rotten Tomatoes izleyici puanı ortalamalarıyla 5.6 / 10 ( 173 yorum ) ve 50 / 100 ( 43 yorum ) olan Rotten Tomatoes ve Metacritic yorum ortalamalarına sahip olan film , kim ne derse desin Denzel Washington filmlerini izlemekten halen keyif alan bir izleyici kitlesinin bulunduğunu söylüyor gibi …
Laf aramızda , son derece asil bir duruşu da olan Denzel Washington’u ve oynadığı filmleri bizde çok severiz …
Gelin isterseniz bu düşük eleştirmen puanlı filme , her zamanki gibi önceliği oyuncu kadrosuna vermek suretiyle biraz daha yakından bakalım …
Ancak yoruma başlamadan , film hakkındaki bir iki tespit ile uyarımızı da öncelikle paylaşalım isteriz …
Nasıl mı ?
Şöyle ki , eğer amacınız eli yüzü düzgün bir Washington - Fuqua filmi izlemekse , hiç tereddüt etmeyin bu film tam da size göre …
Zaten bu ikilinin kimyası , yıllardır her koşulda uyuyor da birbirine …
Siz bakmayın o , “olmamış” , “hareket yok” , “sıkıldım” vs. tarzı gereksiz yorumlara …
Elbette bu ikilinin iş birliği ( bilinçli olarak “iş birliği” deyimini kullandık , zira Denzel Washington aynı zamanda bu filmin yapımcısı da ) , her saniyesi ucuz figüranların birbirlerine tekme tokat saldırdığı ve set ekibindeki bir grubun kırmızı boya paketlerini patlatmaktan yorgun düştüğü üçüncü sınıf uzak doğu aksiyon filmleri tarzında bir işle sonuçlanmayacaktı …
O nedenle biz , film hakkındaki kendi yorumumuza geçerken siz de , yazılmış olan olumsuz yorumların hiçbirine aldırmadan kurulun koltuklarınıza ve bu güzel filmin keyfini çıkartmaya başlayın …
Şimdi tekrar filme ve tabii ki öncelikle de oyuncu kadrosuna dönelim …
Söyledik ya , seviyoruz bu asil duruşlu adamın filmlerini diye …
Gerçekten de , bu filmde de değiştirmemiş Washington çizgisini …
Yine temiz iş çıkartmış …
Bunu yaparken de , Ashton Sanders gibi yükselen yeni nesil bir değer ile Pedro Pascal , Orson Bean , Bill Pullman ve Melissa Leo gibi tanıdık isimler de büyük bir ustalıkla eşlik etmişler kendisine …
Aslında aynı olumlu sözleri , “The Bourne Identity” ( 2002 ) , “The Bourne Supremacy” ( 2004 ) ve “The Bourne Ultimatum” ( 2007 ) serisinin de görüntü yönetmeni olan Oliver Wood ile“Titanic” ( 1997 ) in Academy Ödüllü editörü Conrad Buff IV’in ve “American Beauty” ( 19 ) , “Constantine” ( 2005 ) , “I Am Legend” ( 2007 ) gibi filmlerinde prodüksiyon tasarımcısı olan Naomi Shohan’ın da dahil olduğu teknik ekip için de kullanmamız lazım …
Zira onlarda son derece kusursuz bir işe imza atmışlar …
Fakat özellikle de , filmin finalindeki çatışma sahneleri için efektlerle yaratılan kasırga ve terk edilmiş kasaba atmosferi aracılığıyla müthiş bir görsel şölenin oluşmasına katkı veren özel ve sanal efekt grubunu da ayrıca kutlamak gerekiyor …
Sonuç olarak , 121 dakika boyunca büyük bir ilgi ve keyifle izlediğimiz bu film için puanımız 3 önerimiz ise , gönül rahatlığı ile “izleyebilirsiniz” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 2 Kasım 2018 günü saat 00.50’de yazılarak paylaşılmıştır .
