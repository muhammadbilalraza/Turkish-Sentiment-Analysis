Kariyerine ' ' Kafka ( 1991 ) ' ' ile başlayıp bundan 10 yıl sonra ' ' Trafik ( 2001 ) ' ' gibi bir başyapıt ile sınıf atlayıp Hollywood'un üstün yönetmenleri sınıfına terfi ettiğini düşündüğümüz Steven Soderbergh yine ne yapıp edip kendi elleriyle kendi kariyerini aşağıya çekmeyi başarmıştı .
Bunun nedeni ise kuşkusuz 3 film süren gereksiz Ocean's serisi ( filmler belki keyifli ama yönetmenin kalibresinin çok altında ve yönetmenden yeni başyapıtlar bekleyen sinemaseverler için hayal kırıklıklarıydı ) Sonradan gelen Solaris ve Che filmleri ise bu gereksiz filmlerin üzerine tüy dikip yönetmene sinemayı bile bıraktırmayı düşündürmüştü .
Dün sinemada izlediğim ' ' Salgın ' ' filmi ise bana yönetmenin Trafik filmden sonra girmesi gereken yola 10 yıllık bir gecikmeyle girdiğini düşündürdü adeta .
Yani arada o kadar gereksiz filmler yönetti ki yönetmen aslında kendi yolundan gitse / gidebilse belki de bu filmi 10 yıl önce çekerdi .
Bende filme şu an yaklaştığımdan çok daha olumlu bir şekilde yaklaşır , yönetmen bu şekilde devam ederse daha iyiye gidecek , bu film gelecek için umut saçıyor vesaire falan derdim .
Ama kariyerinin sonundaki bir yönetmenin bu filmi için söyleyebileceklerim filmin eli yüzü düzgün , soğuk üslubuna göre bile sürükleyici ama yarınlara kalamayacak bir film olduğudur .
Bir de filmden önce birçok sitede okuduğum izleyici yorumlarında filmin durağan , sıkıcı olduğu gibi görüşlere denk geldim .
Anladığım kadarıyla Soderbergh sinemasından bihaber izleyici filmdeki ünlü isimleri görüp ( özellikle Matt Damon'ı ) aksiyonla dolu bir başka felaket , salgın vs. filmi izleyeceklerini düşünmüşler , tabii bekledikleri gibi bir film ile karşılaşamayınca filmi de yerin dibine sokmuşlar boş yere .
Yönetmenin sinemasını az çok tanıyan , duygu sömürüsünden ve aksiyondan uzak belgesel tadında bir film izlemek isteyenlere , bu tarz filmleri sevenlere - bekletilerini de çok yüksek tutmazlarsa - iyi gelecektir ' ' Salgın ' ' .
Hıza , aksiyona alışmış yeni sinema izleyicisinin filme yaklaşmamaları kendileri için daha iyi olur sanırım .
