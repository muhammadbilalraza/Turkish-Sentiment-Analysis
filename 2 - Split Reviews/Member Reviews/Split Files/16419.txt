Senaryosunu da Tarell Alvin McCraney’in “In Moonlight Black Boys Look Blue” isimli basılmamış yarı otobiyografik tiyatro oyunundan uyarlayarak yazan Barry Jenkins’ın yönetmen koltuğunda oturduğu “Moonlight” , filmin önemli karakterlerinden Chiron ve Kevin’ın çocukluktan yetişkinliğe geçişlerinin anlatıldığı üç bölümlük , insana “Hadi ya ? ” dedirten bir hikâyeye sahip … “Homofobik” ön yargıya sahip olanların " tüm ayarlarını " alt üst edecek olan film uyuşturucu satıcısı Küba asıllı Juan ( Mahershala Ali ) ile “Litte / Ufak” lakaplı Chiron’un ( Alex R. Hibbert ) Miami , Liberty City’de yollarının kesiştiği sahneler ile başlar …
İ. Little : Her zaman olduğu gibi okuldaki çocukların şiddetine maruz kalarak kaçan dokuz yaşlarındaki Chiron , bir eroinman evine sığınır …
Olayın farkına varan Juan , çocuğu bir restoranda önce yemeğe sonrada ağzından laf almak üzere kendi evine götürür …
Zira kız arkadaşı Teresa’nın ( Janelle Monáe ) onu konuşturabileceğini düşünmektedir …
Ama yine ağzını sadece yemek için açan ufaklık , ısrarlara dayanamaz ve çok geçmeden de çözülür …
Annesi ile yaşadığı evin adresini vermeyi reddeden küçük Chiron o geceyi , hemencecik ısındığı Juan ve Teresa’nın yanında geçirir …
Juan sabah Chiron’u götürerek annesi Paula’ya ( Naomie Harris ) teslim eder …
Sokakta diğer çocuklarca sürekli tartaklanarak hakarete uğrayan Chiron’a en yakın arkadaşı Kevin ( Jaden Piner ) , ezik davranarak bu tiplerin kendisine sataşmasına izin vermemesini öğütler …
Babasına ne olduğunu hiçbir şekilde öğrenemediğimiz Chiron’un durumundan fazlasıyla etkilenerek , bir anlamda onu himayesi altına almış olan Juan , çocuğu denize yüzmeye götürür …
Eve dönüşte harçlık vermeyi de ihmal etmez …
Chiron’un içeriye girdiğinde gördüğü şey , tanımadığı bir erkeğin annesine eşlik ediyor olmasıdır …
Aslında bu Chiron için artık vaka - ı adiyedendir de …
Zaten Juan’da uyuşturucu müptelası Paula’yı müşterisi olarak kendisinden sürekli mal alan aynı erkekle kafayı dumanlarken yakalamıştır …
Bu arada annesinden nefret etmekte olan Chiron , evlerine gittiği Juan ile Teresa’ya eşcinsellikle ilgili ( o an için yanıtsız kalan ) sorular yöneltir …
Ve …
İİ .
Chiron : On altı yaşına gelen Chiron’un başı , okulda zorbalık yaparak hayatını zindana çeviren Terrel ( Patrick Decile ) ile fena halde derttedir …
Okuldan çıkıp eve gittiğinde Chiron’a annesi : “Bu akşam bir arkadaşım gelecek , kendine kalabilecek bir başka yer bul” deyince , o da soluğu Teresa’nın yanında alır …
Yalnız öldüğü için artık Juan yoktur ortalıkta …
Hepsi bu kadar mı ?
Elbette değil …
Şu ana kadar sadece Chiron’un içinde bulunduğu durum ve ortamı anlayarak kısaca özetlemeye çalıştık …
Geride Chiron’un kendi cinsel kimliğini keşfetmesinin yanı sıra hayatının normal akışını değiştirecek sahneler ile olgun yaştaki Chiron ( Trevante Rhodes ) ve Kevin’ın ( André Holland ) son hallerini keşfedeceğimiz “İ .
Black” adında son bir bölüm daha bulunmakta …
Eğer halen izlemediyseniz , 4 milyon dolar gibi mütevazi bir bütçeyle çekilerek “Yılın En İyi Filmi” , “En İyi Yardımcı Erkek Oyuncu” ( Mahershala Ali ) ve “En İyi Senaryo Uyarlaması” kategorilerinde üç Academy Ödülünü birden kazanan bu filmi kaçırmamanızı önereceğiz …
Keyifli seyirler ,
