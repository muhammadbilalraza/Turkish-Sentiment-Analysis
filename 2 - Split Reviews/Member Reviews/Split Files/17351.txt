Öncelikle şundan eminiz ki bu film her haliyle The Legend Of Hercules komedi faciasından kat be kat daha iyi .
Üstelik bu sefer aksiyonun yeni yıldızlarından , tam Herkül tipi olan Dwayne Johnson var .
Fakat filmin yönetmeni ise genellikle vasati işlere el atan yönetmen Brett Ratner .
Ama yine de bu filme bir şans vermek lazım değil mi ?
Film , dozunda sayılır .
İçinde klişe olsa da bunu fazla kullanmayan ve önüne bakan bir film Hercules .
Fakat pek tatmin ettiği de söylenemez aslında .
Gidişat belli , olaylar bilindik ama film bir şekilde kendini izlettiriyor .
Yalnız ben filmin 100 milyonluk dev bütçesine acıdım .
Olsa olsa en fazla 50-60 milyonluk bir bütçe ile de aynı iş görülebilirdi .
Çünkü filmde bu dev bütçeyi gerektiren şeyler sadece 45 saniye görünen dev yılanlar , sadece 35 saniye gözüken aslan ile dövüş sahnesi , ordu , sonraki 2-3 aksiyon sahnesi ve kostümler .
Üstelik de çoğu canavarların sadece filmin ilk 4 dakikasında gözükmesi filme hareketli bir başlangıç yaptırdı fakat gerisi aynı başarı ile gelmedi .
Aslında belki de bu kadar sövülmesi gereken filmin kendisi değil , fragmanı aslında .
Fragman koca bir filmin özetini yapmış ve kısa aksiyon sahnelerinin neredeyse nasıl sonuçlandığını bile belli etmiş .
Zaten fragmandan da pek bir tat alınmadığı için ve tüm iyi şeyler de orada gözüktüğü için beklentiler iyice düştü .
Yalnız filmin 13 + yaş sınırı aldıktan sonra izlememezlik etmeyin bence ( fragmanlardan 15 + yaş sınırı alır diye düşünülüyordu ) çünkü film o yaş sınırını elinin tersi ile itip elinden geldiğince daha farklı bir deneyim sunmaya çalışıyor .
Belki de film için beklentilerin düşmesinin en büyük sebeplerinden biri aldığı 13 + yaş sınırı bence .
Ama bunun pek de bir önemi yok .
Benim beklentim zaten en baştan beri düşüktü , bu yüzden filmden hiç bir etkileyicilik beklemedim .
Bu yüzden durum benim için iyiydi .
Tüm klişelere rağmen eğlenceli vakit geçirtti film bana .
Zaten filmin tek amacı da bu .
Eğer üst düzey , profesyonel bir aksiyon filmi beklemezseniz karşınızda çerezlik , izle - unut tarzında keyifli bir film bulacaksınız .
Bu yazın eğlenceli filmlerinden birisi .
3 / 5
