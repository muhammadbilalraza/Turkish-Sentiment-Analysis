The Perks Of Being Wallflower , bildiğimiz gençlik filmlerinden çok farklı .
Biz normalde bu tarz filmleri daha çok komedi olarak bilirdik ve de sempatik .
Filmin fragmanı da bunu onaylıyor .
Ama bu filmi ise bu türde olan diğer filmlere göre daha eğlenceli ve dramatik buldum .
Ayrıca filmde Amerikan kültürünün getirdiği şeyler fazlasıyla mevcut .
Oralardan biraz puan düşüyor .
Ayrıca bu film öyle büyük ve dikkat çekici bir film de değil sonuçta .
Ama yine de film seyirci ile iyi bir bağ yakalamayı başarıyor .
Bu arada filmin konusundan biraz bahsedeyim : “Charlie , hiç arkadaşı olmayan , tanınmayan birisidir ve liseye yeni başlamıştır .
Charlie’nin kafasında hep “lisenin bitmesine son 1385 gün kaldı” düşüncesi vardır .
Bir gün lise 3. sınıfta olan Patrick ve Sam ile tanışır .
Patrick ve Sam sayesinde ortama kaynaşır ve iyi arkadaşlar edinir . ” Evet , film bir süre böyle gidiyor ama daha sonra ilişkiler veya okuldan ayrılma , Charlie’nin küçüklüğünde yaşadığı olaylar falan da filmde dahil oluyor ve böylece ortaya dram - romantik türü de dahil oluyor .
Filmin büyük bir kısmı da bunun üzerine kurulu zaten .
Eğer konuyu geçip başa dönersem eğer , bu filmin seyirci ile bağlantı kurmasının en önemli nedeni elbette senaryonun iyi olan bazı noktaları ve etkileyici oyunculuklar .
Senaryo kısmını geçtim , o kısım izlenince anlaşılır .
Eğer senaryo ve oyunculuklar arasında bir seçim yapılacak olursa oyunculuk kesinlikle büyük bir fark ile kazanır .
Başrol oyunculuklarına değineyim biraz .
Logan Lerman , içine kapanık fakat bir o kadar da dost canlısı Charlie karakterini başarıyla canlandırmış .
Azra Miller’ın karakteri Patrick ise filme iyi bir ritm katmış .
Ama oyunculuklar arasında en dikkat çeken Harry Potter serisinden sonra bu film ile ön plana çıkan Emma Watson’ın Sam karakteri .
Filmin önemli bir yükünü göğüslemiş Emma .
Oyunculuğu ise filme ayrı bir çekicilik katmış .
Kendi karakterinin sevinçi ve duygusal anlarını iyi bir şekilde canlandırmış .
Diğer oyuncular ise gerçekçi bir şekilde canlandırmışlar karakterlerini .
Şimdi , The Perks Of Being Wallflower herkesin seveceği türden bir film sayılmaz .
Türünün hayranlarını tatmin edecek bir şekilde olmuş .
Ortaya değişik bir film çıkmış .
İyi bir gençlik filmi diyebiliriz kısaca .
İzlenebilir .
3.5 / 5
