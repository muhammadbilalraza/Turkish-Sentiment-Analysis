Bu yılki Sundance Film Festivali'nde En İyi Film ödülünü kazanan The Miseducation Of Cameron Post'ın hikayesi 1993 yılında geçiyor .
Genç bir kız olan Cameron Post , okulunda başka bir kıza aşık olduğu için ailesi tarafından dışlanır ve " God's Promise " adında dini temelli bir kampa gönderilir .
Bu okulun asıl amacı ise , eşcinselleri ve cinsiyet karışıklığı yaşayan gençleri normal haline getirip hemcinsi yerine karşı cinse ilgi duymasını sağlamaktır .
Burada olan kişilerin kendisi ve ailesiyle yaşadığı sorunları öğrenirken Cameron , yeni arkadaşlar edinir ve bu kampta yaşadığı sorunların üstesinden gelmeye çalışır .
The Miseducation Of Cameron Post'un eşcinsellik konusunu işleyen filmlerden ayıran en önemli özelliği , bir mesaj vermek derdinde olmaması .
Yönetmen Desiree Akhavan , bu filmde evrensel bir boyuta ulaşıp hikayesini belli tarafları tutarak anlatmak yerine sadece bu konu ile alakalı olan kişilerin böyle zorlayıcı bir kampta yaşadığı duygusal istismara odaklanmış .
Ve bunu yaparken de yaşanan olayları sulandırmaya veya acındırmaya değil , sade ve dürüst bir şekilde anlatmaya çalışmış .
Hikaye , bu tarz filmlerde nelerin yaşanacağını çoktan tahmin edebileceğimiz şeylerle vakit kaybetmek yerine bize buradaki karakterleri tanımamızı sağlıyor .
Film esnasında tıpkı Cameron'ın yaptığı gibi biz de buradaki insanları gözlemliyoruz ve bu sayede filmin içerisine girmek daha kolaylaşıyor .
Bunlarla birlikte filmin ulaşmaya çalıştığı net bir amaç var ve film kesinlikle buna ulaşmayı başarıyor .
Bu bakımdan Desiree Akhavan'ın yönetmenlik koltuğunda başardığı şey gerçekten de etkileyiciydi .
Ayrıca filmdeki oyunculuklar da sonucu daha etkileyici bir hale getirmeyi başarmış .
Chloë Grace Moretz , Cameron Post karakteri ile cesur ve etkileyici bir performansa imza atmış .
Onun arkadaşlarını canlandıran Sasha Lane ile Forrest Goodluck arasındaki kimya ise son derecede doğaldı .
Bu üçlünün bir arada olduğu sahneler ise filmin en eğlenceli ve ilgi çekici bölümleriydi .
God's Promise kampının yöneticilerini canlandıran John Gallagher Jr . ile Jennifer Ehle'nin performansları ise tek kelimeyle nefes kesiciydi .
Fakat Akhavan'ın bu filmle yapmaya çalıştığı asıl şey , ele aldığı içerik ile seyirciyi şaşı hale getirmek .
Hikayenin bulunduğu küçük çaplı ve mütevazi yapısı bu konuda gerçekten de yardımcı olmuş .
Gerçi filmin zaman zaman bu sade yapısından daha fazlası olmaya çalıştığı bölümler de yok değil .
Filmin sonlarına doğru senaryonun yaptığı dramatik geçiş , hikayenin o ana kadar sakin ve yavaş ilerleyen bölümlerine karşı fazla ani yaşanmış hissi uyandırıyor .
Bu yüzden bu bölümde yaşanan büyük olaylar , ister istemez inandırıcılığından ödün vermiş doğrusu .
Ama genel anlamda The Miseducation Of Cameron Post , hikayesinde geçen samimi tonu ve yüreği nasıl yerlere yerleştireceğini çok iyi bilen , ulaşmaya çalıştığı duyguyu çok iyi yansıtan bir yapımdı .
Küçük çaplı atmosfer ise filmin kendisini daha taze ve kolay anlaşılabilir bir hale getirmiş .
Son olarak , The Graduate'in finalini anımsatan final sahnesi ise harikaydı .
Böyle dürüst ve gerçekçi bir işlenişe karşın budan daha iyi bir son düşünemezdim doğrusu .
Güçlü oyunculukları , yönetmenliği ve sürükleyici içeriği ile The Miseducation Of Cameron Post , imkanınız olursa kesinlikle bir göz atmanızı tavsiye edeceğim filmlerden birisi .
İyi seyirler .
PUANIM : 7.8 / 10
