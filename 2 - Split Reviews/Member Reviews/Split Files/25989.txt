“SENİ CEVİZLİ BAKLAVADAN DAHA ÇOK SEVİYORUM”Bir tarihsel anlatımı film tekniğiyle anlatabilmek sanırım en zor olanı .
Tarihin , tarihçilerin anlatımları dışında , tarihlenen olayların tanıklarının da anlatımlarını içeriyor olması bu zorluğun çok yönlü boyutlarına işaret eder .
Bu tanıklıkların resmi tarihle hiç bitmeyen mücadeleleri ise önemli bir başka boyuttur .
1915 olayları bu tanıklıkların , üzerinden 101 yıl geçse bile mücadelesine farklı tekniklerle devam ettiğini gösterir .
Yönetmenliğini Aren Perdeci ve Ela Alyamaç’ın üstlendiği ve 1 Nisan 2016’da vizyona giren “Yitik Kuşlar” filmi , bahsi geçen mücadelenin film tekniğiyle toplum ve tarih nezdinde tedavi edici bir role bürünmesidir .
Yazılı tarihin egemen gücünün toplumun geniş kesimlerine yansıması ve beraberinde getirdiği bellek kaybı , sanatın ve edebiyatın pencerelerini tarihe açtığı ölçüde yeniden kazanılacaktır .
Sanat , kendi hedefine doğru evrilirken neyi , nasıl anlatacağını kuşkusuz kendi seçecektir .
Sanatın , resmi ideolojiye başat ya da karşıt bir duruş sergilemesi sanatın içinden bakıldığında sorunsuzdur .
Ancak , sosyal ya da politik bir gözle bakıldığında eleştirmek kaçınılmaz olacaktır .
Öte yandan , bir kurgu filmin asıl derdi tarihsel bir durumu bir belgesel formunda bir bütün içinde sunmaktan ziyade , bir olayın küçük bir kesitini sunmaktan ibaret olabilir .
Dolayısıyla , bütün - kesit ilişkisi içinden yapılacak eleştiriler sanatın diliyle yapılan bir anlatımın dışından yapılan eleştiriler olacaktır .
Sanırım ki , bütün - kesit ilişkisi , 20. yüzyıl doğa bilimlerindeki , her alana el atan bilimsel yaklaşımın eseridir .
Bir doku hakkında bilgi edinmek için nasıl küçük bir kesiti mikroskop altına almak yetiyorsa , tarihsel olayların ne olduğu , tarihsel aktörlerin davranışlarını anlamak için de büyük olayları anlatmak , izlemek gerekmiyor .
O tarihsel olayın içinden küçük bir zaman dilimi , güzel sunulmuşsa , çok şey anlatabiliyor . “Yitik Kuşlar” filmi bir tarihsel durumun – resmi ya da değil - küçük bir kesitini çerçeveleyerek bize bütünü gösterebilmesi açısından önemli bir film .
Başrollerini Bedo ( Heros Agopyan ) ve Mariam ( Dila Uluca ) adlı iki çocuk oyuncunun üstlendiği filmin bize , küçük hikayelerin büyük hikayeye göre dikkat isteyen yoğun bir izleme ile daha derin düşünebilme / görme yeteneği kazandırdığını söyleyebiliriz .
Hayatın içinden küçük bir kesit daha çok şiire yaklaşan bir yapıyı ihtiva ettiğinden bu tür filmler ; şiir gibi yoğun , billurlaşmış ve özenlidir .
İki çocuğun gözünden 1915’te yaşanan Büyük Felaket’e ( Medz Yeğern ) ışık tutan “Yitik Kuşlar” filmi , dikkatli bir izleyicinin gözünden kaçmayacak bir tarihselliğin de okunmasını sağlamaktadır .
Dikkat edilirse , Bedo ve Mariam’ın prenses - şövalye oyununda mutlu bir altın çağ sunulur .
Oysa , klasik ortaçağ edebiyatındaki prenses - şövalye hikayelerinde krallığa saldıran canavarlar vardır .
Çocukların oynadığı bu oyunda belirli bir canavar temsilinden söz edemeyiz .
Ancak bu canavarın görülmeyen bir el ile bu oyunu bozmaya çalıştığını her izleyici anlayabilir .
Bedo ve Mariam’ı gece uykularında korkutan , yatak odalarına girerek onlara rahatsızlık veren ve çocuk masallarında çokça rastladığımız “Öcü” mitosu , hiç de farkında olmadıkları şekilde , bir felaketin gizli başkahramanı olarak simgeselleşecektir .
Kötülüğün kaynağı bu canavar : İnsan’dır .
Mitoloji , hurafe ve masallardan yararlanılan filmde yönetmenler , gerçekliğin görülmeyen yüzü ile bu masalları harmanlayarak , bir türlü kabullenmek istemediğimiz bir tarihi durumu yüzümüze çarpmaktadırlar .
Savaş halinde olan İmparatorluğun son yıllarında , savaşın etkilerinin henüz direkt olarak insanların hayatlarına sıçramamış olduğu Zadig bayramı ( Paskalya ) öncesinde yemek masasında bayramın kendileri için anlamını ve Tanrı’dan isteklerini dile getiren aile , bir taraftan da askerde olan babalarının yokluğuyla hüzne kapılırlar .
İstekleri bellidir .
Sevgi , barış ve bereket .
Film , yaşanılan tarihsel felaketi arka planda tutarak , Anadolu’nun küçük bir köyünde marangozlukla geçinen bir ailenin iki çocuğunun birbirine karşı duydukları o safiyane sevgi’nin büyüklüğünü sanatsal bir dille anlatır aynı zamanda .
Tatlının çocukların anlam ve değer dünyasında bir kıyaslama unsuru olduğunu çok iyi gözlemlemiş olan senarist ve yönetmenler “Seni cevizli baklavadan daha çok seviyorum” cümlesine yer verirken , filmde kardeş sevgisine vurgu yaparlar .
Diğer taraftan , bu vurgunun altında başka gizli bir anlam olduğunu düşünmeden de edemiyorum .
Martin Luther King’in şu sözleri aklıma geliyor . “Kuşlar gibi uçmasını , balıklar gibi yüzmesini öğrendik ; ama bu arada çok basit bir sanatı unuttuk : Kardeş olarak yaşamayı” .
Kardeş olarak yaşamanın tadını anlatıyor film , doğa manzaraları eşliğinde çocuk oyunlarımızı eşelerken hafızalarımızda .
Bir de yaralı bir kuş var , adı Bacik .
Ermenice’de “Öpücük” anlamına geliyor .
Kuş figürü Ermeni mitoslarının can damarlarından bir tanesidir .
Özellikle Turna kuşu ( Grung ) .
Ermeniler tarih boyunca oradan oraya sürüldükleri için , bu göçmen kuşun Ermeni kültüründe hüzünlü bir yeri var .
Öyle tahmin ediyorum ki , filmin adının “Yitik Kuşlar” olarak belirlenmesinde de Turna kuşunun etkisi vardır .
Ancak , derin bir izlemeyle filmde çocukların gizli mağaralarına – onlar saray diyorlar - giderken buldukları sonradan özgürlüğüne kavuşturulacak olan yaralı kuş bize daha çok ; dünyevi olayları yüksek şuurla izle¬menin spiritüellikle mümkün olabile¬ceğini , bir bakıma kuş sembolizmi ile hatırlatıyor olabilir .
Yönetmenler Aren Perdeci ve Ela Alyamaç , kötülüğün kaynağında insan olduğunu keşfetmiş , bunu çocuksu sevmenin yüceliğiyle taçlandırmış , tüm hayal kırıklıklarına rağmen sistemin dayattıklarına düşlerinin gücü ile karşı koyan bir film yapmışlardır .
Tüm ekibi tebrik ediyor , filmin 1915 temalı başka filmler yapmak konusunda sinemacıları cesaretlendireceğini düşünüyorum .
03 / 04 / 2016 , İzmirMuraz Miraz Arslan
