Şrek evrenindeki en sevilen karakterlerden biri olan çizmeli kedi spin off filmiyle karşımıza çıkıyor .
Şrek’in kendine has evreninden uzak bir animasyon olmuş , İspanyol havası bariz bir şekilde hissediliyor ve turuncu renkler daha ön planda , animasyonun çizimleri de kendine has olmuş .
Latin ezgileriyle dolu müzikler de güzeldi .
Filmde çizmeli kedinin küçüklük halinden ve geçmişinden kesitler izliyoruz , Humpty Dumpty bu sahnelerde en yakın arkadaşıyken büyüdüklerinde araları bozulur ama Humpty Dumpty tekrar Çizmeli Kedi’nin karşısına çıkar ve önce sihirli fasulyeleri ardından altın yumurtlayan kazı ele geçirmek için tekrar el ele verirler .
Animasyon genel olarak eğlenceliydi ama kahkaha attığım pek sahne yoktu , Humpty Dumpty karakterini hiç beğenmedim finalde uzun zamandır gerçekleştirmeyi beklediği planından ani dönüş yapması gerçekçi değildi .
Potansiyeli çok yüksek olan Çizmeli Kedi’ye daha iyi bir senaryo yazılabilirdi .
Sonuç olarak ortalamanın üstünde bir animasyon olmuş ama kesinlikle daha iyi olabilirdi .
