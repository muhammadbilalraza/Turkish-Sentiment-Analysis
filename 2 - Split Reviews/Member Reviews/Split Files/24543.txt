Film Amerikan tarzı yaşamın trajik bir örneğini gösteriyor .
Güzel başlayıp güzel bitmiş .
Erken yaşta istenmeyen hamilelik yaşayan , geçinmek için herşeyi yapan ve iş bulamadığında hayat kadınlığı yapan genç bir anne ve bataklıkta büyüyen kızı .
Kız haylaz , terbiyesiz , sahtekar ve yalancı .
Ama kızın yaptıkları yaşadıklarının , iyi bir aile yaşantısı olmamasının sonucu mu yoksa bu olumsuzluklar mazaret kabul edilmemeli mi ?
Bu konuda pedagojik bir karara varmak oldukça zor .
Macera ve hareket arayanlara uygun değil .
Ama neoliberal yaşam tarzının aile , anne , kadın ve çocuk adına nelere mal olduğunu göstermesi açısından güzel bir film .
Amerikan rüyasının kabus olan yönlerini de gösteriyor .
Kadın hakları ve çocuk hakları söylemlerini bayraklaştıranların kapitalist yaşam tarzının neden olduğu yıkımlara vurgu yapmaması da film üzerinden dolaylı bir şekilde anlatılmış oluyor .
Film izleyiciyi , batı toplumunun aşina olduğu acı gerçeklikle yüzyüze bırakıyor .
Sonu da güzel bitmiş .
İki masum kızın , bilinmeyene olan yolculuklarının başlangıcını güzel ifade etmiş .
Tabii filmin yönetmeni ( Sunması gerekmiyor ama ) çzöüme dair bir şey sunmamış .
Sunabileceği pek bir şey de yok gerçi .
Kaçınılmaz sonlardan bir örneği yansıtmış sadece .
Ahlak ve değer merkezli kurulmayan modern dünyanın , ahlak ve değer merkezli yaşamayan bireylerinin yaşantısından bir kesit .
Tartışılması gerekense şu : Kim suçlu ?
Ve , Ne yapmalı ?
