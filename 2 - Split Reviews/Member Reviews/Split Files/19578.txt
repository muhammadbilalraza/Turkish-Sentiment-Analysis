Önemli bir konu , önemli bir film .
Ancak sinemasal anlamda çok da imzasını atmayı başaramıyor yönetmen Todd Haynes .
Bu ismi duyduğumuzda hala akıllara 2015 yapımı muhteşem ' Carol ' geliyor ve seviyeyi oraya çıkardığı için sonraki filmlerine belki biraz da haksızlık yapıyoruz .
Fakat genel olarak da bir bireyin büyük şirketlere , belirli kurumlara veya devletin kendisine karşı mücadelesi , hak arayışı , tüm hayatını riske atması vb. kısaca özetleyebileceğimiz bu tür içinde kendine özgü bir yer edinebildiğini söyleyemeyeceğim ' Dark Waters'ın .
Yakın dönem benzer nitelikteki filmlerden biri de yine beklentimi boşa çıkaran ' Official Secrets ' mesela .
Filmlerin kurgusu , giriş - gelişme - sonucu , senaryosu , karakterleri ( ana karakterden tutun onun hep yanında olan ama ara sıra da dayanamayıp tepkisini gösteren karı - kocalara kadar , veya yine onu desteklemek isteyen fakat kendi içinde devleti , şirketleri vb. karşısına almaya bir nebze korkan patron , iş arkadaşı vb. ne kadar ) neredeyse her zaman birebir aynı .
Sadece zaman ve mekan değişiyor .
