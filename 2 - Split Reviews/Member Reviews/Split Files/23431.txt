" Bizim kız aynı amcasına çekmiş . Aynı onun gibi psikopat . "
Diyerek konusunu özetleyebileceğim , yaratıcılarına ve oyuncu kadrosuna teker teker bakıldığında merak uyandıran .
Ama bu öğelerin birleşiminde hüsran yaratan bir film Stoker ( Lanetli Kan ) .
Merak uyandıran derken , filmin yönetmeni Old Boy ( İhtiyar Delikanlı ) ' dan tanıdığımız Güney Koreli Yönetmen Chan - wook Park .
Ayrıca yönetmenin ilk Hollywood filmi olması Güney Kore'deki yaptığı başarılı işlerle karşılaştırma yapma açısından , filmin izlenmesi gerektiği dürtüsünü veriyor sinemaseverlere .
Bir diğer ayrıntı ise Prison Break dizisinin başrol oyuncusu Wentworth Miller yani namı diğer Michael Scofield'in ilk senaryosu olması .
Film böyle ilklerle ve ilk 40 dakikasıyla merak uyandırsa da senaryosu ile sınıfta kalıyor .
Senaryoda çok fazla havada kalan durum var .
Bu yüzden izleyicinin kafasında çok soru işareti ve ucu açık bırakılan ölüm sahneleri bulunuyor .
Filmde verilmek istenen soğuk ve gerilim teması senaryodan çok , görüntü yönetmeninin başarısı ile bizlere geçiyor .
Gerçekten görüntü yönetmeni filmin en başarılı yanı .
Ayrıca filmin başındaki başlangıç sahnesinin sondaki süpriz ile bağdaştırılması ufak hoş bir ayrıntı olmuş .
Filmde başrolleri , Matthew Goode , Mia Wasikowska ve Nicole Kidman paylaşıyor .
Özellikle Mia Wasikowska içine kapanık ve kendini yeni tanımaya başlayan , içindeki kötüyü amcasınının hayatlarına girmesiyle yavaş yavaş orta çıkaran .
Kötünün iyisi India karakterinin hakkını veriyor .
Nicole Kidman ise isterik anne rolünde abartılı oyunculuğu ve botoks maduru mimiksiz suratıyla filmin eksi yanlarından biri oluyor .
India ( Mia Wasikowska ) 18 yaşına adım atığı gün , babasının ölüm haberiyle sarsılmış , karamsar halini daha da şiddetlendirmiştir .
Babasının cenazesinde hiç görmediği esrarengiz amcası ( Matthew Goode ) çıkagelir ve India'nın annesi Bayan Stoker ( Nicole Kidman ) ile samimi bir ilişki içerisine girer .
India kendi çapında babasının yasını tutarken , annesi ile arasındaki mesafe Bayan Stoker'ın amcası ile arasındaki samimiyet nedeniyle ve babasının yasını tutmamasından mütevellit daha da açılır .
Ama Amca Stoker'ın asıl hedefi yeğeni India'nın kalbini kazanmaktır .
Ve bu amaç uğruna cinayet bile işlemeye başlamıştır .
