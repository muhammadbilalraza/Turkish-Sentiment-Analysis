Film sinemalara gelmeden birkaç ay önce hemen kitabını alıp okudum .
Yüzüklerin Efendisi serisi en sevdiğim filmler arasında yer aldığı için Hobbit filmini de büyük bir hevesle bekliyordum .
Kitabını 2-3 günde bitirdim ve okuduğum en güzel fantastik romanlardan biriydi .
Sonra yavaş yavaş filmin vizyon tarihi yaklaşmıştı , haftalar öncesinden bilet alıp IMAX Salonda 3D ve altyazılı olarak izledim ve çok beğendim .
Bir iki hafta sonra evde internetten dublajlısını bulup izledim ama ne yazık ki aynı tadı alamadım .
Filmdeki şarkıları filan da Türkçe yapmışlar ve hiç hoş olmamış .
Yani kesinlikle filmi altyazılı olarak izleyin .
Bundan da iki ay sonra filan , filmi 3D TV’de altyazılı olarak evde bir kez daha izledim ve bu sefer sinemada ki tadı alabildim .
Fakat şimdi bir daha izler misin derseniz , hayır izlemem .
Çünkü üçüncü kez evde bir daha izlediğim de bile biraz sıkıldım ama Yüzüklerin Efendisi’ni bir daha izler misin derseniz , evet hem de defalarca izlerim .
Çünkü o filmde ayrı bir hava var , herhalde 20-30 kez izlemişimdir ve hiç sıkılmadım .
Yani bence bir daha Yüzüklerin Efendisi filmlerinin dozunda bir Orta Dünya filmi gelmeyecektir ama belki de Hobbit’in diğer bölümleri ( kitaptaki 150. Sayfadan sonraki bölümler gibi ) daha heyecanlı , daha sürükleyici , daha çok eğelendiren bölümler olabilir .
Hobbit’te aslında kitapta olmayan karakterler ve bazı bir iki sahne eklenmiş , benim hoşuma gitti çünkü Yüzüklerin Efendisi’nde gördüğümüz , özlediğimiz karakterleri tekrar izliyoruz .
Kısa da olsa Peter Jackson’ın bu sahneleri koyması iyi olmuş .
Ayrıca bazı kişiler , Gollum’la Bilbo’nun bilmece sahnesinin çok uzun olduğunu ve sıkıcı olduğunu söylemiş ama ben açıkçası sıkılmadım , kitapta da sıkılmamıştım .
Bu seride ki kahramanlarımız da tabii ki Yüzüklerin Efendisi kahramanlarının yerini tutmaz Legolas , Aragorn gibileri bir daha çıkmaz , sakın böyle bir beklentiye de girmeyin .
Kısaca bu filmi izlerken yeni bir Yüzüklerin Efendisi beklemezseniz daha fazla beğenirsiniz .
Film ; müthiş görsel efektlerle , harika çekimlerle , bu çekimlere eşlik eden ( klasik Yüzüklerin Efendisi müziklerini hatırlatan ) harika müziklerle sizi bir kez daha Orta Dünya’da yepyeni bir maceraya sürüklüyor .
