“Bir kadın hamile kaldıysa , artık annedir . ” [ Bert Hellinger ] Her ne sebeple olsun , doğmadan kaybedilen bebekler , aile sisteminde oldukça önemlidir .
Genellikle , bu bebeklerin bir ismi veya mezarı yoktur .
Bir ölünün ardından tutulan doğal yas sürecinin yerine , kendini ve başkasını suçlama , gizleme ve unutmaya çalışma vardır .
Özellikle de , geleneksel toplumlarda fazlaca konuşulmadan örtbas edilir .
Sırlar ise aile sisteminde sıkıntı yaratır ve bir anlamda dışlanmış ve görülmeyen bu aile bireyleri , daha sonraki nesiller tarafından temsil edilirler .
Çoğu zaman anne ve babanın da bu olaydan dolayı bilinçaltı seviyede arası açılabilir . 
spoiler : 
The Light Between Oceans adlı film , Janus isimli ıssız bir adada Deniz Feneri görevlisi olarak çalışan Tom ve eşi Isabel'in hikayesini konu alıyor .
Oldukça mutlu olan çift , çocuk sahibi olmaya çalışır .
İlk bebek düşer , ona bir mezar yaparlar .
Isabel ise kendini suçlamaktadır .
İkinci bebeğin de kaderi kardeşininkinden farklı olmaz .
Derken , inanılmaz bir olay gerçekleşir .
Ölü bir adamın ve bir kız bebeğin içinde olduğu bir kayık adaya vurur .
Isabel , Tom’un tüm karşı çıkmalarına karşın , olayı saklayıp , kızı ikinci hamileliğinden doğmuş gibi gösterir . 
Filmde başka bir hikaye daha vardır .
Zengin bir babanın kızı olan Avustralya’lı Hannah , bir Alman’a aşık olur ve onunla evlenmek ister .
Almanların savaşta yaptıklarına kızan yöre halkı hıncını bu Alman gençten ( Frank ) almak ister .
Hannah , babasının itirazına rağmen Frank ile evlenir ve küçük bir kızları olur .
Bir gün Frank , bu baskılara dayanamaz ve bebeği aldığı gibi bir kayığa atlar ve denize açılır .
Bir daha geri gelmez . 
spoiler : 
Kızın gerçek annesi ortaya çıktığında , işler sarpa sarmaya başlar .
Tom tüm suçu üstlenir .
Belki de savaş sırasında öldürdüğü kişilerin kefaretini ödemektedir .
Yüzeydeki olayların ötesine baktığımızda , her olayın , her karşılaşmanın , görülmeyen , derin bir seviyede bir anlamı vardır .
Sırlar ortaya çıktığında , görmek ve bakmak istemediğimiz gerçeklerle yüzleşildiğinde hem sistem rahatlar hem de sisteme ait bireyler .
