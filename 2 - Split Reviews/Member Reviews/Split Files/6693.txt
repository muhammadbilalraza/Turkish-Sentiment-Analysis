Bu filme karşı çok öfkeliyim .
Eastwood'un ne kadar milliyetçi olduğunu biliyorum .
Ama filmi nötr halde objektif olarak izlemeye çalıştım .
Chris karakterini sıradan bir sivil Iraklı gibi düşündüm .
Ama olmadı .
Bu kadar gaddar , bu kadar vahşi ve delicesine evrensel değerden yoksun , savaştan beslenen bir filmde tek bir sahnede dahi sorgulama ya da eleştiri olmaz mı ?
Nasıl bir mantıktır bu ?
Irakta , Vietnamda , Afganistanda , Güney amerikada milyonlarca sivili katleden , ülkeleri işgal eden bir ülkenin bu filmle anladım ki hakikaten insanlıktan nasibini almamış bir durumdalar .
Filmde psikoloji ara sıra gözümüze sokulup , savaş şartlarında bu normaldir gibi bir mesajı en saçma şekilde anlatıp , bir iki cenaze merasimi ile günü kurtarabilmekten fazlasını beceremeyecek kadar berbat .
Filmin başından beri Irak ve oradaki insanlar adeta her biri birer barbar , vahşi ve teröristmiş gibi gösteriliyor .
Senaryonun her bir satırı böyle iğrenç yaftalamalarla dolu .
Hatırlayacak olursak Hurt Locker filmi vardı o da aşağı yukarı aynı şeyleri anlatıyordu fakat en azından bir derdi vardı filmin .
Böylesine leş değildi .
Çünkü hem iki anlamlı , hem de düşündürücü bir filmdi .
American Sniper ise sadece bir ' Amerikan Kahramanı'ndan ' ibaret .
Psikopat , manyak bir " vatansever " karakterine sahip .
Filmin her alt metninde ABD'ye ve bayrağına hizmet gibi saçma sapan argümanlara sarılıyor Eastwood .
Yahu bir ülkeyi işgal edip orayı çöle döndürmenin katliamlar yapmanın neresi kahramanlık ya da ülkeye hizmet olarak düşünülüyor ?
Yazıklar olsun bu mantaliteyi akademiye sokan ve ödül alması için çaba harcaya lobilere .
Hiçbir sahnede savaş eleştirilmemiş , aksine alttan alta övülüyor .
Burada en büyük terbiyesizliği yapan Bradley Cooper ( yapımcı olarak ) ve bu rezil filmi yöneten Clint Eastwood'a yazıklar olsun diyorum .
Savaşı meşrulaştırmak adına mesaj vermek için epey efor sarf eden bu filmde muhtemelen de bugüne kadar hep gizli bir şekilde propaganda yapan Eastwood’un ayan beyan “ben böyle mankafa bir herifim " dediği ilk işi ! Ucuz milliyetçi mesajları , gözümüze sokmaya çalıştığı bayrakları ve Bradley Cooper’ın berbat güneyli aksanını geçtim artık . Öyle rezil bir senaryo ki içler acısı halde Chris Kyle’ı inanılmaz antipatik , zarar verici derecede milliyetçi bir hale getirmeyi ihmal etmemiş zaten . Eastwood dünyayı nasıl görmek istiyor bilmiyorum ; Obama'yı sürekli eleştiren ve alay konusu olmayı iyice içine sindirmiş gibi görünen Cumhuriyetçi partinin davetlerine katılmayı ihmal etmeyen bir adam olduğunu biliyoruz . Ama bu filmlerden sıkıldım . Ki American Sniper da daha önce anlatılmamış bir şey de yok . Hikayesini anlatmaya çalıştıkları adam dinlemeye değer biri olmadığı gibi , kahraman falan da olamayacak kadar zavallı . Aynı zamanda evrensellikten yoksun hayat öyküsüyle de ABD dışında her yerde şiddetli eleştiri konusu olacak bir yapım . Ama gişe hasılatlarıyla kendilerini savunurlar ne de ols . Bu nasıl bir barbarlıktır biliyoruz az çok . Call of Duty oyununda da böyledir , sayısız filmde de böyledir . Onların müstakil evleri olur , müstakil evlerinin bahçesine bakan kapıya eyalet bayrağıyla abd bayrağı asılmıştır . Eğer ölürlerse cenazelerinde mutlaka limuzin olacaktır ve saygı atışı yapıldığı esnada korkarlar . Bayrağı bol madalyalı bir subayın elinden alırken subay ölen askerin karısının kulağına eğilip bir şeyler fısıldar , kadın da göz yaşları içerisinde marur bir şekilde başı ile onaylar . Ondan sonra o lanet olası intikamın alınma zamanı gelir . İşte bir ülke bu kadar çok haksız olunca bunları yapmak mecburiyetinde kalır . Klasik Bush kafası vardır . Kendi halkını ve dünyadaki diğer insanları kandırmak için böyle filmler çeker . Çok fiyakalı askerleri , barbarları öldürür o filmlerde . Kim yahu bu barbarlar ? Kendi ülkesini işgal eden amerikalılara karşı ülkesini koruyan insanlardır mesela . Yarın amerika bizi de işgal etmeye kalksa hepimiziz . Arsızlığın , barbarlığın , katilliğin , sapkınlığın kendini aklamaya çalıştığı yüzlerce filmden biridir . Umarım bu film demeye utandığım propaganda yapımı yerin dibine sokulur da biz de ortadoğu halkları da rahat eder ! Yahu Eastwood farklı türlerde de filmler çekmiş birisi . Ama özellikle savaş türünde çektiği Letters from Iwo Jima ve Flags of our Fathers filmlerine bakınca neyi gördüğünüz zor olmuyor değil mi ? Ortak noktalar basit . Her zaman ABD'yi aklamış , savaşı hatta öldürmeyi kutsamış , karşı tarafı ise asla anlama çabasına girememiş bir yönetmendir kendisi . J. Edgar'a gelelim , Di Caprio'nun da oynadığı film daha çok biyografi tadındaydı . Ama mesela bu filmde de J. Edgar Hoover denen bir başka hatalarla dolu insanı aklamaya çalışmıştı . Bunu nasıl beceriyor diye sormanın anlamı yok . Misal Kathryn Bigelow , Michael Bay ve Steven Spielberg gibi sağ zihniyet ya da sağ düşünce için filmler çeken yönetmenler filmlerinde gösterilmesi gerekli şeyleri en azından Kathryn Bigelow için söylemek gerekirse gösterebiliyor , ama J. Edgar için bakarsak Eastwood'un hiçbir şeyi anlatmadığını , karanlık noktaların aklandığını görürsünüz . Bu sabit görüşlü , ihtiyar herifin yıllardır çektiği filmlerindeki bu saçma salak nakaratları ülkem için ölüyorum , ırakta ailem için savaşıyorum saçmalıklarını duymak istemiyorum artık . Bu filmin üstüne Quentin Tarantino ne demiştir acaba çok merak ediyorum . Orijinal adam her filminde farkını belli eder , sanatını ortaya koyar . Ama Eastwood gibiler körelmeye mahkumdur . Bu arada tabii bu propaganda yapımı için spoiler vermek istemiyorum ama adamın gerçek hayatta nasıl öldüğünü biliyorsak eğer o sahnesini bile koymamışlar . Bir cümle ile geçiştirilmiş ki adamın ve amerikan milliyetçiliğinin üzerine kimse bir şey demesin . Bol bol bayrak sallayalım . Suriyeli sniper mustafa karakterinin de gerçekte sonu öyle olmamıştır . Film bunu bile kullanmış . Bütün bunların içinde kalkıp filmin tekniğini konuşmanın bile anlamsız olduğunu düşünüyorum . Neyse dostlar çok uzattığımın farkındayım ama tahammül edemiyorum kusuruma bakmayın .
