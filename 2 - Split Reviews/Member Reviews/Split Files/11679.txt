Arrival ve Sicario’nun yönetmeni Denis Villeneuve’nun 2013 yılında yaptığı bu başyapıtı sonunda izleme fırsatı buldum .
Enemy , gündelik hayatından sıkılmış bir tarih hocası olan Adam’a odaklanıyor .
Adam , her sabah okula gidip ders anlatıyor , sonra evine geliyor ve sevgilisiyle birlikte yatıyordur .
Bir gün , Adam’ın okuldaki tanıdıklarından birisi ona bir film önerir .
Adam da bu filmi izler ve birdenbire filmin içerisinde geçen bir figüranın tıpkı ona benzediğini fark eder .
Yüzü , boyu …
Tıpkısının aynısıdır !
Adam da bu konuya kafayı takar ve bu kişiyle tanışmak için çabalar sarf eder .
Vay be .
Bunu hiç beklemiyordum doğrusu .
Enemy , oldukça normal gibi gözüken ama üstünde iyice düşündüğünüzde anlamı iyice genişleyen bir film .
Yönetmen Denis Villeneuve’un muazzam yönetmenliği ve Jake Gyllenhaal’un birbirine benzeyen iki kişiyi büyük bir ustalıkla canlandırmasıyla , Enemy son yılların başyapıtlarından birisi .
Hatta IMDb puanıyla birlikte bu film , hayatımda en çok küçümsendiğini gördüğüm nadir filmlerden .
Size bu film hakkında hiçbir spoiler vermeden ancak şöyle bir tavsiye vereyim : Filmi izlerken her bir kareye , en ufak detaylara dikkat edin .
Film bittikten sonra “Az önce ne izledim ben ? ” gibi bir tepki verdikten sonra YouTube’dan bir analiz videosu izleyin .
Bu filmin değerini daha iyi anlayacaksınız .
Enemy ile ilgili ufak bir sıkıntım var sadece .
O da , Enemy’nin oldukça karmaşık olması .
Yani bu her ne kadar güzel bir şey olsa da filmi izlerken “bu ne demekti ? ” , “şu da neydi ? ” demekten seyriniz biraz alt üst oluyor doğrusu .
Tek sıkıntım bu .
Enemy , muhteşem bir film .
Üzerinde analiz yapılarak konuşulması gereken , filmlere olan bakış açınızı değiştirecek nadir filmlerden birisi .
Eğer izlemediyseniz , izlemenizi şiddetle tavsiye ederim .
TOPLAM PUAN : 8.8 / 10
