Kültürel bir öge olarak Sherlock Holmes'a az çok hakim olduğumu zannediyorum .
Bazı kitaplarını okudum , filmlerini izledim ve 2010 yılından beri biz hayranlarını sabır taşına dönüştüren son derece başarılı dizisini de takip etmekteyim .
Yani onun " evreninde " neyin ne olduğunu , dediğim gibi az çok bilirim .
" Mr . Holmes " görmeyi büyük merakla beklediğim , dedektifi farklı bir bakış açısıyla ele alan , kültüre yeni bir boyut kazandıran bir film .
Beklentilerin oldukça yüksek olduğu bu filmi , açıkçası başarılı bulmadığım bir yönetmen olan Bill Condon üstlenmiş .
Başarılı bulmamak biraz ağır oldu sanırım , filmlerini başarılı bulmadığım diyeyim en azından .
Kadroda ise efsanevi Ian McKellen var ve filmi tek başına sürüklemeyi başarıyor .
Önceden alışık olduğumuzun aksine , bu filmde büyük gizemler ve bunların Holmes tarafından çözülmesini beklemeyin .
Bu seferki konumuz yaşlanmış , kariyerini terk etmiş , hatta hayatının son demlerine gelmiş Sherlock Holmes'un , rahatsızlığı nedeniyle hatırlamakta güçlük çektiği son işi .
Bu süreçte kendisine genç bir hayranı ve onun annesi , aynı zamanda Holmes'un hizmetçisi , eşlik ediyorlar .
Film kendini izletiyor ve sinemasal anlamda bazı kaliteli unsurlara sahip .
Ancak hikaye akışı beni tümüyle memnun bıraktı diyemiyorum .
Geriye dönerek anlatılan hikayenin daha derli toplu , daha etkileyici işlenmesini beklerdim .
Japonya ile olan bağlantı da yine pek doyurucu gelmedi bana .
Ancak filmin asıl derdi bunlardan ziyade , bizlere yaşlı Holmes'u izletmek .
Bu anlamda farklı bir deneyim olduğu kesin .
