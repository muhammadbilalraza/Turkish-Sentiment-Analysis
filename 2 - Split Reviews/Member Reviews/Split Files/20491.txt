“L'amant double / Double Lover” , senaryosunu Joyce Carol Oates’ın “Kindred Passions” olarak da bilinen “Lives of the Twins” isimli romanından ( 1987 ) , “gönlüne göre uyarlayarak” yazan François Ozon’un yönetmen koltuğunda oturduğu tansiyonu yüksek bir psikolojik gerilim filmi …
Yaklaşık 8 milyon dolarlık bir bütçeyle çekilen ve prömiyeri , 26 Mayıs 2017’de aday olduğu Altın Palmiye için yarıştığı Cannes Film Festivalinde yapılan filmin , 6.2 / 10 ( 7.328 oy ) ve 3.1 / 5 ( 425 oy ) olan IMDB ve Rotten Tomatoes izleyici puanı ortalamalarıyla 6.3 / 10 ( 94 yorum ) ve 70 / 100 ( 20 yorum ) olan Rotten Tomatoes ve Metacritic yorum ortalamaları , her ne kadar oylamaya katılan izleyici ve eleştirmen sayısı çok yüksek olmasa da , kesinlikle atlanılmaması gereken bir filmle karşı karşıya olduğumuzu söylüyor gibi …
Gelin isterseniz , iyi kötü ayrımı yapmaksızın istisnasız bütün filmleri ile arşivimizin en sıra dışı yönetmenleri arasında yer alan François Ozon’un bu filmine de , her zamanki gibi önceliği yine oyuncu kadrosuna vermek suretiyle biraz daha yakından bakalım …
Ancak yoruma başlamadan , hemen bu filmin , “Frantz” ( 2016 ) dan sonra son yıllarda izlediğimiz en derli toplu Ozon filmlerinden biri olduğunu söyleyelim …
Evet , filmde yer verilen erotizmin dozu bir hayli yüksek …
Bu hemen fark ediliyor …
Fakat bunu kesinlikle basit ve sıradan bir porno ile karıştırıp , filmi o şekilde değerlendirmemek lazım …
Zira Ozon erotizmi bu filmde , diğer pek çok filminde olduğu gibi yine kendi anlatım dilinin ana unsurlarından biri olarak kullanmış …
Ki zaten , gerilimin tavan yaptığı erotik sahnelerde bunu açık bir biçimde hissettiğiniz gibi asla bir porno şov izlediğiniz duygusuna da kapılmıyorsunuz …
Elbette , bu zor ve meşakkatli sahnelerin bütün yükü yine bir başka François Ozon filmi olan “Jeune & jolie” ( 2013 ) deki Isabelle karakteriyle tanıdığımız Marine Vacth ile Jérémie Renier’nin omuzlarında …
Ama gel gör ki , bu ikili , Ozon’un sırtlarına vurduğu bu yükü altında ezilmeden kaldırmayı başarmışlar …
Bunu yaparlarken de , yılların önemli isimi Jacqueline Bisset kendilerine her zamanki zarafet ve ustalığıyla eşlik etmiş …
Filmin teknik kadrosunun da , diğer Ozon filmlerinde olduğu gibi ağırlıklı olarak daha önce birlikte çalıştığı isimler arasından özenle seçildiğini görüyoruz …
Böylelikle de bir anlamda bu şekilde , birbirlerinin sinema dilinden çok iyi anlayan bir ekibin çektiği , “L'amant double / Double Lover” gibi son derece kompakt bir film çıkmış ortaya …
Sonuç olarak , sürpriz bir finale de sahip olan bu film için puanımız 3 önerimiz ise , olumsuz eleştirilere aldırmadan izlemeniz yönünde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 21 Aralık 2018 günü saat 03.10’da yazılarak paylaşılmıştır .
