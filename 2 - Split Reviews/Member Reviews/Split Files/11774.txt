And .
Oscar goes to .
La La Land .
Şubat ayının sonunda yapılacak Oscar töreninde duyacağınız söz budur efenim .
Evet doğrudur , geleceğe yolculuk yaptım ve sonucu öğrenip geldim .
Evi arabayı satın La La Land'a basın .
Ayrıca bu sene zencilere de çok ödül dağıtacaklar haberiniz olsun yani .
Birinci belli ikinci kim .
" Böyle filmler artık yapmıyorlar . " çok doğru bir söz olmuş .
70-80 belki daha eskilere ait gibi bir film .
Ama modern bir altyapı ile oluşturulmuş .
O dönemin teması üzerine , yaşadığımız dönemin gerçekleri ve teknolojisi ile güçlendirilmiş , masalsı bir film .
Müzikali sevmeyenlere müzikali sevdirmez belki ama kanını ısındırır .
Böyle müzikallerde olabiliyor muymuş dedirtir .
Kendimden biliyorum da ondan yazıyorum bunları .
Herkesin bayıldığı , hastası olduğu Singin ' in the Rain filmini beğenmemiş bir bünyeye sahibim .
Müzikleri sade dinlemeyi seviyorum ama o danslar manslar işin içine girince bana sıkıcı geliyor .
Ama bu öyle mi ?
Zaten bahsettiğim tarzda Hint filmlerini andıran dans sahneleri fazla değil .
Sanırım o yüzden de bu kadar sevmiş olabilirim .
Zaten müzikal deniyor bu filme ama bunun romantik kısmı daha ağırlıkta .
Yer yer müzikal , ağırlıkla romantik - dram tarzında ilerleyen bir film .
Saf , narin bir güzelliği var .
İzledikçe içine girdiğin , ilk sahnesinden farklılığını hissettiren 2016 yılının yıldızı bir film .
Yıldız demişken filmin soundtrack’ı City Of Stars şarkısına bayıldım .
Oscarda özgün müzik dalında rakipsiz diyebilirim .
City of Stars şarkısı o kadar çok kez çalıyor ki filmde , birçok başka şarkıyı bu kadar sık duysanız sıkılırsınız ama bunu dinledikçe biraz daha çalsın ya nolur moduna girebilirsiniz .
Müzikleri ile beni zaten beni benden alan film 3’ü bir arada ile tamamen koparıyor .
Damien Chazelle , Emma Stone ve Ryan Gosling .
Siz nasıl bir iş çıkardınız ya .
Hep Oscar diyorum ama demem lazım bu üçlünün her biri de en az adaylık alacak .
Emma Stone o mimikleri , güzelliği ile büyülüyor .
Ryan zaten romantik adam .
Rachel McAdams ile olan The Notebook filminden hatırlıyoruz .
Bu tarz rollerde düşünülmeden oynatılabilecek bir oyuncu .
Chazelle doğru seçim yapmış .
Her iki oyuncuda da .
Chazelle hakkında söyleyeceğim ise bu adam bir müzik hastası .
Müziğe tapıyor olabilir , bilemiyorum .
Önce Whiplash , şimdi bu film .
Dostum sen lütfen film yapmaya devam et .
Filmde alt bir metin olarak ta kapitalizm ve insan gibi bir mesaj var .
Ya da bana öyle geldi bilmem .
Para için ideallerinden geri dönme , paranın kölesi olma , toplum beğenmedi diye hedeflerinden vazgeçme , başkaları için yaşama , başkalarının sürekli seni beğenmesini bekleme gibi mesajlar .
Bence filmin ana fikri bunlardı ya .
Bu tarz şeyler insanın olgunluğuna daha çok şey katıyor bence .
Bilemedim .
Sözün özü yılın değil , belki tüm zamanların en iyi müzikali .
Ha bu yılın en iyi filmi , bunu söylemiş miydim ?
İzlemeden geçmeyin .
İyi seyirler …
( Criticker : 88 / 100 , IMDb : 9 / 10 )
