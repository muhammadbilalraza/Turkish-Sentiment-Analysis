Yüksel Aksu çok ses getiren filmi “Dondurmam Gaymak” ve ikinci filmi vasatı aşamayan “EntelKöy EfeKöy’e Karşı” filmlerinde sıcak komedilere imza atarken , yerel hikayeler anlatarak , evrensel ve tüm Türkiye’nin meselelerine gönderme yapmıştı .
Yönetmen , İftarlık Gazoz’da bu ekolü devam ettirirken , hem daha yüksek bütçeli , hem bir dönem filmi , hem önceki işlerinden daha iddiaalı bir filme imza atmış .
Yine Muğla’da geçen ve şivelerin abartısız kıvamda olduğu bir filmle karşımıza çıkmış Aksu .
Öyleki Cem Yılmaz bile eğreti durmayan Muğla şivesiyle , naif ve dozunda bir oyunculuk sergilemiş .
Yönetmen , yine küçük yaşamların , büyük hikayelerinden birini anlatmış .
Bu arada filmdeki baş karakterimiz Cem Yılmaz değil muhteşem oyunculuğu ile küçük oyuncu Berat Efe Parlar’dır .
Cem Yılmaz gişe açısından izleyiciyi sinema salonlarına gelmesinde etkili olabileceği gibi , oyunculuk açısından da her geçen gün daha da ustalaşıyor .
Ege şivesi , filmde sivrilmeden , dozunda yaptığı oyunculuk ile benden tam puan alırken .
Dramada da ne kadar başarılı olduğunu kanıtlıyor bu filmde .
Bu arada “İftarlık Gazoz” için Cem Yılmaz’ın oynadığı en siyasi film diyebiliriz .
Gerçi Cem Yılmaz’ın oynadığı karakter Gazozcu Cibar Kemal , orta yolcudur .
Filmde en sevdiğim repliklerden biri şuydu ; “Cenab’ı Allah dünyayı yarattı , Atatürk vatanı kurtardı .
Fazlasına gerek yok . ” Yönetmen , Cem Yılmaz ve Macit Koper dışında yüzüne aşina olduğumuz oyuncularla çalışmamış , bazı figürasyonu bol sahnelerde , olmamışlıklar can sıksa da , genel hatlarıyla çekimler ve detaylar başarılı .
Özellikle gece tarlada , gaz lambaları ile tütün topladıkları sahne muhteşem olmuş .
Dönem filmi olması ve sıcaklığın hissiyatı açısından görüntü yönetmeni çok başarılı bir iş çıkarmış .
Ama biraz tuz , biraz şeker , biraz biber ekleyeyim derken , film senaryo açısından çok ritimsiz olmuş .
Filmin ilk yarısı 1970’li yıllar , çocuğun mutluluğu , Muğla insanının sıcaklığı ve usta ile çırak arasındaki diyaloglar harika giderken , ikinci bölüm çocuğun oruçla olan imtihanı ve son 10 dakikalık zorlama dram sahneleri filmin büyüsünü bozmuş .
Biraz eski usta çırak ilişkileri , biraz emek sermaye kıyaslaması , biraz din ve ramazan üzerine konular , ironik bir şekilde birbirine bağlanmak istese de tam anlamıyla hangi mesaj verildiği veya filmin konusu bütünlük kazanamamış .
Filmin ilk bölümü “Dondurmam Gaymak” son 10 dakikası ise “Babam ve Oğlum” olmuş .
Dramın dibine vurulduğu son bölümler de seyirciyi ağlatmak için tüm kozlar ardı ardına oynanmış .
Bu da filmin sıcaklığını öldürmüş .
Filmde anlatıldığı gibi Keşke Coca Cola soğukkuğunda değil de , Gazozcu Cibar Kemal’in el yapımı gazozlarının samimiyetinde kalsaydı hikaye .
Çocukluğun saflığı , her söylenen sözden , sevdiklerinin anlattıklarından etkilenilmesi çok güzel anlatılmış .
Çocuğun oruç tutarken yaşadığı gerilim güzel tırmandırılmış .
İşin özü vizyondaki filmlere baktığımız da gişe filmlerinden farklı bir iş olmuş olsa da ne yazık ki tam olmamış .
Gülmek için gidiyorsanız , gülmekten daha fazla ağlayacağınızın garantisini verebilirim size .
