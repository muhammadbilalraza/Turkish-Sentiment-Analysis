Türk filmlerini eleştirirken iki seçenek var gibi .
1. Türkiye’de yapıldığını , imkanların bütçelerin düşük olduğunu düşünerek ve filmi yapıp oynayanların diğer işlerini göz önünde bulundurarak iyi niyetli ya da kötü niyetli eleştiri .
2. Seyrettiğimiz tüm iyi filmleri göz önüne alarak ve iyi film ölçülerini kullanarak önyargısız ve dürüst eleştri …
İlk kritere göre , iyi film denebilir .
Cem Yılmaz’dan beklediğimiz kadar değilse de eğlenceli .
Sıcak insanı ilişkiler , eski Yeşilçam sinemasına saygı .
Başı sonu belli olmayan , finali seyirciye bırakılan , ortaya bir sürü fikir atıp hiç bir sonuca varmayan tatmin olmadan çıktığınız abuk subuk filmlerden değil .
Gidilir , zaman geçirilir , eğlenilir .
İkinci kritere göre ise kötü film .
Çünkü iyi film iyi bir final demektir .
Ne kadar eğlenceli sahne koyulsa da , ne kadar çok fikir ve görüş ihtiva etse de bir filmin finali tatmin etmiyorsa o film yarım kalmış demektir .
Pek Yakında filminin ilk yarısı gerçekçi ve eğlenceli , ikinci yarısında ise büyük bir inandırıcılık sorunu başlıyor .
Final şıpın işi olmuş .
Seyircinin beklediği ve istediği gibi bitmesi yani karı - koca - çocuk mutluluğunun sağlanması güzel ama bu sanki artık filmin sonu geldi bunları barıştırmak gerek demek ister gibi bir anda hiç tatmin etmeyen tek bir sahne ile oluyor .
Film son düzlüğe çıktıktan , yani final görüldükten sonra gereksiz derecede uzamış .
Bu da son yarım saati izlerken büyük sıkıntı veriyor .
Karısının Zafer’in ( Cem Yılmaz ) taktığı yeşil maskeden görülen gözleri ve ses tonunundan onu tanımaması inandırıcılık sorunu .
Çünkü hepimiz tanıdığımız insanların ses tonu değişse bile konuşma tarzından , vurgularından kısacası fonetiğinden o kişiyi tanırız .
Ama Cem Yılmaz sesini sadece biraz kalınlaştırıyor ve 10 yıllık karısı onun olduğunu anlamıyor .
Ses tonunu geçtim gözler daha da karakteristiktir .
Hal böyle olunca filmde komediyi ve duygusallığı yaratan “aslında kocası olduğunu bilmiyor” durumu inandırıcılığı kaybediyor .
Mış gibi yapıldığı için mış gibi seyretmek gerekiyor .
Bunu görmezden gelerek filimi eleştirmek ilk kategoriye giriyor .
Kıvanç Tatlıtuğ ayarında bir ünlüyü sembolize eden Boğaç Boray karakterini bir iki paparazzi numarasıyla bir anda ünsüz hale getirebilmeleri inandırıcı değil .
Başrol Zafer’in Avatar - 2’nin çıktığı bir dönemde Şahikalar adında 1970lerde yazılmış Dünyayı Kurtaran Adam absürdlüğünde bir senaryoyu sinema filmi haline getirmeye çalışması ve gişede para kazanarak herşeyi düzeltmeyi hayal etmesi de inandırıcı değil .
Bir kahramanın tüm parasını böyle saçma bir filme yatırıp köşeyi dönebileceğine inanmadığınız zaman o kahraman inandırıcılığını yitiriyor .
Bir film avantür macera ya da bilmikurgu değilse her adımı baştan sona inandırıcı ve gerçekçi olmalı .
Komedi bile olsa .
Bir kısmı gerçekçi bazı kısımları “yaptım oldu” tadında olunca geriye tek bir seçenek kalıyor , o filmi 1. kategoriye göre , yani iyi niyetle ya da kötü niyetle eleştirmek .
Son eleştirim ise bazı yapımcıların bazı sabit oyuncuları olması ve her filmde sanki şartmış gibi onlara mutlaka rol vermesi .
Bu bile inandırıcılığa vurulmuş bir darbe .
İyi bir filmi izlerken seyirci “film çekmişler” dememeli .
Kendi dünyasından çıkıp filmin dünyasına tam olarak girebilmeli .
Bu açılardan bakınca Pek Yakında filmi iyi bir film değil , Cem Yılmaz’ın çektiği eğlencelik bir şov .
Son olarak , film eleştirisi niye yapılır , niye yazılır .
Filmi öven film eleştirisi " filme gidin izleyin” demeye çalışırken filmi beğenmeyen film eleştirisi “filme gitmeyin” demeye çalışmaz . Sadece “mutlaka gidin” diyen iyi eleştirilerin bir eleştirisidir sanki .
