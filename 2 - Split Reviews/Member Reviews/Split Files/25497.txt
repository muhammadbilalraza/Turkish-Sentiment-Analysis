Beklentilerimin üzerine çıkan bir film oldu .
Acaba bir filmden daha ne bekliyor bazıları bilemiyorum .
Hem aksiyon var , hem suç var , hem eğlenceli ve komik bölümleri var hem de sağlam dramatik bölümü de var .
Özellikle dram demişken son zamanlarda hiç olmamıştı , bu filmde gözüm doldu .
O iki adamın dostlukları bile çok başka .
Birbirleri ile olan sohbetlerine dahi bayıldım .
Araba da iki saat gezinip sohbet etseler ben onları yine izlerdim herhalde .
Genel hatları ile şöyle özetleyeyim .
İki eğlenceli ve kafadar dost polis , devriye sırasında önemli işler yapmaya başlıyorlar .
Önce bir kaç kovalamaca , daha sonra uyuşturucu , insan kaçakçılığı derken büyük babaların işlerine bulaşıyor .
Meksika kartelleri tabi adamlar işlerine engel olan bu polisleri hedef olarak görüyor ve olaylar gelişiyor .
Bu filmde birçok mesaj ve önemli nokta var .
En başta polis olmanın gerçek anlamda ne kadar zor olduğunu görüyoruz .
Hele ki o kartellerin arasında polis olmak .
Daha sonra bir dostluk örneği görüyoruz .
Sıkı dostuna diyor ki , eğer sana bir şey olursa senin çocuklarına ve eşine ben sahip çıkarım .
Gözün arkada kalmaz .
Bunlar gibi bir kaç şey daha var .
David Ayer çok iyi iş çıkarmış bence .
Filmin özellikle çekimleri bile çok bambaşka .
Önceki sene Fury filminde de beğenmiştim yine beğendim .
Bu sene de Suicide Squad ile tekrar geliyor .
Ondan da çok ümitliyim bakalım .
Jake Gyllenhaal kaliteli filmlerin oyuncusu .
Oynadığı rollerin hakkını vererek oynuyor .
Ve sürekli üzerine koyarak devam ediyor .
Onu da oldukça beğendim .
Ayrıca Michael Pena da aksanı ile kendini sevdiriyor .
Tavsiye edeceğim filmlerden birisi oldu bu film .
İyi seyirler .
7.6 / 10
