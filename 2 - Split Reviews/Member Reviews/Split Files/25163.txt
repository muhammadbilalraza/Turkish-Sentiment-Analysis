Lone Survivor ve Deepwater Horizon'dan sonra yönetmen Peter Berg ile oyuncu Mark Wahlberg'ün 3. ortak filmi olan Patriots Day , 2013 yılında Boston maratonunda yer alan bombalamayı konu alıyor .
Ve film de bu olayın başlangıcını , sonuçlarını ve bombacıları bulmak için polislerin yaptığı soruşturma sürecine odaklanıyor .
Yönetmen Peter Berg'ü her ne kadar Hancock ve Battleship gibi aksiyon filmleriyle tanımış olsam da Berg'ün daha çok gerçek olaylardan uyarlanmış olan filmlerde usta olduğunu düşünüyorum .
Özellikle de Deepwater Horizon gerçekten çok başarılıydı .
Patriots Day ise benim için daha çok ortalarda bir yerlerde .
Sakın yanlış anlamayın , Patriots Day türünün sevenleri için , 2013'de yaşanmış olan bu olayı takip edenler için ve özellikle de Amerika halkı için çok başarılı bir film .
Ve ben de filme saygı duydum açıkçası .
Normalde gerçek olaylardan uyarlanmış olan filmler aşağı yukarı 10 yıl veya daha eski bir zamanda geçerken bu filmse çok yakın bir zamanı işliyor .
Patriots Day , bu bakımdan oldukça farklıydı .
Hikayenin işlenişi başarılıydı .
Her ne kadar ortaya bombacılar hakkında klişe konular atılmış olsa da genel anlamda filmi izlemek sürükleyiciydi .
Oyunculuklar çok iyiydi .
Mark Wahlberg , Deepwater Horizon'dan daha iyi bir performans göstermiş bu filmde .
Her ne kadar karakteri çok ön planda olmasa da yaşadığı duygusal değişimler seyirciye çok iyi aktarılmış .
Kevin Bacon'ı iyi bir performansta görmek güzeldi .
Ve John Goodman , Michelle Monaghan ile J. K. Simmons'ın varlığı da bu filmi daha iyi bir hale getirmiş .
Ama Patriots Day , 2 yıl önce vizyona girmiş olan American Sniper'la aşağı yukarı aynı sorunu yaşıyor .
Bu filmler bütün dünyaya hitap eden filmler değil , daha çok Amerikan halkına hitap eden ve Amerika'nın yaşadığı sorunlara odaklanan , halka moral vermeye çalışan filmler kısaca .
Ben normal bir izleyici olarak birden fazla hızlı geçiştirilmiş anları , " Bombacılar bu bölgede , böyle bir günde , neden böyle bir şeye kalkışıyorlar ? " gibi aklıma takılan sorular gibi şeyleri fark ettim .
Evet , her ne kadar Amerika'da yaşanan bu durumun yaşattığı duygusal ortam yoğun olsa da Patriots Day , Berg'ün gerçek olaylardan uyarlanmış filmleri arasında beni en az etkileyen .
Eğer hiçbir beklentiniz olmadan , fragmanını izledikten sonra Patriots Day hakkında heyecanlandıysanız , filmi büyük ihtimalle beğeneceksiniz .
Ama eğer Deepwater Horizon gibi sadece Amerika'ya değil de aynı zamanda herkesin de daha içten bir duygusal bağ kurabileceği bir film arıyorsanız o zaman biraz hayal kırıklığına uğrayacaksınız bu filmle .
Kesinlikle kötü bir film değil Patriots Day ama vizyona girdiği zaman koşa koşa gidip görmeniz gereken bir film de değil aynı zamanda .
Seçim sizin .
FİLMİN İYİ YANLARI : + Oyuncu kadrosundan başarılı performanslar . + Gerçek olaylardan uyarlanmış filmler arasında son zamanların en güncel ve en gerçekçi olanı . + Filmin seyirciyle kurmayı başardığı duygusal bağ .
FİLMİN KÖTÜ YANLARI :
- Hikayenin bazı yerleri hızlı geçiştirilmiş ve akılda birkaç soru bırakmış .
- Tahmin edilebilir yerler .
- Herkesten çok Amerika halkına hitap eden bir film olmuş .
TOPLAM PUAN : 6.5 / 10
