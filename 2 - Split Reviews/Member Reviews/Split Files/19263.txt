KALBİ OLAN BU FİLME GİTMESİN .
TÜRÜNÜN EN İYİLERİNDENAman Allah ım bu nasıl bir filmdi böyle ?
Kesinlikle yaş sınırı falan getirilmeli .
Eski filmin efsane olduğunu tüm sinemaseverler çok iyi biliyor ve eski filmlerin yaratıcısı , Örümcek adam serisinin Mimarı Sam Raimi yönetmenlik koltuğunda olmasa da senaryosunu yazmış ve Yapımcılığını üstlenmiş .
Zaten filmin kamera çekimleri , Kamera açıları Sam Raimiyi akla getiriyor direk .
O kadar iyi seçimler yapmış ki .
Filmin görüntüsü , Ses efectleri muazzam .
Mantık arayacaksanız boşuna izlemeyin ama gerçekten Korkmak istiyorsanız bu filmden daha iyi bir seçim yok .
Arnold Scwardzeneger in The Last Stand isimli filmine gitmeyi düşünüyordum fakat bir arkadaşımın şiddetle önerisi üzerine bu filme gittim .
Şu ana kadar izlediğiniz ve izleyeceğiniz Tüm korku filmlerini alın ve gördüğünüz en büyük çöp tenekesine atın .
İzlediğim en iyi Korku filmlerinden biri .
Filmin Atmosferi psikolojik olarak etkisi altına alıyor .
Filmde sınırsız şiddet , Bol kan ve vahşeti dehşet sahneler var .
Bu tip sahneleri 80 yapımında bile yoktu ama düşünün 80 yapımı bazı ülkelerde yasaklanmıştı .
Yeniden çevrim filmler genelde hayal kırıklığı yaşatırdı ama bu film değil .
Bana göre Tüm zamanların en iyi korku filmlerinden biri de budur .
Gerçekten bir filmde bu kadar ürperdiğimi hissettim .
Korku filmleri beni korkutmaz ama severim bu film ise çok başkaydı .
Bu arada Şeytanın Ölüsü filmin orjinal adı .
Fakat Kötü Ruh diye çevrilmiş .
Sam Raimi imzalı 1981 yapımı The Evil Dead’in Güney Amerikalı yönetmen Fede Alvarez tarafından yeniden çevrimi olan Kötü Ruh , bundan 30 yıl kadar önce yönetmenine ne yaptıysa Alvarez’e de aynı şeyi yapmaya hazırlanan bir ilk film .
Bu filmin yapımcıları arasında da yer alan Raimi’yi sektöre kazandıran ve artık kült korku yapımları arasında kendine sabit bir yer edinen The Evil Dead’in söz konusu yeni uyarlaması , ilk uzun metraj deneyimini yaşayan Alvarez’i de üne kavuşturacak kadar iddialı ve başarılı .
Korku filmi klişelerini sonuna kadar içinde barındıran fakat günümüz korku sinemasının “korkularından” biri olan komedi unsurlarından fazlasıyla kaçınan Kötü Ruh , türünün olmazsa olmazlarından biriyle ; geçmişte yapılan ürkütücü bir şeytan çıkarma ayini ile başlayıp bir diğer klişe olan ormanın ortasındaki kulübeye giden bir grup gencin yaşama sevinciyle devam ediyor .
Uyuşturucu bağımlısı olan Mia , iki arkadaşı ile ailesinin eski kulübesine doğru yola çıkar .
Uzun zaman önce onları terk eden ve bir süredir görüşmediği abisi David ve onun sevgilisi Natalie de bu üçlüye katılır .
Kulübede buluşmaktaki amaç Mia’ya bir nevi rehabilitasyon yapmaktır fakat bodrum katta keşfedilen esrarengiz bir kitap , bu rehabilitasyona engel teşkil etmek için “fazla” çabuk keşfedilecektir .
Oldukça hızlı başlayan Kötü Ruh , daha ilk dakikalarından kendine has bir uyarlama olacağının sinyallerini veriyor aslında .
Yönetmenin kendi stilini oluşturma çabasının bir sonucu mudur bilinmez fakat ışığın ilk dakikalardaki kullanımı ve müziğin rahatlatıcı etkisinin ürpertici yönüyle harmanlanması , seyirciye bir yandan huzur verirken öte yandan şiddet , kan ve gerilim dolu dakikalara hazırlık amacı güdüyor .
İlerleyen dakikalarda da yönetmen bu teknikleri kullanarak seyircisine yalnızca kesici aletler , silahlar , ayna açıları , kendiliğinden kapanan kapılar , birden ekranda beliren ölüler vermekle yetinmiyor .
Tüm bunlar da Kötü Ruh’u daha izlenebilir ve heyecanla takip edilebilir bir uyarlama yapmaya yetiyor .
Filmin amacı da aslında bu ; yalnızca izlenebilir ve adrenalin seviyesini arttırabilir kılmak .
Aslında her korku - gerilim yapımında altta yatan sebep bu olsa da türün örneklerine bakıldığında çoğu filmde hikayenin altının doldurulmaması ve karakterlerin havada kalması , yan öykülerin eksikliği gibi mevzular seyir zevkini kolayca olumsuz yönde etkiliyor .
Kötü Ruh’ta bunların var olduğunu söylemek doğru olmaz lakin Alvarez’in taktiği , seyircinin tüm bu ögeleri aramasının önüne geçmekte oldukça başarılı olmuş gözüküyor .
Filmin içinde mantık aramak için yanıp tutuşan tuhaf beyinler dahi Kötü Ruh’u seyrederken zaman zaman yerlerinden zıplayan fakat rahatça arkasına yaslanıp doksan dakikanın zevkini çıkaran beyinler haline gelecektir .
Yine de 81 versiyonunun kültleşmesine yardımcı olan o mizah unsurlarının görülmüyor oluşu filmin eksikliğini hissettiren yanlarından .
Sonuç olarak Kötü Ruh , Alvarez gibi ilk uzun metraj filmini yapacak bir yönetmen için oldukça iddialı ve risk alınmış bir yapım olarak yönetmenini bu zorlu sınavdan kolaylıkla geçirebilecek kadar başarılı diyebiliriz .
Türün sevenleri için bu sezondan kaçırılmayacak bir fırsat , sinemasever her birey içinse gözleri kısıp biraz titremek için fazlasıyla ideal .
