Senaryosunu , filmin başrol karakteri Saroo Brierley’in Larry Buttrose ile beraber yazdığı otobiyografik “A Long Way Home” ( 2013 ) isimli kitabından uyarlayarak Luke Davies’in kaleme aldığı “Lion” , yönetmen koltuğunda oturan Garth Davis’in ilk uzun metrajlı sinema filmi … “İki farklı oyuncu kadrosu” ile birbirleriyle bağlantılı “iki değişik hikâyenin” anlatıldığı bu biyografik drama , 1986 yılının Khandwa Hindistan’ında başlıyor …
Beş yaşındaki Saroo ( Sunny Pawar ) , ağabeyi Guddu ( Abhishek Bharate ) , kız kardeşi Shekila ( Khushi Solanki – Rohini Kargaiya ) ve taş ocağında çalışan annesi Kamla ( Priyanka Bose ) ile birlikte yaşamaktadır …
Son derece yoksul olan ailenin Guddu’nun bir gece işinde yük taşıyarak kazandığı paraya da ihtiyacı bulunmaktadır …
Annelerinin haberi ve izni olmamasına karşın kardeşinin ısrarına dayanamayan Guddu , çalışmak üzere onu da yanında götürür …
Saroo çok küçük iş de bir gece işi olduğu için normal olarak Saroo’nun uykusu gelir ve indikleri tren istasyonundaki bir bankta uyuyakalır …
Guddu’nun giderken , “Buradan ayrılma ! ” diye tembihlemiş olmasına rağmen Saroo biraz dinlenip kendine geldiğinde , ağabeyini aramaya koyulur …
Koyulur , koyulmasına da …
Guddu’nun adını seslenerek şaşkın şaşkın gezinirken perondaki bir trene biner ve bir kez daha uyuyakalır …
Uyandığında artık o , Khandwa’dan 1.600 km doğudaki Kalküta , Doğu Bengal’e doğru yol almakta olan bir trenin içindedir …
İşin daha da kötüsü bölgede konuşulan Bengalceyi hiç bilmemesidir …
Böylelikle kimselere , derdini de anlatamadığı gibi dımdızlak ortalıkta kalmıştır …
Geceyi bir alt geçitteki diğer kimsesiz çocuklarla geçirmeye kalkar ama orada çocuk tacirlerinin saldırısına uğramasının ardından kaçarak canını zor kurtarır …
Evine yayan dönmek üzere tren yoluna çıkan Saroo orada , bambaşka niyetlere sahip güler yüzlü Noor’a ( Tannishtha Chatterjee ) rastlar …
Karnını doyurduğu gibi yıkanarak temizlenen Saroo’nun da bulunduğu Noor’un evine sabah , Rama ( Nawazuddin Siddiqui ) gelir …
Bir tuzağa düşürülmek üzere olduğunu fark eden Saroo , oradan da kaçar …
İki ay sokaklarda sürünen Saroo , 1987 yılında kendisini evlat edinecek Avustralyalı Sue ( Nicole Kidman ) ve John Brierley ( David Wenham ) çifti ile tanışmasına vesile olacak olan bir çocuk bakım evine gönderilir …
Bir yıl sonra aralarına Mantosh’da ( Keshav Jadhav – Divian Ladwa ) katılır …
Ve …
Bu ilgi çekici hikâyenin ikinci bölümü yirmi yıl sonrası ile devam eder …
Bundan sonrasında Saroo’yu Dev Patel canlandırırken , mevzuya Saroo’nun sevgilisi Lucy’de ( Rooney Mara ) dahil olacaktır …
Elbette pek çok sorunun yanıtlanacağı , Dev Patel ile senarist Luke Davies’in birer BAFTA Ödülü kazandıkları filmin , temposunda ciddi anlamda “frene basıldığını” hissettiğimiz gerisi her zamanki gibi tamamen sizlerde …
Keyifli seyirler ,
