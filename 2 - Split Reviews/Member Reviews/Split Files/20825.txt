Türk korku filmlerini kolaya kaçtıkları için artık izleyemiyorum .
Bu filmi de tipik bir türk " korku " su sanmış ve gitmeyecektim ki , burada yazılan yorumlarla karşılaştım ve filmi izlemeye karar verdim .
Rüzgar gibi sinemalara gelen ve bir çırpıda giden bu filmi son haftalarında ( 3. haftası ! ) izlenebilecek bir sinema bulmak zor oldu ama başardım .
Burada insanların " korku " filmlerini ne kadar küçümsediği görülüyor .
Korku filmleri de alt kategorilere ayrılır .
Teen - Slasher denilen kesip biçmeli , Gore denilen kanların oluk gibi aktığı , Psikolojik - Gerilimli korku filmleri , Doğaüstü / Şeytanlı ( Türk sinemasının çok sevdiği tür ) , Bilimkurgu Korku hatta Lynch gibi yönetmenlerin sürrealist korku sayılabilecek filmleri de vardır .
Bunları sayma sebebim , hepsi tek ana başlık altında toplansa da , TeenSlasher izlemeye giden bir kişinin karşısına kimsenin ölmediği Sürrealist bir korku filmini koyarsanız , ilk yarısında çıkar .
Üstüne bir de " ben her ay beş korku filmi izlerim , bu korku filmi değil ki " der. " Baskın " a geçecek olursak ; yönetmenin ilk uzun metraj denemesi bir film .
Daha önce bir kısa film olarak çekilmiş , bunu beyazperdeye taşımış .
Oldukça da iyi etmiş , çünkü bu film bundan bir 5-10 sene sonra Türk sinemasında Korku adı altında kült olacaktır .
Bana göre filmin en büyük sıkıntısı , kendisinden önce gelen kısa filme bağlı kalması olmuş .
Sanki bir kısa filmin , 90 dakikaya yayılmış gibi durması .
İlk yarı durağan , karakterlerden biri dışında diğerleriyle çok fazla ilgimiz olmuyor , ikinci yarının başlamasıyla birlikte filmin bitmesi de bir oluyor .
Gore ve psikolojik - gerilim severlerin beğeneceği birkaç güzel sahnesi var .
Ufak eklemelerle çok da efsane olabilirdi belki , kaçırılmış bir fırsat bence .
Daha önce de değinildiği gibi sesler başarılı , efektler başarılı .
Baş kötü karakterden ziyade ( filmde bir tek onu sevemedim , konuşmaları biraz zorlama geldi ) , tek gözü açık modacı yardımcısı çok iyiydi .
Son bölümdeki toplaşmanın bütün elemanların , sinemalara gelen büyük Hollywood yapımlarındakilerden hiçbir farkları yok .
Malefique denilince aklınıza Angelina Jolie yerine 2002 yapımı korku filmi geliyorsa , Peter Jackson'ı Lord of the Rings yerine Braindead ile anıyorsanız , Darkness ( 2003 ) denilince Alacakaranlık yerine kan banyoları düşünüyorsanız bu filmi mutlaka izleyin .
Yoksa sevgilimi yanıma alayım da , salak bir korku filmine gidelim , eğlenelim diyorsanız ; uzak durun .
Piyasada pek çok " korku filmi sevmeyen sevgiliyle gidip , yakınlaşma sağlama " filmi var , devamları da gelir illa .
Pop - Corn filmlerine alışmış izleyiciye ezber bozduran böyle yapımları desteklemek gerekir .
Son olarak filmdeki küfür ve seks dozajı , yabancı benzer filmlerle karşılaştırıldığında oldukça aşağıda .
Cem Yılmaz'ın dediği gibi , yabancı filmlerdeki her küfürde aşağıda " kahretsin " yazmasına çok alışılmış .
Baştaki seks muhabbeti için bir sürü şey yorum yazılmış ama bu filmde sadece bunlar lafta kalıyor .
Fakat şu anda vizyondaki Hateful Eight , bunun bir benzerini hem de erkek cinsel organını gösterek vizyonda kalabiliyor .
Kimse " kız arkadaşımdan utandım " demiyor .
Ama o " tam bir Tarantino filmi " oluyor , bu ise Türk örf ve adetlerine ( ! ) uymayan bir film .
Bizim kendimizi ne kadar yerdiğimizin güzel bir kanıtı bu .
