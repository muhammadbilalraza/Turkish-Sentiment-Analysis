Yarattığı sükseyi hak ettiğini düşünüyorum .
Neredeyse her sahnesi , her karakteri hakkında uzun uzadıya konuşulmayı hak eden bir film yapmış Kechihe .
İki muhteşem performans var en başta .
Çok zor iki karakterin altından başarıyla kalkıyorlar .
Bireysel ve toplumsal meseleler var .
Bir genç kadının ince ince , özenle işlenmiş hikayesi .
Adele'in yaşamına lise yıllarından 22-23 yaşlarına gelene kadar bizler de dahil oluyoruz .
Arkadaşları , ailesi , flörtleri , aşkı , sevinçleri ve hayal kırıklıkları .
Yaşamına dair her şey boşluk bırakılmadan bize sunuluyor .
Mutlaka izlenmesi ve tecrübe edilmesi gerektiğini düşünüyorum .
Bir yandan bir sanat filmi olarak görüyorum , ama bir yandan da çok hafif , su gibi akan , sanat filmlerinin o bilindik " ağır " lığından uzak .
Hayatın içinden karakterler .
Başarılı , eksiksiz - fazlasız bir senaryo .
Yakın çekimlerin filme ne kadar büyük katkısı olduğunu tecrübe ettikten sonra daha iyi anlayacaksınız .
Gerçekten çok yerinde bir tercih .
Kaliteyi anında yükselten bir özellik olmuş ve hem filme hem karakterlere çok yakışmış .
Kesin olan şey bu eserin uzun yıllar unutulmayacağı .
