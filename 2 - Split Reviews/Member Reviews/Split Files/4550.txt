The Imitation Game filmini boş bir zamanım olduğu ve 8 dalda Oscar'a aday gösterildiği için izledim .
Pişman mıyım ?
Hayır , çok düşük beklentiler ile izlenebilir .
Peki iyi bir film mi ?
Hayır , iyi bir film olmayı hak etmiyor diyebilirim .
Üstelik bir de bu film 8 dalda Oscar'a aday gösterildi .
( Bu Oscar ekibini de anlayamadım gitti , Lego Filmi için bile En İyi Animasyon Filmi kategorisinde aday bile göstermemişler ) Hatta filmin şu anki IMDb puanı 8.2 / 10 ve tüm zamanların en iyi 250 filmi içinde 206. sırada ?
Cidden bunlara aldanmayın , değeceğini sanmıyorum .
Filmin konusu , Alan Turing'in kırılamaz Nazi kodlarını kırmak için bir alet icat etmesini konu alıyor .
Ama en basit şekliyle .
Hatta hikaye bir süreden sonra öyle bir yalpalıyor ki , ileride ne olacağını tahmin edebiliyorsunuz ve hatta sıkılabiliyorsunuz bazı yerlerde .
Ayrıca yönetmen Morten Tyldum da bir türlü tutturamamış geçişleri .
Bazı geçişler çok yavaş , bazı geçişler ise büyük boşluklara sahip .
Yani filmin akıcılığı da olmamış maalesef .
Hatta Keira Knightley , bu film ile Oscar'a aday gösterildi .
Harbiden mi ?
Knightley'in pek filmini izlemem ama oyunculuğunu genellikle başarılı bulmuşumdur .
İlk defa bu filmde onu çok yapmacık buldum .
O da olmamış işte .
Ayrıca filmin temposu biraz yavaş ilerlerken sonunda öyle bir gaza basıyor ki hemen oldu bittiye geliyor ve biraz şaşkınlıkla filme bakıyorsunuz .
Bence önümüzdeki yıllarda bu konuyu anlatan daha iyi bir film çıkacağını düşünüyorum .
Bu filmden daha etkili olacaktır bence .
Filmin herhalde hatırda kalan tarafları Benedict Cumberbatch'in başarılı performansı ve enigma kodlarını ilk çözme anı olacaktır .
Başka da aklıma gelmedi aslında .
Demek ki o kadar da etkileyici değilmiş film bu konuda .
The Imitation Game , 20 Şubat'da ülkemizde vizyona girecek haberiniz olsun ama ortaya 8 Oscar adaylığı olmasına rağmen iyi bir film çıkmamış ortaya .
Tam sınırda kalmış .
Ama illaki izlemek isterseniz filmi , evde izlemenizi daha çok tavsiye ederim .
Vakit geçirmek istiyorsanız tavsiye edebilirim .
Aksi taktirde türünün hayranları için de başarılı bir deneyim olmayabilir .
İyi seyirler .
