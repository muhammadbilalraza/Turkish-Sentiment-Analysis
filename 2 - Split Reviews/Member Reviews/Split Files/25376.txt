Maliyeti düşük bir başyapıtSon birkaç yıldır Amerikalılar çıldırmış gibi dünyanın parasını harcayıp genelde gereksiz , saçma ve kötü filmler sunarken genç bir yönetmen çıkıyor ve az imkanlarla harikalar yaratıyor .
Benh Zeitlin , adını daha önceden hiç duymadığım bir yönetmen .
Filmin , 30 yaşındaki bu genç yeteneğin ilk uzun metrajı olduğu için ayrı bir yeri de var .
İkinci paragrafa bir uyarı ile başlamak en doğrusu olacak ki bazı kişiler bu paragrafı okuduktan sonra filmle ilgili kararını verebilsin .
Eğer müthiş özel efektlerin ön planda olduğu tamamen fantastik unsurlardan oluşan , şiddetli , kanlı çatışmaların yer aldığı bütçesi büyük kendisi küçük filmlerden hoşlanıyorsanız bu filmi evde bile izlemeyi denemeyin .
Bu uyarıyı yaptıktan sonra filmin şiirsel , mucizevi , hayali ve harika bir şekilde yansıtılan doğallığından bahsedebilirim .
Oscar kazanmayı kesinlikle hak eden ama hakkını alamayan film Cannes'dan dört dalda ödül almayı başarıyor .
Daha ilk filminden En İyi Yönetmen Oscar'ına aday olan Benh Zeitlin'in filmi En İyi Film , En İyi Kadın Oyuncu ve En İyi Uyarlama Senaryo Oscar'larına da aday gösterilmişti .
Oyunculara bakınca da hiç tanınmayan isimler görüyoruz .
Tamamen bölgenin yerlilerinden oluşan oyuncu kadrosu filme doğallık katmaktan öteye gidiyor ve küçük zenci kız Hushpuppy ( Quvenzhané Wallis ) En İyi Kadın Oyuncu Oscar'ına aday oluyor .
Demek ki illa Hollywood'un ünlülerini oynatmak şart değilmiş .
Filmi başından sonuna kadar büyük hayranlıkla ve şaşkınlıkla izledim .
Danz Romer ve Benh Zeitlin'in harika müzik çalışması da film üzerindeki etkisini gösteriyor .
Lousiana çevresinde çekilmiş olan filmin konusuna değinmeyeceğim çünkü bu konuyu çok iyi bir şekilde ele almış bir film varken benim konuyu anlatıp lafı uzatmam gereksiz olur .
Bu günlerde özgünlüğünü hiç bir şekilde kaybetmeyen bir film bulmak oldukça zor .
Az para harcayıp müthiş bir iş çıkarmak da sinemanın nasıl bir şey olduğunu açıklıyor .
Zeitlin'in ileride harikalar yaratacağının öncülüğünü üstlenen ve geleceğin müthiş filmlerinin haberini veren 2012'inin en önemli filmlerinden biri .
Normal bir süreye sahip olması da filmin hiçbir yerinde sıkılmamanızı sağlıyor .
Dediğim gibi son yılların pahalı filmlerindeki vasatlığı bu filmde aramayın .
Tamamen doğal ve gerçekçi aynı zamanda hayali bir film nasıl olur , işte böyle müthiş olur .
Tek üzücü şey ise böyle bir filmin ülkemizde bu kadar az salonda gösterilmesi .
9 / 10
