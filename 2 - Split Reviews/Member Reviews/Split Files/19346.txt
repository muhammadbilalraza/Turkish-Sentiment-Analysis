Normalde komediden hazzetmeyen beni kahkahalara boğmuş , son zamanlarda izlediğim en iyi film .
İstediğimiz saatte başka film yok diye istemeye istemeye girmeme rağmen muhteşem vakit geçirdim .
İyi ki evde bilgisayardan değil sinemada o ses ve görüntü sistemiyle izlemişim bu filmi .
Herkes mi bu kadar kusursuz oynar , başroller yıkılıyordu .
Oturup Melissa McCarthy'nin tüm filmlerini izleyeceğim galiba , sen nasıl tatlı bir tombiksin öyle .
Jude Law kırklı yaşlarına gelmesine , yüzündeki kırışıklıklara ve saçlarının yarısını kaybetmesine rağmen takım elbiseler içinde karizmatiklikten ölüyordu .
Rose Byrne zaten güzel kadın ama Nargis Fakhri diye hintli bir hemcinsim var ki , filmde az sahnede görünmesine rağmen güzelliğiyle beni oldukça kıskandırdı .
50 cent sürprizi de çok güzeldi , fragmana neden koymamışlar anlamadım .
Ki genelde fragmanlarda filmi şişirirler en güzel sahneler ordadır beklentiyi çok yükseltir , bunda tam aksine filmle karşılaştırıldığında fragman çok sönük kalıyor .
Vurdulu kırdılı sahneleri harika çekmişler , müzikler ayrı bir güzel .
Genelde komedilerde ayarı tam tutturamayan bir yan vardır ki beni irite eden de tam olarak o hani cıvıklığa kaçtı mı tahammül edemiyorum .
Ama bundaki espriler o kadar zarif ve yerindeydi ki , abartmadan sade bir şekilde seyirci ne kadar güldürülebilirse o kadar güldürmüşler .
Belaltı espriler bile amerikan komedisinden beklenmeyecek kadar inceydi .
Zaten salon yıkılıyordu herkes mutluydu çıkarken .
Hayatımda daha önce komedi filmi izleyip de etkisinden çıkamadığım olmamıştı , bu film sayesinde onu da yaşadım .
Benim gibi komediden hoşlanmayan insanı bile bu kadar mutlu ettiyse beğenmeyecek insan yoktur diye düşünüyorum .
Zaten beğenmemek bu filme baya haksızlık olur .
Hayatımda ilk defa bir filmi defalarca izleyeceğim galiba .
Herkes bir an önce gidip mümkünse sinemada izlesin !
