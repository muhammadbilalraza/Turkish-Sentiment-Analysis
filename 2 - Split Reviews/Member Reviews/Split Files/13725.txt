Geçen yılki Cannes festivalinde Altın Palmiye ödülünün sahibi olan I , Daniel Blake'i sonunda izleme fırsatı buldum .
Filmekimi'nde oldukça ilgimi çeken ama kaçırdığım bu film için meraklıydım doğrusu .
Filmin konusu kısaca şöyle : " Artık iyice yaşlanmış olan Daniel Blake bir kalp krizi geçirir ve bunun üzerine hayatında ilk defa " işsizlik fonu " na başvurma kararı alır . Ama sistemin çarpıklığı yüzünden bir türlü bunu başaramaz . Bu esnada da mahalleye yeni taşınmış olan 2 çocuklu Katie ile tanışır ve onun da benzer sorunlar yaşadığını görür . Böylece Daniel ve Katie birbirine yardımcı olmaya başlar ve bir yandan da bu sistemin içinden çıkmaya çalışırlar . "
I , Daniel Blake , her ne kadar sıradan olsa da beni etkilemeyi başarmış olan nadir yapımlardan birisi .
Film hakkında ne söyleyebilirim ki ?
Senaryosu gerçekten de ince işlenmiş ve bu esnada da sisteme karşı sert eleştiriler yöneltmeyi başarmış .
Bu sırada da sürükleyici ve gerçekçi tonuyla seyirciyi dinç tutmuş .
Yani I , Daniel Blake aşırı felsefik ve ağır olan filmlerden biri olup sadece orta yaş izleyici kitlesine tavsiye edebileceğim bir film değil iyi ki .
Hatta aksine , konuyu gerçekçi bir şekilde ele alışından ve genellemesinden dolayı herkesin izlemesini rahatlıkla tavsiye edebileceğim bir film .
Oyunculuklar çok başarılıydı .
Hatta ekranda oyuncu değil de gerçekten kişiler izliyor gibi hissettim .
Çoğunlukla komedi işlerinde gördüğümüz Dave Johns , Daniel Blake karakteriyle harikalar yaratmış .
Gerek aksanı gerek davranışları olsun , gerçekten de müthiş bir performans sergilemiş .
Aynı şeyler Katie'yi canlandıran Hayley Squires için de geçerli .
Bu iki karakterin yaşadıklarını anlayabiliyorsunuz ve acılarına ortak olabiliyorsunuz filmi izlerken .
Filmle ilgili tek sorunum finaliydi .
Yok , finali gerçekten başarılıydı ve mesajını iletmek için güçlüydü ama ben o finalin geleceğini önceden tahmin etmiştim zaten .
Finalin daha başka türlü olmasını diledim sadece .
Ama mesaj açısından , finalle ilgili hiçbir sorun bulmayacağınızı düşünüyorum .
Kısacası I , Daniel Blake , gerçekten güçlü ve gerçekçi bir dram filmi .
Performansları , mesajı ve gerçekçi tonuyla gerçekten de görülmeyi ve aldığı Altın Palmiye'yi hak eden bir film .
İzlemenizi kesinlikle tavsiye ederim .
FİLMİN İYİ YANLARI : + Dave Johns ve Hayley Squires'in performansları . + Yönetmen Ken Loach'ın konuyu oldukça sade ve gerçekçi bir biçimde ele alması . + Vermek istediği duyguları size yaşatıyor ve sizi tam da kalbinizden vuruyor . + Ele aldığı temalar ve verdiği mesajlar .
FİLMİN KÖTÜ YANLARI :
- Görsel anlatım bakımından 1-2 sahne filmden çıkarılabilirdi .
- Finalin tahmin edilebilir olması .
TOPLAM PUAN : 8.6 / 10
