Başrolündeki Cecilia Kass karakterini Elisabeth Moss’un canlandırdığı “The Invisible Man” , senaryosunu da H. G. Wells’in aynı isimli romanından ( 1897 ) uyarlayarak yazan Leigh Whannell’in yönetmen koltuğunda oturduğu bir drama …
İsterseniz önce bu filmin ardındaki “ana faktörleri” sıralayarak kısaca bir tanıyalım ve sonra da başlayalım yorumlamaya : 1. Leigh Whannell’i , para kokusu alma konusunda uzman olan Jason Blum’ın , “Insidious : Chapter 3” ( 2015 ) ve “Upgrade” ( 2018 ) gibi projelerinden de yine hem senarist ve hem de yönetmen olarak tanıyoruz zaten …
Onun , “Saw” ( 2004 – 2005 – 2006 ) serisindeki Adam ve “Insidious” ( 2010 – 2013 – 2015 – 2018 ) serisindeki Specs karakterlerindeki oyunculuk performanslarından hiç söz etmiyoruz bile …
Yani aslında kendisi buralara öyle tesadüfen değil de sinemanın içinde ağır ağır demlenerek gelmiş olan birisi …
2. Yapımcı Jason Blum’ı anlatmaya hiç gerek yok …
O , kendi adını taşıyan BH Productions’ın , getirisi yüksek olacağını öngördüğü düşük bütçeli filmlerin finansör patronu olarak biliniyor sinema dünyasında …
Ki , 7 milyon dolarlık bir bütçeyle çekilen bu film ile de hiç de küçümsenmemesi gereken brüt 130.5 milyon dolarlık bir hasılat rakamına da ulaşılmış …
3. Hulu’nun distopik TV dizisi “The Handmaid's Tale” ( 2016 – 2020 ) den tanıdığımız Elisabeth Moss ise , rolünde yine çok ama çok iyi …
O da artık , korku – gerilim sinemasının bu tür “çarpıcı” konularının “önemli” yıldızlarından biri haline gelmiş durumda …
Moss , bu filmde de adeta “döktürüyor” …
Hal böyle olunca da görsel efekt ile yeşil perde teknolojilerinin nimetlerinden de azami miktarda yararlanılarak çekimleri Sydney , Avustralya’da gerçekleştirilen , izlenmesi kolay ve zevk veren bir film çıkmış ortaya …
Başlangıçtaki küçük bir hareketliliğin ardından : Öldüren bir “gerilim … ”Sakin bir tempoda ilerleyen ( ve hatta kimi ülkelerde düşük olarak açıklanan vaka sayıları nedeniyle bitti zannedilen Covid – 19 salgını gibi ) bu filmde , otuzuncu dakikanın sonlarındaki , görünmez ( invisible ) birinin ağzından çıkan bir buhar sahnesi ile birlikte “ikinci sert bir dalga” olarak yeniden ivme kazanmaya başlıyor …
Artık o andan itibaren de fazlasıyla “intikam” kokan sürpriz bir final ile de sonuçlanacak olan ve soluksuz izlenebilen müthiş bir “kedi – fare kovalamacası” geliyor karşımıza …
Elbette kaçanın , Cecilia olduğu çok açık …
Hikâyenin kurgusu gereği onu herkes biliyor …
Fakat kovalayanın kimliği konusunda , peşin bir ön yargı ile hemen karar vermemenizi öneririz …
Zira Cecilia gibi sizde , bir “şok” şaşkınlık yaşayabilirsiniz …
O nedenle , Cecilia’nın marifetlerine odaklanarak biraz sabırla bekleyin diyoruz …
Nasılsa 124 dakikalık süresine karşın su gibi akıyor film …
Bitirmeden , bu filmin ticari başarısının verdiği cesaretle ; Elizabeth Banks’in oyuncu , yönetmen ve yapımcı olarak yer alacağı , hikâyenin “görünmez kadın” versiyonunun da bir “The Invisible Woman” ( 1940 ) uyarlaması olarak , Hollywood’un programına alınmış olduğunu da belirtmiş olalım ve izleme listelerimize dâhil ederek bekleyelim …
Keyifli seyirler ,
