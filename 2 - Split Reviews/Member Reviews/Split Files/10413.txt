J. K. Rowling evreni hayranları , nasıl ki bizler " Lord of the Rings " efsanesinden yıllar sonra " Hobbit " serisi ile heyecanlanmış ve keyifli bir nostalji yaşamışsak , yepyeni ve epey de uzun olacağa benzeyen " Fantastic Beasts and Where to Find Them " serisi ile benzer duyguları yaşamıştır diye tahmin ediyorum .
Tabii bu nostalji hissi bazen bu yeni filmleri tarafsız bir gözle izlemeyi ve yorumlamayı engelleyebiliyor .
Tüm Harry Potter filmlerini izlememe rağmen , aslında şu an seriye dair pek bir şey hatırlamadığımı da fark ettim , serinin bir hayranı değildim kesinlikle .
Çocukluğumuza denk gelen " Felsefe Taşı " nın masumiyetini , " Azkaban Tutsağı " nın Alfonso Cuaron imzalı kalitesini , kurgusunu , bir de " Ateş Kadehi " nin maceralı yarışmalarını beğenmiştim .
Koskoca bir külliyattan en fazla aklımda kalanlar bunlar .
Dolayısıyla " FBAWTFT " ilk filminin başında da büyük bir merak ile oturmadım .
Sıkmayan , eğlenceli karakterler barındıran , çerezlik bir film olmuş .
New York sokaklarında fantastik canavarların dolaştığını görmek her daim eğlenceli değil midir ?
Oscar ödüllü Redmayne , Newt karakterinde de geçmişteki tüm rollerinde canlandırdığının kopyası bir performans sergiliyor .
Başlarda oldukça başarılı bulduğum , ödülü de hak ettiğini düşündüğüm oyuncu , dramda da , müzikalde de , fantastik filmlerde de , " Danish Girl " gibi bir filmde de neredeyse tamamen aynı role bürünecekse , maalesef fikrim değişir .
Mimikleri , karakteri , hareketleri hep benzer ve sıkmaya başladı aslında biraz .
Kadronun geri kalanı da oldukça kaliteli aslında .
Hepsi üzerine düşeni yapmış .
Seriye hiç başlamasam da olurmuş .
Şimdi ilk filmi izleyince bunun hatırına diğerlerini de takip etmek gerekecek !
