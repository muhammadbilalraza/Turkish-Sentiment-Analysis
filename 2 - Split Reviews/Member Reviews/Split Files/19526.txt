Keyifli bir seyirlikti .
İster istemez ilk iki halka ile karşılaştırmak icap ediyor .
Çoğu izleyiciye paralel olarak ben de ilk iki halkanın biraz daha yukarıda durduğunu düşünüyorum .
Ama bu sonuncusuna da inanılmaz büyük beklentilerle gelmeyip , o anın tadını çıkarmaya çalışıp gevşemek için giderseniz , memnun kalmamanız için bir sebep yok .
O kadar da " izlenemez " seviyelerinde değil yani film .
Tabii ki yine Alan merkezli bir komedi var .
Aynı şekilde Leslie Chow da ona eşlik ediyor .
Phil ve özellikle Stu biraz daha geri planda gibi ama yine de olayların içindeler .
Hangover'ın üç filmlik macerasına baktığımızda öncelikle bize iki adet unutulmaz karakter kazandırdığını görüyoruz ; Alan ve Chow .
İkisi de kendine has , hatta ileride tek başlarına üçlemeler yaratabilecek kapsamda karakterler .
Bazen tekrara düştüklerinde dahi , aynı şeyleri yapsalar ve söyleseler de izlemekten ve gülmekten bıkmayacağınız karakterler .
Onların yanında Bradley Cooper'a da Phil rolüyle bir parantez açmak lazım , çok yakıştı .
Stu ile Ed Helms aynı şekilde .
Bu filmde " finaldeki Stu " zaten seriyi izleyenlerin uzun süre aklından çıkmayacaktır sanıyorum .
Sahneye bir de ufak ama " önemli " bir rolde son dönemde komedi filmleri ile yıldızı iyice parlayan Melissa McCarthy çıkıyor ve unutulmaz bazı sahnelere imza atıyorlar yine .
Total olarak " Hangover " çağımız komedi anlayışının ve tarzının kusursuz örneklerinden biri aslında .
İleride de böyle hatırlanacağını ve her zaman beğeni ile izleneceğini zannediyorum .
