2002 tarihli İspanyol Pansiyonu’nda maceralarına ilk kez tanık olduğumuz Xavier , Martine ve Isabelle ile seyirci 2005′teki Rus Bebekler’de tekrar buluşmuştu .
Yönetmen Cedric Klapisch aradan 8 sene sonra hikayesine Aşk Bulmacası ile devam ediyor .
İlk filmde yazı geçirmek için gittiği Barcelona’da tanışan Xavier ve arkadaşları artık kırk yaşına merdiven dayamış , Xavier ve Wendy evlenip iki çocuk sahibi olmuştur .
Isabelle , New York gezisi sırasında tanıştığını Çinli bir kıza aşık olup onunla dünyanın en görkemli şehrine yerleşmiş , Martine ise iki çocuğuyla sıkıcı hayatına devam etmektedir .
İki haftalığına New York’a giden Wendy , eve döndüğünde Xavier’e başka bir erkekle tanıştığını ve ona aşık olduğunu söyler .
Paris’ten kalkıp okyanusun öteki ucuna yerleşmeye karar veren kadın , iki çocuğunu da yanına aldığı için Xavier’i yeni bir macera beklemektedir .
Çocuklarından uzak kalmamak için doğup büyüdüğü şehri terk eder ve New York’a gider .
Klapisch , antidepresan görevi gören üçlemenin son filminde kararsız karakterlerini soluksuz bir ilişkiler çıkmazına sürüklerken seyircisine romantik ve eğlence dolu dakikalar vaat ediyor .
