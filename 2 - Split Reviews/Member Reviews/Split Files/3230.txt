Senaryosunu da yazan İngiliz sinemasının dahi çocuklarından Christopher Nolan’ın yönetmen koltuğunda oturduğu “Tenet” , Covid – 19 salgınının da etkisiyle yapımcılarını biraz üzdüğünü düşündüğümüz bir film olmuş …
Zira 205 milyon dolarlık bütçesine ve üstelik de 2020 yılının en yüksek hasılata sahip filmler listesinde dördüncü sıraya yerleşmiş olmasına karşın brüt 362,6 milyon dolar rakamına takılıp kalmış …
Çekimleri , daha önce “Interstellar” ( 2014 ) ile “Dunkirk” te de ( 2017 ) birlikte çalışmış olan görüntü yönetmeni Hoyte Van Hoytema tarafından yüksek çözünürlüklü 70 mm IMAX film kullanılarak ABD , Danimarka , Estonya , Hindistan , İngiltere , İtalya ve Norveç’te yapılan film : Artık neredeyse tüm eleştirmenlerce de vurgulandığı gibi “olağanüstü Nolan” filmlerinden “Memento” ( 20 ) ile “Inception” dan ( 2010 ) fazlasıyla esinlenilen bir kurgu ile çıkmış sinemaseverlerin karşısına …
Ki görsel efektlerde de olay , bu işin marka şirketlerinden Londra merkezli DNEG farkı ile tasarlanarak yönetilmiş …
Kiev’deki Ulusal Opera Binasına düzenlenen bir operasyona katılan filmin “Baş Kahramanı” olan CIA ajanı ( John David Washington ) , binanın içinde tam kafasına bir kurşun sıkılarak öldürülecekken , “kırmızı bağcıklı” sırt çantası taşıyan birisi tarafından kurtarılacaktır … “Spoiler” vererek filmi henüz izlememiş olanların ağızlarının tadını kaçırmış olmak istemediğimizden o şahsın adını vermeyecek ama Nolan’ın hikayesindeki “ters köşe” kilit isimlerin başında geldiğinden de : “Gözünüz o çantada olsun” diye uyarmaktan da geri duramayacağız …
Yaşananları “başarılı bir test” olarak da gören üstleri bu Baş Kahramanı , Ukrayna’dan kurtararak tedavisini de yaptırdıktan sonra kendisine yeni bir görev verirler …
Peki nedir bu görev ?
Onu öğrenmesi için bilim insanı Barbara’nın ( Clémence Poésy ) bulunduğu binaya gitmesi gerekmektedir …
Barbara orada ona , biri doğrusal çizgide normal bir biçimde ilerleyen diğeri de “doğası değiştirilerek” gelecekten bugüne gelen iki farklı tabanca mermisi gösterir …
İşte Baş Kahraman ve onunla çalışacaklara yüklenen misyon , bu ikinci mermiyi yapanı bularak durdurmak suretiyle dünyanın geleceğini kurtarmaktır …
Yapılan testlerde mermilerde kullanılan malzeme Hint menşeli olduğu tespit edildiği için Kahramanımız Hindistan’a giderek Neil ( Robert Pattinson ) ile buluşur …
Baş Kahramanın niyeti , bu işin o ülkedeki ticaret tekelini elinde bulunduran Sanjay Singh ( Denzil Smith ) ile yüz yüze görüşmektir …
Neil bunun pek mümkün olmadığını söylese de bir yolunu bularak evine girerler ve asıl patronun Sanjay’ın karısı Priya ( Dimple Kapadia ) olduğu “şok” gerçeği ile de karşı karşıya kalırlar …
Yudumlanan içkiler eşliğinde yapılan samimi bir sohbetin ardından , “doğası değiştirilen” kurşunların arkasındaki esrarengiz kişinin Londra’da yaşayan Rus oligark Andrei Sator ( Kenneth Branagh ) olduğu ortaya çıkar …
Derhal Londra’ya uçarak Sir Michael Crosby ( Michael Caine ) ile bir araya gelen Kahraman , ondan Sator’a ulaşmanın en basit yolunu öğrenir …
Bu , Sator’un Shipley’de sanat eserleri uzmanı olarak çalışan karısı Katherine “Kat” Barton’dır ( Elizabeth Debicki ) …
Koltuğunun altına sahte bir Goya tablosu sıkıştıran Kahraman , söz konusu meşhur Shipley’in yolunu tutar …
Tutar tutmasına da küçük oğlu Max’in elinden alınma tehditlerinin neticesinde kocasından büsbütün “soğumuş” olan sıkıntılı ve intikam ateşiyle yanıp tutuşan bir kadındır bu Kat …
Tam bu görüşme esnasında Kahramana gözdağı vermek isteyen kocasının adamları apar topar Shipley’i basarlar …
Ancak Kahramanın donanımlı bir “çetin ceviz” olduğundan haberdar olmadıkları için temiz bir dayak yiyen bizzat kendileri olurlar …
Ertesi gün Kat’den kocasının deposunun Oslo serbest limanın da olduğu bilgisini alan Baş Kahraman , limanda özellikle de yangın söndürme sistemlerinde incelemelerde bulunmuş olan Neil ile beraber Norveç’e doğru yola koyulurlar …
Depoya girmek için bir planı bulunan Neil Kahramanı , operasyonda ikisine destek sağlayacak olan Mahir ( Himesh Patel ) ile tanıştırır …
Hakikaten Neil’in planı tıkır tıkır işler de …
Fakat onları içeride , “içyüzü final bölümünde aydınlanacak” olan ciddi bir sürpriz beklemektedir …
Bunun üzerine Kahramanımız , Priya ile buluşmak amacıyla Hindistan’a yeniden bir uğrar …
Derken karısını kullanarak Sator ile de buluşur …
Ve böylelikle aksiyon meraklılarını yeterince tatmin edeceğini tahmin ettiğimiz bu son Nolan film de başlamış olur …
Bitirmeden yorumumuza ilave edeceğimiz son husus ise , oldukça zengin bir oyuncu kadrosunun yanı sıra tiyatro kökenli Kenneth Branagh’ın “Rus aksanlı” İngilizcesinin de filme damgasını vurduğu şeklinde olacak …
Keyifli seyirler ,
