( . ) Aslen oyuncu olan ve ilk uzun metrajına soyunan Jennifer Kent , The Babadook'da 2005 yapımı kısa filmi Monster'ı taslak olarak ele alıyor .
Hikayenin ana şablonunu koruyarak çok daha derinlikli bir işe girişiyor .
Sorunlu oğlu Samuel'in doğduğu gün dul kalan Amelia , aradan yedi yıl geçmesine rağmen yaşadığı trajediyi üzerinden atamayan , üzüntülerini baskılayıp ruhsal sorunlarını göremeyen bir anne .
İkilinin hayatı ise , bir gece " Mister Babadook " isimli kitabı okumalarıyla kabusa dönüşüyor .
Böyle , bilindik duran hikaye , anne - oğlun evlerini ele geçirdiğini düşündükleri Babadook adındaki varlığın , kötücül bir canavardan çok , ikisinin kesişen acılarının bir çeşit yansıması olduğu açığa çıktıkça çok daha kapsamlı ve özgün bir hal alıyor .
Damakta ayrıca bir psikolojik dram tadı bırakan filmin amacının da izleyiciyi korkutmaktan ziyade farklı yönden etkilemek ve düşündürmek olduğu anlaşılıyor .
