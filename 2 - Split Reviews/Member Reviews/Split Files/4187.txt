" Brokeback Mountain " eseriyle hayran olduğum Ang Lee'nin yeni filminde tam bir görsel şölene tanık oldum .
3d filmlerle ilgili anılarım pek iyi olmamıştır ama Life of Pi de bu teknoloji gayet temiz ve akıcı kullanılmış .
Filmin tadını tam olarak çıkarmak isteyen arkadaşlar film vizyondan kalkmadan önce yakalayın , aradığınızı bulacaksınız .
Hikayeye gelince öncellikle Ang Lee kitaba sadık kalmaya çalışmış kamerasının açıları bile kitapla doğru orantıdaydı .
Anlatmak istediğim bu filmdeki farkı Ang Lee'den çok filmin görüntü yönetmeni Claudio Miranda yaratmış - hele kaplanımızın sahneleri ve fırtına sahneleri - ki kendisi " Figt Club " , " Seven " ve " The Curious Case of Benjamin Button " filmleriyle adından söz ettirmiştir ve bir de oscar adaylığı vardır .
Bu sene de görüntü yönetmenliğinde o oscara da ulaşacaktır .
Tek rakibi " Skyfall " olabilir .
Görüntü yönetmeninden bu kadar bahsettim çünkü filme etkisi çok büyük .
Konuya gelince görsel yönü ağır basan filmlerin altında pek mesaj verme kaygısı yatmaz ki seyircide bunu aramaz sadece görselliğe bırakır kendini .
Ama Life of Pi üç dine de atıfta bulunup bir hoşgörü dileniyor seyirciden niye mi filmin en sonunda anlatınlan ve kafaları karıştıran ikinci hikaye için .
O ikinci hikaye gelirsek tam anlamıyla seyircide soğuk duş etkisi bırakıyor .
Sizi o serüvensi hikayeye öyle inandırıyor o serüvensi hikaye sizi öyle içine çekiyor ki ikinci hikayeyi duymak seyirciyi biraz rahatsız ediyor .
İşte bu ikinci hikayedeki insanlık dışı vahşet için filmin başında bütün dinlerden hoşgörü dileniyor .
Tabi hangi hikayeye inanacağınız size kalmış ki 21. yy dan itibaren moda olan filmin sonunu seyirciye bırak ekolünün bir ürünü bu .
Filme karşı iki olumsuz eleştirim olacak ilki Ang Lee gibi usta bir Hollywood yönetmeninin filme kendinden pek fazla bir şey katmaması .
İkincisi ise final kısmının aceleye getirilmesi .
İkinci eleştirimi seyirciyi hazırlıksız yakalayıp şaşırtalım gibi bir düşünceden dolayı doğduğunu varsayarsak anlayabilirim .
Ama Ang Lee'nin kamerasını tembel kullanması pek anlayamam ki kendisini 10 ocakta açıklanacak olan oscar adaylarında en iyi yönetmen dalında ilk beşte görmezsem hiç şaşırmam .
Bu eleştiriyi yazmamın temel nedeni filme karşı sizleri daha meraklı bir hale getirmekti .
Çünkü kesinlikle izlenmesi gereken bir yapıt .
Sağlam bir senaryonun üstün bir teknikle buluştuğu filmleri günümüzde pek bulamıyoruz .
Bulmuşken de kaçırmayalım .
