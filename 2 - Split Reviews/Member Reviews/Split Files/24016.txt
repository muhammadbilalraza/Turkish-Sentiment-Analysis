Babasının seneler önce giriştiği maceranın bir benzerini kendisi de gerçekleştirmek isteyen Robyn ( Mia Wasikowska ) , Batı Avustralya’daki Alice Springs’ten Hint Okyanusu’na uzanan , devasa çöllerle kaplı yaklaşık 2750 kilometrelik yolu tek başına almak için kolları sıvar .
Bu yolculuğunda ona yalnızca develerin ve çok sevdiği köpeği Diggity’nin eşlik etmesini istediğinden arkadaşlarının ve ailesinin katılma önerilerini reddeder .
Macerası sırasında onun dostu olacak dört deveyi alabilmek için aylarca barlarda , deve çiftliklerinde çalışır ve sorunlu bir sürecin ardından develerini de alıp yola koyulur .
Bu sırada National Geographic’e yazdığı sponsorluk mektubu da macerasının belli duraklarında ona eşlik edecek bir fotoğrafçı ( Adam Driver ) göndermeleri kaydıyla kabul edilir .
Robyn’in 6 aydan uzun süren yaya yolculuğu da böylelikle başlar .
Oldukça tehlikeli bu yolda onun karşısına vahşi develer , kutsal topraklar , Aborjinler , meraklı gazeteciler ve acının en ağır halleri çıkacaktır .
