Bu hayatta size değerli gelen ve hatta sizi değerli kılan bir şey elinizden alınmış olsaydı ne yapardınız ? sorusuna verilmiş güzel bir cevap olmuş Jackie .
John F. Kennedy suikastinin ardından yakın zamanda geçen günler anlatılırken Natalie Portman her zamanki gibi naif oyunculuğunu konuşturmuş .
Bazı insanlar elini tuttuğu kişiyle daha değerli bir hal alıyor .
Bence Jacqueline Kennedy'nin durumu da bu .
Film onun yaşadıklarını ve bir yıldız gibi parlıyorken bir anda gitgide değersizleşmeye başlamasını gerçekçi bir şekilde ortaya seriyor .
Zaten O'da bunun ve başına ileride daha da geleceklerinin oldukça farkında gibi görünüyor .
Filmi izledikten sonra filmde işlenen hayatından sonrasını da merak edip araştırdım .
Aslında görünenden daha güçlü bir kadın olduğunun farkına vardım .
Yaşamı büyük kayıplarla ve iniş çıkışlarla geçmiş biri olarak keşke film sonraki hayatından da kesitler içerseymiş diye düşündüm hatta .
Kötü olarak eleştirebileceğim pek bir şey yok .
Ama sürükleyicilik bakımından biraz daha iç duygular ve sesler dışarıya çıkarılabilirmiş gibime geldi .
Onun dışında bana kattığı şey ise hayatın hiçbir zaman yükselen bir grafikte süremeyebileceğini hatırlatması oldu .
