Muhteşem bir Formula 1 filmi .
Howard pek çok kaliteli filme imza atmış bir yönetmen ve bu başarısını " Rush " ta da sürdürmüş .
Her şeyden önce kurgusuyla anında sizi içine çekiyor .
Böyle bir film için bu tarz hızlı bir kurgudan daha farklısı düşünülemezdi zaten .
Hele bir de tutkulu bir Formula hayranıysanız , bu rekabeti izlemek tadından yenmez .
Bu sporun günümüz izleyicisi daha çok Schumacher - Hakkinen rekabetini , veya son dönemden Vettel , Alonso , Button gibi sürücüleri bilirler .
Ancak 1970lerin ortasında başlayan Lauda - Hunt rekabeti pek çoğumuza yeni bir şeyler vaat ediyor .
Onları isim olarak duymuş olsak da , karakter ve rekabetlerini bu şekilde ayrıntılı olarak görememiştik tabii ki .
Bu film hakkını vererek gösterdi bunları bize .
Kendine has , ölümün sürekli söz konusu olabildiği bir spor , bu sporun ikisi de çok başarılı ancak taban tabana zıt iki karakteri .
İkisinin de söyledikleri hem spor hem de hayat hakkında önemli ipuçları içeriyor .
Zaten spor ve hayat birbirinden hiçbir zaman ayrı ayrı düşünülemeyecek iki olgudur .
Hele ki böyle tehlikeli ve sınırlarda yaşatan bir spor ise .
Lauda ve Hunt güçlü işlenmiş beyazperdeye .
Tabii Brühl ve Hemsworth'ün başarısı da bu durumda büyük pay sahibi .
Yılın önemli filmlerinden biri olduğunu ödül sezonunda da ismini duyurmasından anlıyoruz .
Doyurucu bir deneyim .
Aynı zamanda da bir dönem filmi .
