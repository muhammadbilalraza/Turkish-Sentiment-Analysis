Elinizdeki kalemi birkaç saniye içinde nasıl satabilirsiniz ?
Jordan Belfort ( Lenardo DiCaprio ) Bunu en kolay hale getirebiliyor .
Çünkü o , her şeyin satılık olduğu bir ülke de yaşıyor .
Jordan Belfort çok iyi yerlere gelebilmek için en kötü yerlerden başladı .
Bir yosun tabakası kadar alçakken ( Bir işvereni ona böyle diyordu . ) istediği her şeyi elde edebilecek bir adama dönüşüyor .
Kendisine inanan , güvenen , başarısızlığın hiçbir zaman ona ait olmadığının farkında olan bir adam . ‘’Müşterilerimin beni kazandıklarımla yargılamasını istemem .
Onların beni kaybettiklerimle yargılamasını isterim .
Zira ben pek kaybetmem . ‘’ Böyle bir adam olduğu için başlıyor Stratton Oakmont hikayesi .
Kendi inandığı kadar çalışanlarını da inandırıyor başarıya .
Öyle ki çalışanlarına her zaman dediği bir şey var ; ‘’Hayır’ı hiçbir zaman cevap olarak görmeyin . ’’ Para ile neler yapabilirsin ?
Ona göre para her şey .
Bu işin en dibindeyken kurduğu tek hayali , bir gün milyoner olmak .
Hatta şöyle diyor ; ‘’Para sadece size daha iyi bir yaşam , daha iyi bir yiyecek , daha iyi bir araba ya da daha iyi bir kadın satın almaz .
Aynı zamanda sizi daha iyi bir insan yapar .
Tercihine göre bir kiliseye veya bir siyasi partiye cömertçe verebilirsin .
Parayla benekli baykuş bile kurtarabilirsin ! ’’Ve bir gün hayallerine ulaştığındaysa Stratton Oakmont’ın meşhur kürsüsüne çıkarak şu konuşmayı yapıyor . ‘’Ben zengin de oldum fakir de .
Ve her zaman zengini fakire tercih ederim .
Çünkü zengin iken bir sorunla karşılaştığımda en azından limuzinimin arka koltuğunda iki bin dolarlık takım ve on dört bin dolarlık altın saatle oturuyor olurum . ‘’Not : Filmin iki akıllı işareti cinsellik ve + 18 filmin aslında bir kısmını da özetliyor .
Paranın getirdiği kadınlar , uyuşturucular …
O yüzdendir ki ailenizle bir film izlemek istiyorsanız , bu filmi tercih etmemeniz sizin için güzel bir tercih olacaktır .
Notun notu : Akıllı işaretlere bakarak ; ‘’Ben öyle filmler izlemem ya . ’’ Dememelisiniz .
Önyargıyla yaklaşmamak gerekiyor .
DiCaprio yine müthiş bir oyunculuk sergilemiş .
Film hem İMDB ‘ den aldığı 8,6 puanı hak ediyor hem de güzel bir üç saat geçirmenizi sağlıyor .
