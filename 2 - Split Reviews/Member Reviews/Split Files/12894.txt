Zemeckis sinema tarihine muhteşem eserler kazandırmış bir yönetmen .
Ancak son filmi " Flight " ı hiç ama hiç beğenmedim .
İnanılmaz derecede boş bir film .
Süresi gereksiz uzun .
Neredeyse her sahne gereğinden 4-5 dakika fazla sürüyor .
Oluşturulan karakterler çok vasat .
Tamam " kaybedenler kulübü " ndeyiz anladık , fakat bu kadar sığ işlenmemeli bazı şeyler . Washington'ın antipatik oyunculuğu , canlandırdığı antipatik Whip karakteri ile bir araya geldiğinde daha da rahatsız edici bir hale bürünüyor .
Tamam , kimse bizden Whip'e sempati duymamızı beklemiyor , sonuna kadar da acınası bir insan olarak resmedilmiş , ancak en ufak bir bağ bile kuramıyoruz .
Yani Whip'in dertlerinden kurtulmasını isteyeceğimiz ve final için iyi niyetlerde bulunmamızı gerektirecek bir durum yok ortada .
Reilly'nin Nicole'ü de çok klişe bir kadın karakter .
Örneğini daha önce pek çok filmde gördük .
Uzun süredir bir filmi kendimi kasarak bitirmemiştim .
Filmin ortalarından itibaren , bir an önce bitmesini sabırsızlıkla beklemeye başladım .
Vazgeçmek de istemedim , gidişat iç açıcı olmamasına rağmen .
Finaldeki " karar kısmı " filmin genelini baz alırsak görece biraz daha anlamlı .
Çok büyük mantıksızlıklar var .
Tüm ülkenin , hatta belki de dünyanın dikkat kesildiği , sürekli ana haberlerde , canlı yayınlarda gördüğümüz bir kaza davası ile ilgili deliller çocuk oyunu oynarmış gibi ortadan kayboluveriyor vs. Emeğe saygım vardır ama , benim için büyük bir zaman kaybı oldu ne yazık ki .
Hiç bir katkısı olmadı .
