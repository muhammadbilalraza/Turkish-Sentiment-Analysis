" 5 yaşında Hindistan'da fakir ailesiyle yaşayan Saroo , kardeşiyle olan yolculuğu sırasında kazara bir trende kaybolur ve uzun bir süre içerisinden çıkamaz . Yaşadığı yerin 1600 kilometre uzağında gözlerini açan Saroo , nerede olduğunu bilmediği halde hayatta kalmaya çalışır . Bir yetimhaneye düşen Saroo'yu Avusturalya'da yaşan evli bir çift evlat edinir . Bundan uzun yıllar sonra hayatını mutlu bir şekilde yaşayan Saroo'nun aklına sürekli geçmişi gelmeye başlar ve ailesini bulmaya çalışır . "
Şimdi ne düşündüğünüzü biliyorum .
Tipik bir Oscar filmi , değil mi ?
Bu filme girmeden önce ben de öyle düşünmüştüm ve hayatımda hiç bu kadar yanılmamıştım .
Lion hakkında sevdiğim bir sürü şey var .
Oyunculuklardan başlayalım .
Performanslar inanılmaz .
Chappie ve Slumdog Millionare'den tanıdığımız Dev Patel , çok başarılı ve gerçekçi bir performans sergilemiş .
Nicole Kidman'ın performansı da yürek burkucuydu .
Rooney Mara'nın karakteri biraz gereksiz hissettirse de onun performansı filmi daha renkli bir hale getirmiş .
Ama bu filmin asıl yıldızı , Saroo'nun 5 yaşındaki halini canlandıran Sunny Pawar'dı .
Son zamanlarda çocuk oyuncularda böyle inanılmaz bir şey var ama kendimi alıkoyamıyorum , Sunny Pawar şahaneydi .
Performansı çok sade ve gerçekçiydi .
Etkilenmemek elde değil .
Lion'ın senaryosunun yanı sıra filmin en sevdiğim yanlarından birisi , hikayesinde çok az flashback kullanması .
Bazen Deadpool gibi filmlerde flashback çok işe yarayabiliyor ama Lion'ın hikayesini kronolojik sırada anlatması , filmin kendisini daha da etkileyici bir hale getirdi .
Bu sayede filmle duygusal bir bağlantı kurabiliyorsunuz .
İlk yarının tamamı , küçük Saroo'nun hayat mücadelesini , ikinci yarının tamamı yetişkin Saroo'nun geçmişi hakkında bilgi edinmeye çalışmasına odaklanıyor tamamen .
Her ne kadar iki ayrı film izliyormuş gibi düşünseniz de bu hikayelerin arasında kurulan bağlantılar çok başarılı .
Görüntü yönetmenliği çok başarılıydı , müzikleri çok iyiydi , senaryosu ve içeriği şahaneydi .
Geçen yıl Spotlight'da olduğu gibi Lion'ın da neredeyse kimsenin anlatmaya cesaret edemeyeceği bir konuya ayak basması çok cesur bir hareket olmuş .
Bu filmi sırf bunun için bile takdir ettim .
Filmle ilgili hiçbir sorunum var mı peki ?
Birkaç sahnede hikaye kendisini tekrara bağlamış ve bazı karakterler de gereksiz hissettirmiş .
Ama bunlar gerçekten ufak sorunlar .
Bunları saymazsak , Lion bu yılın en iyi filmlerinden birisi .
Hikayesini mükemmel bir şekilde anlatıp size bütün duyguları yaşatıyor .
Kaçırırsanız pişman olacağınız filmlerden birisi .
Mutlaka izleyin .
FİLMİN İYİ YANLARI : + İnanılmaz performanslar . + Sinematografi , kurgu , senaryo vb. + Hikayesini kronolojik sırada anlatması . + Seyirciyle duygusal bir bağ kurmayı başarıyor .
FİLMİN KÖTÜ YANLARI :
- Birkaç tane uzatılmış içerik ve bazı gereksiz karakterler .
TOPLAM PUAN : 9.3 / 10
