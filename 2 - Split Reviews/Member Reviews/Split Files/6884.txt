“Little Women” , senaryosunu da Louisa May Alcott’un aynı isimli romanından ( 1868 ) uyarlayarak yazan Greta Gerwig’in yönetmen koltuğunda oturduğu bir drama …
Dünya prömiyeri , 7 Aralık 2019’da New York kentinde bulunan Modern Sanatlar Müzesinde yapılan ve 25 Aralık 2019 tarihinde Amerika’da vizyona giren filmin , 7.8 ( 143.527 oy ) ve 4.5 / 5 ( 10 bin üzeri oy ) olan IMDB ve Rotten Tomatoes izleyici puanı ortalamalarıyla 8.6 / 10 ( 416 yorum ) ve 91 / 100 ( 57 yorum ) olan Rotten Tomatoes ve “Mutlaka İzlenmeli” etiketine de sahip olan Metacritic yorum ortalamaları , fazlasıyla iyi …
Ama biz yine de “Jojo Rabbit” , “Joker” , “Judy” , “Once Upon a Time . in Hollywood” ve “The Irishman” gibi rakiplerini geride bırakarak , “En İyi Kostüm Tasarımı” kategorisindeki Academy ve BAFTA ödüllerini almış olan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , 40 milyon dolarlık bir bütçeyle çekilen ve 216,6 milyon dolarlık ciddi bir hasılat rakamına da ulaşmış olan filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , neredeyse iki asır öteden gelen ve bugüne kadar tam yedi kez de sinemaya uyarlanmış olan ( yani çok yakından bilinen ) hikâyesine karşın , ( biraz uzunca da olan ) 135 dakikanın tek bir saniyesinde dahi izleyicinin ilgisinin kaybolmasına izin verilmeyen bir film olduğunu söyleyerek başlayabiliriz .
March ailesinin kızları , Josephine " Jo "
( Saoirse Ronan ) , Margaret " Meg "
( Emma Watson ) , Amy ( Florence Pugh ) ve Elizabeth " Beth " in ( Eliza Scanlen ) yaşamlarından kesitler sunulan “Küçük Kadınlar” ile bizde ilk kez , 60’lı yıllar ile 70’li yılların başlarındaki popüler radyo programlarından biri olan “Arkası Yarın” aracılığı ile tanışmıştık …
Gerek hafta içi sabah saatlerinde her gün yayınlanan bu program ve gerekse de haftada bir kez akşam yayınlanan “Radyo Tiyatrosu” sayesinde Türk ve dünya edebiyatının pek çok klasiği , henüz “sokak ve kahvehane jargonunun” etkisine girmemiş , ( Semih Sergen , Tomris Oğuzalp , Nurşen Girginkoç , Erol Kardeseci , Hepşen Akar , Defne Subaşı ve Atilla Olgaç gibi dönemin önemli tiyatro sanatçılarının hayat verdikleri ) düzgün bir Türkçe ile evlerimize kadar gelirdi …
Hâlbuki şimdi öyle mi ?
İşte bu filmi izlerken , artık ne oldu , nasıl olduysa , birdenbire , günün kararmaya başladığı saatlerde , devlet memuru ( aslen trakyalı ) Sefa ve sahibi de olduğu matbaada işçi olarak da çalışan Yahya amcaları karşılamaya hazırlandığımız sokaklarında , ( patladığında iç içe geçirerek ) futbol oynadığımız naylon toplarıyla anımsadığımız Ankara’nın o güzelim yıllarına gidiverdik …
Doğrusunu isterseniz , öyle uzun uzadıya aralara “ustalıkla yerleştirilmiş” flashback geçişlerine de sahip olan filmin , konusundan ve bir tür yıldızlar geçidine de dönüşen oyuncu kadrosundan bahsetmek gibi bir niyetimiz yok …
Zira Louisa May Alcott’un romanı , içinden neyi çekip anlatmaya kalkışırsanız kalkışın , kurgusu gereği spoiler teşkil edecek bir yapıya sahip …
Oyunculardan ( birbirlerini fazlasıyla tamamlayan ) Saoirse Ronan ile Timothée Chalamet ise " iki de iki " ile Greta Gerwig’in kadrolu oyuncularına dönüşmüşler gibi …
O nedenle , yorumumuz sonrasında meraka kapılarak filmi izlemeye karar verenlere , “izleyin ve görün” demekle yetineceğiz …
Belki , yine klasik bir laf olacak ama diğer yorumlarımızda olduğu gibi “spoiler vermeden” yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; nitelikli film izlemeyi tarz edinmiş sinemasever dostlara , “ ‘Lady Bird’ ( 2017 ) sonrasında , tek başına çektiği ikinci film olan ‘Little Women’ ile rüştünü tam anlamıyla kanıtlamış olan Greta Gerwig’in filmlerini de takibe almayı unutmayın” diye seslenerek kullanmak istiyoruz …
Sonuç olarak , kendi değerlendirme sistemimiz içinde puan olarak 3,5 verdiğimiz bu film için önerimiz de olumsuz puan ve yorumlarda söylenilenlere aldırmadan “muhakkak bir şans da siz verin” şeklinde olacak …
Keyifli seyirler …
