1960’ların başlarında , soğuk savaşın zirvesinin yaşandığı günlerde geçen “Kod Adı U. N. C. L. E. / The Man from U. N. C. L. E. ” 28 Ağustos’ta vizyona giriyor . Warner Bros Türkiye Basın gösterimi ile izlediğim film , uzun zamandır sesi soluğu çıkmayan Guy Ritchie’nin yönetiminde efsane olmaya aday bir yapım .
Guy Ritchie’nin yönettiği ve senaryosunu Lionel Wigram ile birlikte yazdığı “Kod adı U. N. C. L. E. ” iki zıt karakterin rekabeti ile renklenen , 60’lı yılların Avrupa’sı ve dönemin muhteşem müzikleri eşliğinde şekillenen , eğlenceli ve son derece keyif veren bir film olmuş .
