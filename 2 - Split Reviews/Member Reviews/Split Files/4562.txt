The Imitation Game bu yıl Oscar ön listelerini eylül ayında görmeye başladığımız andan itibaren hep ismi konuşulan bir film oldu .
Hatta belli listelerde uzun süre 1.sıradaki yerini de korudu .
Ancak sonra The Imitation Game arka planlara düştü , ortaya Boyhood , Birdman , American Sniper , Whiplash ve Amerika'da tekrar gösterime giren The Grand Budapest Hotel çıktı .
Hatta Selma'nın fragmanı ilk çıktığında The Imitation Game'in birinci sıradaki yerini kapmıştı .
Özetleyecek olursak Oscar adayları için Kasım - Aralık ayı civarında diğer Oscar adaylarına nazaran pekala The Theory of Everything ile daha az ilgi gören The Imitation Game , Oscar'a aday olan bu sekiz film içinde ( Birdman ve Selma'yı hala seyredemedim . ) American Sniper ile The Theory of Everything'den daha başarılı olduğunu söylemem gerek .
Hatta Oscar'a aday olması gereken bir yapım .
Ancak yarınki Oscar ödül töreninde The Imitation Game'den bir sürpriz bekleyen arkadaşlar bu sürprizini bir kenara bıraksın .
Filme gelecek olursak , açıkçası filmi izlemeden önce Alan Turing'in kim olduğunu bile bilmiyordum ve filmden sonra ise gerçekten bu kadar önemli bir insanı nasıl bilmediğimi düşündüm ve de okullarımızda bilgisayar biliminin kurucusu olarak kabul edilen Alan Turing'i işlememek beni şaşırttı diyebilirim .
Sadece bu sebeple değil , II. Dünya Savaşı'nın normal biteceği zamandan çok daha erken bitmesini sağlayan Alan Turing , on binlerce insanın daha ölmesini engelledi .
Filmdeki performanslara değinecek olursak , filmin hiç şüphesiz en başarılı performansı Benedict Cumberbatch'a ait .
Benedict Cumberbatch , sergilediği performansla bizleri ara ara hoş bir şekilde güldürüp ara ara da hüzünlendiren bir performansa imza atıyor ve adeta - cuk oturuyor filme .
Oscar'a aday olmayı da kesinlikle hak ediyor diyebilirim .
Keira Knightley'nin de ortalama bir oyunculuk sergilediğini fakat onun da performansıyla güzel özdeşleştiğinin hakkını vermek lazım .
Bunun dışındaki performanslara gelecek olursak genel olarak ortalama ve başarılı performansların sergilendiğini dile getirmek lazım .
Morten Tyldum'un da sergilediği yönetimin gerçekten başarılı olduğunu söylemek de yarar var .
Bu denli önemli bir kişinin bu kadar geç sinema filminin çekilmesi enteresan hakkaten .
Ancak bu filmi Andrew Hodges'ın kitabından bu kadar başarılı bir şekilde senaryolaştıran Graham Moore'a da gerçekten teşekkür etmek lazım .
Kısacası The Imitation Game 2014 yılının en başarılı filmlerinden bir tanesi , savaş filmi izlemek isteyenler için güzel bir biyografi savaş filmi .
Savaş filmleri içinde de güzel bir yere ileride sahip olacaksa da bir başyapıt olmadığı ve en başarılı savaş filmleri arasına konmayacağını da dile getirmek lazım .
Vizyondayken gitmenizi tavsiye ederim .
