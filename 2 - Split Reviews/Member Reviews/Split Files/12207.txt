Prodüksiyon bakımından Red Sparrow'un harika bir estetiği var .
Kostümleri , James Newton Howard'ın müziği , Jennifer Lawrence'ın performansı ve sonda yapılan ters köşe oldukça iyiydi .
Yönetmenlik koltuğunda oturan Francis Lawrence , günümüzde geçen bir ajanlık hikayesini sanki soğuk savaş yıllarında geçiyormuş gibi göstermeyi başarmış .
Fakat bunlar bir yana , Red Sparrow'un tamamını izlemek epey zordu .
İlk 90 dakika kendini bir şekilde izlettirse de , son 45 dakikada temponun dibe vurmasıyla birlikte filmden koptum doğrusu .
Bu esnada sinemada gerçekten de uyku moduna geçtiğimi hissettim .
Senaryo , oldukça basit bir hikayeyi öyle uzun bir şekilde anlatıp gereksiz yan karakterlere ve hikayelere başvurarak içeriği uzatmış ki , bir yerden sonra dikkatinizi toplamak epey zorlaşıyor .
Zaten ana karakterin kafasının içerisine girmek epey zor olduğu için filmde gerçekten anlayabileceğimiz birisini bulmak ise epey zaman alıyor .
Red Sparrow , idare eder bir film .
Dev bütçeli stüdyoların geriye çekilmeye çalışmadan bir hikayeyi olduğu gibi aktarması kesinlikle iyi bir şey .
Red Sparrow , genel anlamda izlerken iyi vakit geçirdiğim ama bazı yerlerde de hikayeden koptuğumu hissettiğim bir filmdi .
Eğer eski usul ajan filmlerine merakınız varsa ve uzun süreyi kafanıza takmazsanız , bir göz atmanızı tavsiye ederim .
Puanım : 6.8 / 10
