Evet , 3 yıl aradan sonra nihayet beklediğimiz yeni Transformers filmi nihayet vizyona girdi .
Peki bu bu filmde sevdiğimiz şey nedir ?
Çünkü seride hep aynı konu üzerinden gidiyorlar ve artık konunun klişeleşmiş olduğunu kabul ettik .
Fakat bu filmde seyirciyi ayakta tutan şey ise görsel efektler , aksiyon sahneleri .
Bu serinin her filminde konu ne kadar kötü olursa olsun seyirciye tam bir yıkım - dökümlü bir aksiyon filmi yaşatıyordu .
Bu yüzden seri tutuldu ve serinin tamamı dünya çapında 1.5 milyar hasılat yaptı .
Şimdi gelelim serinin bu filme .
Bu filmde oldukça değişik bir taktik işlenmiş : Yenilik iyidir düşüncesi ile sil baştan gibi değil de sadece serinin olduğu yerden uzak , bambaşka bir yerde geçiyor .
Serinin bu sefer göz odağı , sıradan bir aile olan Yeagar ailesi .
Aile bir baba ile kız çocuğundan oluşuyor .
Bunlar aileye para kazandırmaya çalışan mucit bir baba Cade Yeager ( Mark Wahlberg ) ve sıradan bir genç kız olan Tessa Yeager .
( Nicola Peltz ) Tabii ki bu ailenin yakın çevresi de var .
Bunlarda Cade'in arkadaşı , biraz deli fakat aşağı yukarı Cade ile aynı kafada olan Lucas ( T. J. Miller ) ve Tessa'nın - gizli - ve yarışçı sevgilisi Shane .
( Jack ReynorRobotlardan da yeni üyeler var . Onlardan en göze batanlarsa bir asker olan ve ikide bir puro içen ( robotlar puro içebiliyor mu ? ) Hound ve bir samuray olan diğer bir autobot . Oyuncular ve robotlar farklı olsa da konu yine aynı sayılır . Fakat bu sefer ekleme yapılarak seyircinin önüne çıkarılıyor . Bu da seyirci açısından iyi bir şey bence . Oyunculuklara değinelim biraz . Mark Wahlberg yerinde bir seçim olmuş . Karakterini iyi oynamış . Aslında bildiğimiz Mark gibi diyebiliriz ona . Bunun dışında yönetmen Michael Bay'in artık yan kızlar konusunda fikrini değiştirdiğini düşünüyorum . Serinin ilk iki filminde Megan Fox , üçüncü filminde Rosie Huntington - Whiteley'ken bu filmde Nicola Peltz seçilmiş . Nicola'nın oyunculuğu ortalamanın üstünde sayılır . Fena değildi . Fakat filmin en iyi oyuncusu açık ara Stanley Tucci'ydi . Karakterini öyle başarılı oynamış ki bize karakterini hissettirmiş . Bravo ona . Bu arada bir de Fan Bingbing var . O ise sadece kendi ana dilinde konuşmaya ve dövüşmeye devam etsin . Ona en çok yakışan bu bence . Şimdi filmin iyi yanlarına değinelim . Filmin öncelikle görsel efektleri muazzam . Ben bazılarının animasyon gibi olacağını düşünmüştüm fakat yanıldığımı gördüm . Ayrıca filmde bol patlama ve aksiyon sahneleri var . Bu sahnelerle son zamanların aksiyon filmlerine fark atmış bence . Burası çok başarılı . Oyunculuklar fena değil , konu ortalamanın üstünde , yönetmenin çekim açıları oldukça iyi . Önceki ekibin yokluğunu gideriyor şahsen . Film buralarıyla yani neredeyse tamamı ile başarılı . Filmin kötü yanları ise sadece bir tane ve bu hata yüzünden tüm filme etki ettiğini düşünüyorum : 165 dakika olan aşırı süresi . Şimdi Kış Uykusu 196 dakika olsa da bu filmde çok sıkıldım . Daha çok sonlarına doğru . Film ilerliyor , ilerliyor , aksiyon sahneleri , dünya turu derken filmin en sonunda The Avengers gibi bir aksiyon sahnesine geliyoruz . The Avengers , aksiyon sahnelerini tadında bırakarak filmi bitirmişti . Bu film ise aksiyon sahnelerine bir türlü doyamadı gitti ya . Erimiş kaşar peyniri gibi uzadıkça uzuyor , uzadıkça uzuyor . Ben bu sahnelerin bol patlamalı aksiyon sahnesi olmasına rağmen sıkıldım . Hatta bu esnada salondan 3-5 kişi çıkıp gitti . Ben filmden çıktım , 5 dakika sonra yeniden girdim ve filmin bitmesine 2 dakika kala yeniden çıktım ve şinden tatmin olamadım çünkü . Çünkü iyice uzatmışlar ve sonunu çabucak bitirmişler , seyirci sıkılmasın diye . Kusura bakmayın fakat seyirci çoktan sıkıldı bile . Bir de adamlar filmi hemen bitirelim diye sonunu açık bırakarak 5. Transformers filmine bırakmışlar . Ayrıca serinin her filminde son aynı şekilde bitiyor . Autobotlardan birisi kötü adam ve yardımcısına saldırıyor , kötü adam ölüyor , daha sonra tüm autobotlar bir yerde toplanıp Optimus Prime bir konuşma yapıyor ve bitiyor . Bence bunun yerine yeni bir şeyler gelmesi lazım . Bu açıdan kötü oldu benim için . Fakat filmin sonu iyi olmasa da filmin geriye kalanı oldukça başarılıydı . Dediğim gibi , film iyi gidiyor fakat iyice uzattıkları için sonunda tökezliyor . Bir de filmin küçük bir kötü yanı daha var . SPOILER Galvatron isimli yeni decepticonun aslında Megatron oluşu . Yani bu robot illa ki her filmde karşımıza çıkmak zorundan mı kardeşim ? Filmin bir de bu yanı insanı biraz gıcık ediyor diyebiliriz . Filmin iyi ve kötü yanlarından sonra son olarak bir de soru - cevap yapmak istiyorum : SORU : Bu Transformers serinin en iyisi mi ? CEVAP : Evet ve hayır . Konu ve finali yüzünden serinin diğer filmlerinin gerisinde kalmış . Fakat aksiyon sahneleri tarafından bakarsak serinin en iyisi diyebilirim . SORU : Shia LaBeouf'mu yoksa Mark Wahlberg'mi ? CEVAP : Mark Wahlberg . Kendi klasik karakteri ile Shia'nın önüne geçmiş . SORU : Tüm serinin konuları aşağı yukarı aynı ise bu filmin konusunun farkı nedir ? CEVAP : Diğer filmlerde autobotlar , decepticonlara karşıdır . İnsanlar da ona yardım etmektedir . Serinin kabaca konusu böyle . Fakat bu filmin konusu şu : İnsanlık , autobotlara karşı , autobotlarsa hem insanlara hem de decepticonlara karşı . Serinin bu filmi daha karmaşık ve üstelik bu film bir ailenin üzerinden ilerliyor . SORU : Film IMAX'mi yoksa normal sinemada mı izlenmeli ? CEVAP : Normal sinemada da izlenebilir fakat eğer sabrınız varsa IMAX'de izlemenizi tavsiye ederim . Filmin 40 dakikadan fazlası özel IMAX kameraları ile çekilmiş ve aksiyon sahneleri orada izlenmeyi hak ediyor bence . ( bu arada filmdeki IMAX göndermesi de gözümden kaçmadı değilSonuç olarak eğer aksiyon filmi seviyorsanız ve ne pahasına olsun Transformers serisinin fanıysanız size keyifli bir seyirli olacaktır bu . Diğerleri içinse söyleyeceğim şeyse sonlarına doğru sıkılabilecekleri . Son zamanların dikkat çeken aksiyon filmlerinden . Fena değil fakat geliştirebilir bu film bence . 3.5 / 5
