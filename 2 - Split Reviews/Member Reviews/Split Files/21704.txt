bu filmle ilgili yazmayı uzun zamandır istiyorum ama benim için o kadar önemli ki , değerini teslim edemeyecek bir şeyler yazmaktan çekiniyorum . almodovar sevenler bilir , yönetmen her filminde hayatta her gün olan ama hala bize garip gelen , bir türlü alışamadığımız şeyleri ele alır . ölüm , eşcinsellik , aldatma , terk edilme , tecavüz , aşk . ve bu olayların aslında ne kadar da normal , hayata dair olduğunu adeta gözümüze sokar . işte annem hakkında her şeyde de tam olarak bunu yapıyor . çarpık ilişkiler , evlendikten sonra cinsiyetini değiştiren bir adam , saçma sapan bir şekilde ölen bir oğul , oğlunun uğruna öldüğü şeye yakın olmaya çalışan bir anne ve bu annenin sonunda ölen oğlunun yerine yenisini ( ! ) bulması . ve tüm bu olan biten esnasında karakterlerin hayran kalınacak soğukkanlılığı . onlar soğukkanlı , çünkü almodovar hayata bizden daha yukarıdan bakıyor . çünkü o hayatta başına gelebilecekleri kabullenmiş ve her şeyi ama her şeyi normal karşılıyor . annem hakkında her şey ise sadece bunu bize göstermek istediği mükemmel filmlerinden bir diğeri .
