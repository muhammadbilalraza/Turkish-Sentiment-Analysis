“Bacurau / Nighthawk” , hikâyesini de yazan Juliano Dornelles ve Kleber Mendonça Filho ikilisinin yönetmen koltuğunda oturdukları bir drama …
Prömiyeri , 15 Mayıs 2019’da “Altın Palmiye” için yarıştığı Cannes Film Festivalinde “Jüri Ödülü”nü “Les Misérables” ( 2019 ) ile paylaşan ve 29 Ağustos 2019 tarihinde Brezilya’da vizyona giren filmin , 7.4 / 10 ( 21.129 oy ) ve 4.2 / 5 ( 250 oy üzeri ) olan IMDB ve Rotten Tomatoes izleyici puanı ortalamalarıyla 7.7 / 10 ( 159 yorum ) ve 82 / 100 ( 27 yorum ) olan Rotten Tomatoes ve Metacritic yorum ortalamaları , oylamaya katılan sayıları yeterince yüksek olmasa da , “Beni izle” diyen bir filmle karşı karşıya olduğumuzu söylüyor gibi …
Ama biz yine de Kuzeybatı Brezilya kırsalındaki , filme adını veren tamamen “kurgusal / fictional” bir kasabada , 94 yaşında ölen bir kadınının cenaze töreni ile başlayan bölümünün Fellini ve Kusturica’nınkilerine benzer bir dille anlatıldığı bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , Brezilya – Fransa ortak yapımı olarak oldukça düşük bir bütçeyle çekildiği her halinden belli olan filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , emperyalist çetelerle iş birliği halindeki ulusal ( yerel ) politikacılara , “dark comedy / kara mizah” tarzındaki dokundurmalarla damardan giydirilen “bol kanlı” bir film olduğunu söyleyerek başlayabiliriz …
İsterseniz konuya öncelikle , sözünü ettiğimiz şu “kan” işi , Tarantino’ya rahmet okuturcasına halledilen filmdeki ulusal politikacıdan girerek başlayalım : Thardelly Lima’nın canlandırdığı Belediye Başkanı Tony Jr . , tipik bir üç kağıtçı …
Bunu zaten kendisini görür görmez anlıyorsunuz da …
Hele de “Bacurau”daki halka ( seçmene ) yardım diye getirdiği şeyler arasında , son tüketim tarihi geçmiş gıda maddeleri ile bedava dağıtıldığı için milyonlarca Brezilyalı tarafından sürekli olarak kullanılmakta olan uyuşturucu etkiye sahip “Brasol 4” isimli ağrı kesicilerin ( ki aslında burada kast edilen şey fiziki uyuşturucu yahut da afyon değil ) bulunduğunu da öğrendiğinizde , hemen notunuzu vermeye kalkıyorsunuz …
Ama sakın acele etmeyin …
Zira bunlar diğer yapılanların yanında devede kulak kalıyor …
Başlarında Udo Kier’in bulunduğu emperyalist çeteye gelince : Onlar , gözü para ve iktidar hırsından başka hiçbir şeyi görmeyen Tony Jr . ’ı kafaya almış olmaları nedeniyle insan avı içeren bir safariye çıkmak üzere “Bacurau” ve çevresini kendilerine mekân edinmiş olan bir grup Amerikalı psikopat …
Yani sahnede artık , ikisi bir diğeri ile dirsek teması halindeki “üçlü” bir yapı söz konusu …
Kimler mi bunlar ? • Elbette ki , bir yanda “uluslararası” bir görünüme de sahip olan emperyalist bir oluşum var ve olaya birde bu çerçeveden bakıldığında , senaryo gereği kırk yıldır Amerika’da yaşayan Alman asıllı Udo Kier’in , eli kanlı Amerikalı katillerin başında bulunmasının tesadüfi bir seçim olmadığı da ortaya çıkıyor … • Görsel medya propagandası , beş para etmeyen ucuz gıda yardımları ve ( gerçekte ne olduğunu anladığınızdan yüzde yüz emin olduğumuz o meşhur ) “afyon” sayesinde kitleleri ( duyamayan , göremeyen , konuşamayan ama her söylenene inanma işini rahatlıkla halleden ) uyurgezer “üç maymuna” çevirmeye çalışan ( ve ne yazık ki , dünyanın “az gelişmiş” coğrafyalarında bu işi fazlasıyla beceren ) “ulusal ( yerel ) politikacı” tiplemesi ise filmdeki ikinci yapı …
Tabii üçüncü ( ve en önemli ) yapı : • “Eğer bir toplumda , devrim ve toplumsal değişim için koşullar olgunlaşmışsa , ama bu toplumsal değişimi gerçekleştirecek bir güç yoksa o toplum için için çürümeye başlar …
Her devrimin temel sorunu iktidar sorunudur” sözlerinin anlamını kavrayarak kan emici bu ikilinin sömürü tezgâhına “boyun eğmeden” toplumsal bir dirençle karşı koyan “Bacurau” ( ülke ) halkıdır …
En nihayetinde “üçlü yapı” adı altında ana karakterleri de detaylandırarak filmdeki hikâye ve kurguyu daha anlaşılır hale getirdiğimize göre şimdi siz de ; “Peki , bundan sonra ne oluyor ? ” diye bir soru sorabilirsiniz …
Ancak tarzımız gereği “spoiler” vermediğimiz için sonrasında yaşananları keşfetme işini de yorumumuz sonrasında meraka kapılarak filmi izlemeye karar verenlere bırakmak istedik …
Belki , yine klasik bir laf olacak ama diğer yorumlarımızda olduğu gibi “spoiler vermeden” , farklı bir bakış açısı ile yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; “Nitelikli film izlemek bizimde hakkımız” diyen sinemasever dostlara , “İzleme listelerinizde Juliano Dornelles ve Kleber Mendonça Filho ikilisinin filmlerine de yer açın” diye seslenerek kullanmak isteriz …
Sonuç olarak , kendi değerlendirme sistemimiz içinde puan olarak 3,5 verdiğimiz , finalinde de çok ciddi politik mesajlar bulunan bu film için önerimiz de olumsuz puan ve yorumlarda söylenilenlere aldırmadan “muhakkak bir şans da siz verin” şeklinde olacak …
Keyifli seyirler …
