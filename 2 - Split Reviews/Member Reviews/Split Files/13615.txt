" Mary Adler , yaşıtlarına göre üstün zekalı olan küçük bir kızdır ve Frank ile sıradan bir hayat yaşamaktadır . Frank , Mary'yi okula yazdırdığı zaman Mary'nin üstün yeteneğini öğretmeni fark eder ve ona daha iyi bir yerde , daha iyi bir eğitim verme imkanı sunar . Frank bunu istemez çünkü Mary'nin sıradan bir çocuk gibi yaşamasını istiyordur . Daha sonra Frank'in annesi gelir ve çocuğun nerede yaşayacağını seçmek için dava açar . Frank de bunu düzeltmeye çalışır . Bu sırada da Mary ile Frank'in sevgisi pekişir . "
Gifted , bu festivalde izlemeyi düşünmediğim fakat fragmanını gördüğüm an dikkatimi çeken bir film .
Eğer Gifted'in fragmanını izlediyseniz , film tam da düşündüğünüz gibi ilerleyecek .
Gifted , sizi şaşırtan ve hiç klişeye başvurmayan türden bir film değil .
Daha çok izlerken sizi güldürecek , bazen üzecek ve genel anlamda içinizi ısıtacak bir film .
Ve ben Gifted'i izlerken çok keyif aldım .
Öncelikle performanslar çok başarılıydı .
Chris Evans'ı Kaptan Amerika olarak saymazsak , aynı zamanda ufak filmlerde de oynayan çok başarılı bir oyuncu benim gözümde .
Ve bu filmde çok samimi bir performans sergilemiş .
Onu izlemek çok zevkliydi .
Ayrıca yardımcı oyuncu kadrosundan Chris Evans'ın eski eşi Jenny Slate ve Octavia Spencer da çok başarılıydı .
Ama filmi alıp götüren kişi Mckenna Grace'di .
Hollywood'un yeni bir cevher bulduğuna eminim çünkü Mckenna Grace , Mary rolünde harikalar yaratmış .
En komik sahnelerde parlamış ve filmin dramatik tonunu da çok iyi yansıtmış .
Özellikle de 9 yaşındaki birisi için ortalamanın çok üstünde bir performanstı .
Ayrıca yönetmen Marc Webb'e de değinmek istiyorum . Webb'in İnanılmaz Örümcek - Adam 2 faciasından sonra yeniden ( 500 ) Days Of Summer gibi ufak filmlere yöneldiğini görmek güzel doğrusu .
Filmin en sevdiğim taraflarından birisi senaryosuydu .
Gifted'in senaryosu , bir filmde bulunması gereken tonları çok iyi tutturmuş .
Dramatik olduğu zaman size vermek istediği etkiyi veren ve komik olduğu zaman da size kahkaha attıran bir film ( son zamanlarda en çok güldüğüm filmdi diyebilirim ) .
Kısacası Gifted , daha önceden görmediğiniz bir film değil .
Ama eğer izlemeye karar verirseniz izlerken sıkılmayacağınız ve etkisinde kalacağınız bir film .
Oyunculuklar harika , senaryo başarılı ve genel anlamda çok dengeli bir film .
Eğer vaktiniz olursa , kesinlikle izlemenizi tavsiye ederim .
FİLMİN İYİ YANLARI : + Mckenna Grace ve Chris Evans . + Sizi sıkmayan , dengeli senaryo . + Başarıyla hazırlanmış komedi ve dram .
FİLMİN KÖTÜ YANLARI :
- Bazı sahnelerde ne olacağını tahmin edebiliyorsunuz .
TOPLAM PUAN : 8.2 / 10
