Son yılların en farklı , en sağlam , en kaçırılmaması gereken filmlerinden .
Öncelikle şunu söylemeliyim ki , orada burada duyduklarım veya okuduklarımda , seyircilerin büyük bir kısmı " bir şey anlamadıklarından " yakınıyordu .
Bana kalırsa izleyip de bir şey anlamayacağınız en son filmlerden biridir .
Gayet net , belirgin hikayeler , karakterler ve diyaloglar üzerinden , kolay anlaşılır bir şekilde ilerliyor film .
Kitabını okuma fırsatım olmadı .
Ancak kesinlikle ilginç ve okumaya değer olduğunu tahmin edebiliyorum filmini izledikten sonra .
Pek çok dönemde , pek çok farklı ancak birbiriyle bağlantılı , alakalı hikaye izliyoruz .
Görsel anlamda veya oyuncu kadrosunda herhangi bir sorun yok .
Yönetmenler de uzun süreli filmlerini sıkmadan kotarmayı ve seyirciyi belli bir dakikadan sonra avucunun içine alarak sürükleyiciliği yakalamayı başarıyorlar .
Filmde o kadar fazla karakter , o kadar fazla hikaye var ki , oturup hepsini konuşmak ve detaylandırmak ciddi zaman ister .
İzlemek lazım .
Önemli meselelerden , dediğim gibi belirgin ancak rahatsız etmeyen hikayeler eşliğinde bahsediyor .
Hatta diyebilirim ki , insanlık tarihi boyunca var olmuş ve bugün de dünyamızda var olan neredeyse her tür sorun , her tür tabu , bir yerinden işleniyor " Cloud Atlas " ta .
Tabii ki tüm hikayeler veya karakterler kusursuz da diyemeyiz .
Bazısının ağırlığı daha fazla , veya bazısı biraz sıkıcı gelebilir .
Ancak filme makro düzeyde baktığınızda , kesinlikle tatmin edici .
Önemli şeylerden bahsediyor , önemli cümleler kuruyor .
