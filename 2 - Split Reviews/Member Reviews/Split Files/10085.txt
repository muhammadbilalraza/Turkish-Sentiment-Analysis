Dylan O'Brien , kendisini iyi bulduğum bir oyuncu .
Her ne kadar bulunduğu filmler o kadar dört dörtlük olmasa da her performansına kendisini iyice adamayı başaran bir oyuncu , Maze Runner filmleri ve Teen Wolf dizisi gibi .
Bu yüzden bu film hakkında ilgimi çeken şey , Dylan O'Brien'ın Michael Keaton gibi bir oyuncuyla birlikte başrolde olacak oluşuydu .
Üstelik fragmanları hiç de fena değildi .
Bu yüzden American Assassin filmini izlemeden önce içimde ufak da olsa bir beklenti vardı .
" Kız arkadaşına sahilde evlenme teklifi ettiği gün teröristler tarafından saldırıya uğrayan Mitch'in ( Dylan O'Brien ) sevgilisi öldürülür . Büyük bir depresyona giren Mitch , bunu yapan adamı öldürmek için intikam yemini eder ve büyük bir hırsla çalışmaya başlar . Bu sırada da CIA'nin radarına giren Mitch , gizli bir operasyona dahil olmak için Stan'in ( Michael Keaton ) başında olduğu bir ekibe katılır . Duygusal yükü ile yüzleşmeye çalışan Mitch , aynı zamanda da bu gizli görevleri tamamlamaya çalışır . "
Dürüst olmam gerekirse , American Assassin'in ilk 45 dakikası oldukça ilgi çekiciydi .
Bir intikam öyküsüne ilgi çekici bir giriş yapılmıştı ve genel anlamda yaratılan sert ve gerçekçi atmosferi etkileyici buldum .
Üstelik Dylan O'Brien ve Michael Keaton'ın harika performansları , benim için filmi daha sürükleyici bir hale getirdi .
Ama ne olduysa ilk 45 dakikadan sonra oldu .
Film bu ilgi çekici intikam öyküsünden sonra birdenbire tahmin edilebilir bir ajanlık filmine dönüştü .
Ve daha sonra film her 15 dakikada daha az ilgi çekici bir hale geldi .
Hikayeyi bundan önce rahatça takip edebiliyorken birdenbire ana karakterlerin bulunduğu durumları umursamadığımı ve aksiyon sahnelerini o kadar da etkileyici bulmadığımı fark ettim .
Son 30 dakikada nelerin yaşandığını doğru dürüst hatırlamıyorum bile , yaşananlar o kadar sıradandı .
Sadece filmin finalinde denizde yaşanan aksiyon sahnesinin ilk 45 dakikada hazırlanan tonla hiçbir alakası olmadığını hatırlıyorum , o kadar .
Bu noktada filmin rezalet olduğunu düşünebilirsiniz ama aslında değil .
American Assassin , gerçekten de iyi bir şekilde başlamasına rağmen bu iyi tempoyu sürdüremeyen bir yapım .
Filmi bu son haliyle kesinlikle izleyebilirsiniz fakat bir süreden sonra konuya o kadar ilgi duymayabilirsiniz .
Bazı aksiyon sahneleri fena değildi , üstelik film şiddet konusunda aldığı yaş sınırını gerçekten hak etmiş .
O'Brien ve Keaton , benim için filmi izlenebilir yaptı .
Eğer onlar olmasaydı , American Assassin'i zayıf bir aksiyon filmi olarak görecektim .
Filmi izleyip izlememek tamamen size kalmış .
Çıkan sonuç kötü değil fakat eğer ilgi çekici bir hikaye görmek ve takip etmesi kolay olan bir film izlemek istiyorsanız , American Assassin tam olarak size göre bir film değil .
FİLMİN İYİ YANLARI : + Dylan O'Brien ve Michael Keaton . + Aksiyon sahnelerinin oldukça şiddetli oluşu . + İlk 45 dakika .
FİLMİN KÖTÜ YANLARI :
- Filmin ilgi çekici tonunu ve karakterlerini birdenbire kaybetmesi .
- Bir süreden sonra karmaşık bir hal alan senaryo .
- Taylor Kitsch'in kötü adamını herhangi bir oyuncu oynayabilirdi .
TOPLAM PUAN : 5.8 / 10
