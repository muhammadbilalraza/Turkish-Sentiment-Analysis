“Take Shelter” ; senaryosu da , yönetmen koltuğunda oturan Jeff Nichols tarafından yazılan bir psikolojik gerilim filmi …
Prömiyeri , 24 Ocak 2011’de Sundance Film Festivalinde yapılan ve 30 Eylül 2011 tarihinde sınırlı salon gösterimiyle Amerika’da vizyona giren filmin , 7.4 / 10 ( 93.208 oy ) ve 3.9 / 5 ( 25.0 üzeri oy ) olan IMDB ve Rotten Tomatoes izleyici puanı ortalamalarıyla 8.0 / 10 ( 166 yorum ) ve 85 / 100 ( 34 yorum ) olan Rotten Tomatoes ve ”Mutlaka İzlenmeli” etiketine de sahip olan Metacritic yorum ortalamaları oldukça etkileyici …
Ama biz yine de ; 5 milyon dolar gibi oldukça ekonomik bir bütçeyle çekilen ve nihayetinde de 3,7 milyon dolarlık bir hasılat rakamı ile gişeye çakılan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak inceleyecek ardından da puanlamaya çalışacağız …
Bunun için de Jeff Nichols’ın istisnasız bütün filmlerinin oyuncu kadrosunda kendine yer bulabilen Michael Shannon’un göz kamaştıran performansı eşliğinde , neredeyse soluk dahi almadan pür dikkat bir vaziyette izlediğimiz filmin ayrıntılı incelemesine geçmeden önce yine filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , izleyen herkese , “Bu da ne şimdi ? ” dedirten “sürpriz finali” , kendisi ile yapılan ve 10 Kasım 2016 tarihinde CreativeScreenwriting . com’da yayınlanan bir mülakatta , tam beş yıl sonra bu bir kez daha sorulduğunda : ”Filmin sonunun ne olduğuna ilişkin fikrim çok net di .
Ne olduğunu kesin olarak biliyorum ve insanların bunu kendi anladıkları biçimde yanıtlamaları da çok etkileyici” diyerek yanıtlayan Jeff Nichols’ın bu filminin çok özel bir çaba gerektirdiğini söyleyerek başlayacağız …
Evet , gerçekten de “Take Shelter” , diğer tüm Jeff Nichols filmleri gibi çok özel ve o nedenle de itina ile izlenilmeyi fazlasıyla hak ediyor …
Ki , zaten izlemeye bir başladınız mı ister istemez sonuna kadar kaptırıp gidiyorsunuz da …
Zira gerçekler ile kâbusları ayırmakta güçlük çekmeye başlayan Curtis rolündeki performansı ile Michael Shannon filmden kopmanıza izin vermiyor …
Hele de , bu olup bitenler karşısında kahrolan Samantha’yı oynayan Jessica Chastain’in kendi kendini yiyip bitiren halini de görünce tamamen yapışıp kalıyorsunuz ekranın karşısındaki koltuğunuza …
Jeff Nichols’ın herkesin malumu olan en önemli özelliklerinden biri de , teknik kadrosunu da görüntü yönetmeni Adam Stone örneğinde olduğu gibi olabildiğince hep aynı isimlerden oluşturuyor olması …
Böylelikle de , beklentilerini ve nevi şahsına münhasır tarzını ekibine her seferinde yeniden anlatmak zorunda kalmadığı için kendini , bu filmde olduğu gibi doğrudan işine verebiliyor …
Şimdi yeniden , Curtis’in ( Michael Shannon ) kendi kendine , “Bunları sadece ben mi görüyorum ? ” diye sorduğu o ürkütücü bulutlar , çatır çatır çakan şimşekler , deli gibi uçuşan kuş sürüleri ve sürekli yağan yağmur ile o meşhur sürpriz final sahnesine dönecek olursak … “Öykü anlatımının güzel yanı , insanlara yalnızca bir hikâye anlatmakla kalmayıp aynı zamanda onlarında , tepkileri aracılığı ile kendileri hakkında bir şeyler anlatmalarıdır .
Bu durumda da , izleyicinizle sohbet etmiş oluyorsunuz” diyen Jeff Nichols’a kulak verip daha fazla ayrıntıya girmiyoruz …
Çünkü spoiler de içermesi kaçınılmaz olan fazlası ile Nichols’ın da ifade ettiği gibi , onun vermeye çalıştığı mesajları değil de kendimizi anlatmış olacağız …
Belki , yine klasik bir laf olacak ama diğer yorumlarımızda da olduğu gibi yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; “Light of My Life” ( 2019 ) filminin yorumunda yazdıklarımızın bir kısmını tekrarlamış olmak pahasına , nitelikli film izlemeyi alışkanlık haline getirmiş sinemasever dostlara , “Amerikan sinemasının Jeff Nichols , Casey Affleck , Joel Edgerton , Paul Dano , Olivia Wilde ve benzerleri gibi iyi işler yapmaya çalışan yeni nesil yönetmenlerinin filmlerini de izleme listelerinize dâhil etmeyi unutmayın” diye seslenerek kullanmak istiyoruz …
Sonuç olarak , kendi değerlendirme sistemimiz içinde puan olarak 3,5 verdiğimiz bu film için önerimiz de , aradan geçen bunca zamana rağmen halen izlemediyseniz olumsuz puan ve yorumlara aldırmadan “bir şans da siz verin” şeklinde olacak …
Keyifli seyirler …
