Dünyadaki en uzun yapılan araştırma 75 sene süren bir araştırma .
Bugün 80 yaşının üzerine gelen kişilerin tüm hayatlarını inceleyen ve onların nasıl ve nelerden mutlu olduğunu inceleyen ve belli aralıklarla kontrol eden bir araştırma .
Araştırmanın sonucunu söylemeden önce bu konu ilgili yapılan anketin sonucuna bakalım ; hayatta mutlu olmak için hedefiniz nedir ?
Yüzde 80 kişi ilk sırada zengin olmak derken , yüzde ellisi ise ünlü olmak amacını ilk ikide yer vermiş .
Peki neden bu kadar para ve ün önemli ?
İnsan zihni referans noktaları ile karşılaştırma yaparak çalışır .
Onun için karşıtlıklar , kıyaslamalar olmak zorundadır .
Bebeklik çağında keşfi ise ayrı bir fiziksel beden olduğudur .
Bunun üzerine geliştirdiği kişilik yan “Ben olmak” için başkalarının olması gerekir ve devamlı kendini onlarla karşılaştırmaya başlar .
Ünlü olmak zihnin gözünde var olduğunun en büyük ispatıdır ve doğal olarak diğerlerinden daha iyi veya üstün olduğunu düşünür .
Zihnin en temel görevi ise özdeşleştiği bedeni hayatta tutmaktır .
Para ise ona sanal bir güvence hissi verir .
Diğer taraftan para ünlü olmak için de araç gibi görülür ; ev , araba , statü ; egonun favori arzuları .
Bazen bu arzuları kullanan sistemler ortaya çıkar ; bankerler veya saadet zincirleri .
Arkasında temeli olmayan finansal zenginleşme araçları .
Ama hiç böyle bir durumu Amerikan morgıç sisteminde olma ihtimali olur muydu ?
Az bir teminatla yüz bin dolarlık ev alınıp , bu ev teminat gösterilerek daha büyük bir kredi çekilmesi ve bu kredileri notlandıran firmaların rekabetten ötürü devamlı iyi notlar verilmesi .
Bu da yetmiyormuş gibi iyi ve kötü kredili finansal ürünleri paket yapıp değişik isimler altında pazarlanması .
Sonuç 2008’de diğer ülkeleri de etkileyen milyonlarca kişinin işsiz kalmasına sebep olan Amerikan Morgıç Krizi .
Film , tüm bu krizi geldiğini gören bir gözü kör Michael Burry ve onun gibi bu durumu hisseden bir kaç farklı grup insanın girdikleri büyük risk .
Bu insanların yaptıkları Amerikan gayrimenkul piyasasına sigorta yaptırmak gibi bir şey .
Bankalar böyle bir risk görmedikleri için büyük bir keyifle sigorta primlerini almaya devam ederler , ancak tüm bu felaket patlak verirken bu kişiler de bu durumdan bireysel olarak istifade ederler .
Tam derinlerde yatan mekanizma nedir ?
Bu basit bir finansal kriz değildir .
Cevap kolektif olarak daha fazlasını istemek ve egonun arzularının doymaması , kolektif olarak oluşturduğumuz güvenlik illüzyonu peşinde koşmak mı ?
Filmle ilgisi olmayan araştırmanın sonucunu merak ediyor musunuz ?
Bu seksen yıllık serüvenin ardından kimler daha huzurlu , mutlu ve sağlıklı olmuşlar ?
Sevgileri ile beraber daha sıkı bağları olan kişiler .
Daha fazla insan değil , sosyal medyada daha fazla arkadaş değil ; sevdikleri ile fiziksel anlamda daha kaliteli ve yoğun bağ kuranlar .
