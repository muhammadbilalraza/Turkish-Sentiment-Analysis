4 x 4 lük bir sinema başyapıtıSinema , günümüzde Allah’ın Rab sıfatıyla tecellisinin farklı bir görünümüdür .
Bazen hikmet , bazen ibret , bazen nefret uyandıran , negatif veya pozitif yönde insanı kuvvetle etkileyebilen değişik bakış açılarını aksettirebilmektedir .
Aslında , görmeyi bilen göz için , Allah’ın bu âlemde kadîminden ( ezelinden ve ebedinden ) âşikâr ettiği hadiseler ; hakikaten Allah’ı tanımak ve bilmek için iyi bir fırsattır .
Her filmde bir hikmet görebilmek ârifin işidir .
Aslında lüzumsuz görünse bile her çeşit film ve romandan pek çok ders alınabilir .
Sinema , kitap gibi insana kendi hayat hikâyesini okur , beyaz perdedeki aynada kendi hâlini seyreden insan , başkasına gülüyor ya da ağlıyormuş gibi hisler duyar .
Her devirde , insan , yaradılışın ve devrin ilmine göre farklı filmlerden zevk almıştır .
Sinema , insanı kolaylıkla kendi hakikatine , hata ve doğrularına iletebilir .
Gülün güzelliğini âşikâr eden , gülü görmeyi becerebilen gözdür .
Filmlerdeki mânevi mânâları idrâk etmek seviyesine ulaşabilene ne mutlu .
Bu pencereler ışığında gökyüzünden kayarak gelen bir yıldız ' ' İçimdeki Yangın ' ' .
Oldukça fazla sürpriz bozan içerdiği için hikayeye dair başka kelam etmek olmaz ama sinemaya hangi anlamı yüklerseniz yükleyin kayıtsız kalamayacağınız kadar güçlü bir film bu .
Villeneuve sadece çok gerçekçi ve etkileyici setler oluşturup bunları kameraya çekmekle kalmamış .
Seyircisini Marwan’ın ikizleri gibi konuşlandırarak ve cevaplanan her sorunun yerine daha büyüğünü koyarak finale kadar giden ve yükselen bir meraklı izleme sağlamayı da başarmış .
Nefret ve aşk duygularının birbirine karışması ve diğerini beslemesini dert edinen güçlü bir senaryoya sahip ve 130 dakikalık süresinin tek bir anını bile boşa harcamayan saf bir sinema örneği …
Mütevazı bir bütçeye sahip olan “İçimdeki Yangın” sinemanın görselleştirici etkilerini sonuna kadar kullanan inanılmaz bir film !
Panzerlerin ve tankların çatışmaya gitmesi , yakılmış evler , Milislerin bir otobüs dolusu insanı kurşuna dizmesi , Marwan’ın küçük bir kızı kurtarabilmek için annesiymiş gibi yapması gibi tüm sekanslarda olabildiğince inandırıcı ve detaylı bir görsel çalışmaya sahip .
Kanada’dan çıkıp gelen ve seyirciyi iki yakasından tutup sarsan filmi izlerken altı boş “Türk sineması son yıllarda çok gelişti canım” laflarını sorgulamamak imkânsız .
İçimdeki Yangın’ı izledikten hemen sonra , bahsettiğim bu filmler bir anaokulu öğrencisinin , öğretmenine yaranmak için çizdiği yeteneksiz resimler gibi algılanıyor .
İçimdeki Yangın da ne kadar taraf öyle değilmiş gibi görünse de aslında taraflı bir film .
Hayali bir Arap ülkesinde ( nedense ben hep Lübnan’a benzettim ) Hıristiyan ve Müslümanlar arasında başlayan ve yükselen olaylar sırasında yaşanan acıları anlatırken filmin Hıristiyan olan başkarakter Marwan’a rağmen Müslümanların tarafını tuttuğu açıkça görülüyor .
Ama yaşananları ve yaşayanları karikatürize etmeden , insan doğasının muktedirliğiyle açıklanan ve her anına pişmanlıkların sindiği bir taraf tutma hali bu …
Yönetmen her şeyin faturasının Müslümanlara çıkarıldığı geleneksel anlayışı bozmak istemiş sanki .
Sinemanın giderek ticarileştiği ve bir lunapark eğlencesine çevrildiği şu zamanlarda böyle filmlere her zaman rastlamak mümkün değil .
Çölde bir vahaya rastlarcasına sevdiğim İçimdeki Yangın , işte tam da bu tarife uyan bir film .
İzlerken boğazınızda kocaman bir yumruk oluşacak ama sonunda tamamen arınmış bir şekilde , huzur içinde gözlerinizi yumacaksınız …
10 / 9.0
