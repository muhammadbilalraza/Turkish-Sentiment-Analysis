yönetmenin çektiği en kişisel filmlerinden biri sanırım . yıldızlar geçidi , ilgi çekici tarihi kişilikler ve tabii ki paris'in güzelliği . fransız müzikleri ve kültürü . perdede çok şık duran bir filmle karşı karşıyayız . senaryoyu , oyunculuğu , konuyu geçersek bile , renk kullanımı , kostümler , 1920ler göz önüne alındığında sonuna kadar şık bir film bu . filme dair biraz beğenmediğim veya rahatsız olduğum tek unsur , Inez'in ve ailesinin Gil ile olan diyaloglarında biraz abartılı ve kimi zaman inandırıcılıktan uzak bir tavır takınmaları . fakat düşününce fark ediyorum ki , allen bu abartılı durumu tamamen bilerek , isteyerek yaratmış . alaya almaktan hoşlanan ve bunu yaparken de eğlenen bir yönetmen allen . sonuna kadar gerçekçi bir film çekmek onu kariyeri boyunca pek de alakadar etmedi zaten benim fikrime göre . yani filmin genelinde biraz abartılar var . owen wilson genel olarak komedi oyuncusu olarak aklımızda yer etmiş olsa da , bu gibi rollerin altından da başarılı bir biçimde kalkabileceğini ve aslında kal , teli bir oyuncu olduğunu ispatlamış . hoş bir seyirlik . woody allen'ın avrupa gezisinin diğer ürünleri gibi . filmin altyapısını oluşturan " nostalji dükkanı " kavramı da aslında üzerine konuşulabilecek ve keyifli sohbetler yapılabilecek geniş bir konu bence . bir " sanat " filmi . fakat şu an ülkemizdeki insanların anladığı ve bana göre çok gereksiz bir tanımlama olan o türden değil . sanattan , sanatçıdan bahseden , yaratıcılığı , sanatı konuşan bir film .
