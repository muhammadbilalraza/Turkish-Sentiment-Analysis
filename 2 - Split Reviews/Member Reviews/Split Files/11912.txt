Sinemalarda bir türlü izleme fırsatı bulamadığım Jack Reacher'ın devam filmini sonunda izledim .
Film kısaca Jack Reacher'ın ona yardım eden Albay Turner'ı bulup birlikte polislerden kaçışını , bu sırada da bir suçu açıklığa kavuşturmalarını anlatıyor .
Bir Tom Cruise filmini izlerken sıkılacağım hiç aklıma gelmezdi .
Tamam , film tamamıyla kötü değildi .
Aksiyonu fena değildi ve 1-2 kovalamaca sahnesi heyecanlıydı ama bunun dışında bu filmde kayda değer hiçbir şey yoktu .
Hatta serinin ilk filmiyle uzaktan yakından alakası yoktu .
Tom Cruise ve HIMYM'dan tanıdığımız Cobie Smulders'dan daha fazlasını bekliyordum .
Bu filmde ikisi de yeteneklerinin altında birer performans sergilemiş .
Özellikle de filmin konusu çok kötüydü .
Film , konusunun klişe olmasına rağmen sürekli kendisini ciddiye almış ve bu yüzden de ortaya hiçbir eğlencesi olmayan bir aksiyon filmi çıkmış .
Her haliyle yetersiz bir iş olmuş .
İzlemenizi tavsiye etmem .
TOPLAM PUAN : 4.4 / 10
