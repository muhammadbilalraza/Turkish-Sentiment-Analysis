Hitchcock , ünlü yönetmen Alfred Hitchcock'un Sapık filmini çektiği süreyi anlatan bir biyografi filmi .
Üstelik Anthony Hopkins , Helen Mirren ve Scarlett Johansson gibi müthiş bir kadroya da sahip .
Bu yüzden bu film için çok heyecanlıydım .
Hitchcock ile eğlenceli bir film ortaya çıkmış .
Sapık'ı çekerken kamera arkasını ve kişileri izlemek oldukça eğlenceliydi .
Özellikle de Hitchcock'un sinema salonunun arkasında , Sapık filmini izleyen seyircilere karşı tepkisini izlerken güldüğümü söylemeliyim .
Fakat filmin sorunu şu ki , bütün bu oyunculara ve konsepte rağmen , kült olacak bir film değil .
İzle - unut türünde bir film çıkmış .
Şu an bu filme dair çok az şey hatırlıyorum mesela .
Bu yüzden bu filme dair beklentileriniz çok büyük olmasın .
Ama genel anlamda Hitchcock , izlerken eğlenceli vakit geçireceğiniz bir film .
Eğer Alfred Hitchcock'un büyük bir hayranıysanız , bu film hoşunuza gidecektir .
Not : Ama bu filmden ziyade , size bu yıl vizyona girmiş olan Hitchcock / Truffaut belgeselini tavsiye ederim .
79 dakikalık kısa süresine rağmen bu filmden daha etkileyici ve daha çok şey anlatmış .
TOPLAM PUAN : 7 / 10
