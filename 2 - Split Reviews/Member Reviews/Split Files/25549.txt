Senaryosunu da Nobel Ödüllü Kanadalı yazar Alice Munro’nun sekiz kısa hikâyeden oluşan kitabından ( 2004 ) , Juliet Henderson karakterinin öne çıkartıldığı : •	 " Chance / Şans ( Juliet’in , bir ilişkiyle sonuçlanacak olan bir tren yolculuğuna çıkması ) " , •	 " Soon / Yakında ( Juliet’in , kendi anne ve babasını küçük kızı ile birlikte ziyaret etmesi ) " , •	 " Silence / Sessizlik ( Juliet’in , kendisinden ayrı yaşayan yetişkin kızından haber almayı umması " İsim ve konulu üçünden uyarlayarak yazan Pedro Almodóvar’ın yönetmen koltuğunda oturduğu “Julieta” , tipik Almodóvar melodramlarından biri olarak çıkıyor karşımıza … Film , yeni tanıştığı yazar sevgilisi Lorenzo Gentile ( Darío Grandinetti ) ile beraber Portekiz seyahatine hazırlanan olgun yaştaki Julieta’nın ( Emma Suárez ) sokakta , on iki yıldır görmediği kızı Anita’nın ( Priscilla Delgado – Blanca Parés ) çocukluk arkadaşı Beatriz ( Sara Jiménez – Michelle Jenner ) ile karşılaşmasının ardından Portekiz’e gitmekten vaz geçmesiyle başlar … Zira Beatriz bir hafta önce Como Gölünün yakınlarında , sorduğunda annesinin halen Madrid’de yaşadığını düşünen üç çocuk sahibi Anita’ya rastladığını söylemiştir Julieta’ya … Yani bir anlamda hiç farkında olmadan Beatriz , aynen üçüncü kısa hikâyedeki gibi yıllardır kızından haber bekleyen Julieta’ın Madrid’den ayrılmasının önüne geçmiştir … Yalnız şansını güçlendirmek için Julieta’nın atacağı ilk ve en önemli adım , kızının adresini bildiği eski binaya gerisin geriye taşınmak olacaktır … İşte o andan itibaren de başlayan flashback geçişleri ile genç Julieta’nın ( Adriana Ugarte ) hayatının yirmi beş yaşından sonraki aşamalarının tümünü öğreniveriyoruz … Elbette “spoiler” vererek filmi henüz izleme fırsatı bulamamış olanların ağızlarının tadını kaçırmamak adına olayların ayrıntısına girmeyecek ve hikâyeye damgalarını vuracak olan diğer karakterlerin isimlerini vermekle yetineceğiz … Kimler mi bunlar ? Tabii ki ilk sırada , üç teknesi olan ve hayatını balıkçılıkla kazanan Julieta’nın kızının babası Xoan ( Daniel Grao ) var … İkinci sıra Xoan’ın ev işlerindeki yardımcısı Marian’ın ( Rossy de Palma ) … Üçüncüsü ise , Xoan’ın eski göz ağrılarından bronz heykel ustası Ava’dır ( Inma Cuesta ) … Şu ana kadar cinsellikten hiç söz etmediğimiz için şimdi bize : “Bu nasıl bir Almodóvar filmi ? ” diye sorabilirsiniz … Haklısınız … Fakat emin olun cinselliğin her iki türünü de fazlasıyla sokmuş gözümüze Almodóvar … Keyifli seyirler ,
