Anne : “Senin olabileceğin en iyi versiyonun olmanı istiyorum . ” Kızı : “Ya şu anki en iyi versiyonsa ? ”Çoğu ebeveynin en büyük derdi , kendi anne babalarının onlara verdiğinden çok daha iyisini kendi çocuklarına vermek .
Onların zamanında olmayan imkanları kendi çocuklarına sağlamak .
Karşılığında bekledikleri ise çocuklarının bunun için minnettar olması ve ellerinden gelenin en iyisini yapmaları .
Onların kriterlerinde başarılı olmaları .
Lady Bird isimli film , kendine ‘Bayan Kuş’ lakabı koyan genç bir kızın lise döneminde yaşadığı sıkıntılı dönemi konu alıyor .
Annesi ve babası zor maddi imkanlarına rağmen kızlarını en iyi şekilde okutmak için onun istemediği bir eyalete ve okula gönderirler .
Aile içerisinde anne - kız arasındaki gerginlikler olur ve baba evde çok sessizdir .
Lady Bird cinselliği tanımaya çalıştığı bu yaşta , hayatına yön verecek üniversite konusunda da tam desteği alamamaktadır .
Bir genç kız , kadınlığı öğrenmek için annesine , hayata güvenmek babasına ihtiyaç duyar .
En güzel ilişki örneği ise anne ve babasının arasındaki ilişkidir .
Çocuk derinden ailesine çok bağlı olduğundan dolayı ya onları kopyalar ya da onların tam tersini yaparak dikkat çekmeye çalışır .
Sonunda ikisi de aynı kapıya çıkacaktır .
Oysa Lady Bird’ün anne ve babası ellerinden gelenin en iyisini yapmaktadır .
Her ne kadar sık sık yaptıkları fedakarlıkları onun yüzüne vursalar da , bu durum bile kızlarının isyan edip kendini bulması için dolaylı bir fayda sağlayacaktır .
Lady Bird’ün annesi , kendi annesinin despot olmasından şikayet etmektedir .
Evin geçimini sağlar ve fazlaca sorumluluk yüklenen bir yapısı vardır .
Seçtiği meslek olan hemşirelik de benzer bir dinamiğe sahiptir .
Doğal olarak kendine daha fazla ‘alan’ bir koca bulmuştur .
Her ne kadar iyi kalpli bir babaya benzese de pasif hali kızını hayata karşı hazırlamakta yeterli değildir .
Okul da onun ailesindeki dinamiğin bir yansımasıdır sanki ; hocaları onu belli kalıplara sığdırmaya çalışır ve onun hayalindeki okullara giremeyeceği konusunda ona geri - bildirimde bulunurlar .
Yazının tamamı TuvaletKagidinanotlar .
Blogspot . com da
