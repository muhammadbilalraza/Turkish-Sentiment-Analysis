Ben 2002 yılından bu yana Spider - man'i çok beğenerek ilgiyle takip ettim .
2002 ve takiben 5 yıl içinde yapılan üçleme benim için çok önemli bir yere sahip .
Her birini defalarca ve büyük hayranlıkla izledim .
Yeni baştan bir Spider - man filmi yapıldığını duyduğumda çok büyük hayal kırıklığına uğradım .
Başrolde Tobey Maguire yok ve devam filmi değil , o halde neden izlenir ki ?
Yine de merakıma yenildim , beğenmeyeceğime emin olarak gittim ve izledim .
Sonuç tam tersi oldu .
Çok çok beğendim .
Hatta diyebilirim ki eskisinden daha da çok beğendim .
Tamam ne gerek vardı denilebilir ama iyiki de gerek görmüşler .
Başrolde Andrew Garfield muhteşem bir iş çıkarmış .
Kamera arkası görüntülere bakacak olursanız , yerde olan dövüş sahnelerinde , atlamalar , tırmanmalar vs. olağan üstü bir performans göstermiş .
Bir çok sahnede destek almadan tam bir jimnastikçi gibi hareket etmiş .
Ayrıca çok daha duygulu ve esprili .
Role ' tam ' olarak oturmuş .
Spider - man'in kız arkadaşı rolünde Emma Stone da gayet başarılı .
Andrew Garfield ile aralarındaki kimya mükemmeldi .
Teknik olarak da hiç bir eksiğin bulunmadığını düşünüyorum .
Ancak bu kadar olabilirdi herhalde .
İlk üçlemeyle aralarında benzerlikler ya da farklar olabilir .
Tabii ki de olacaktır .
Ayrıca herkesin zevkleri birbirinden farklıdır .
Ama yine de çok gereksiz olumsuz eleştiriler okuyorum .
Benim tavsiyem filmin duygusuna bakılması .
Sizi sarıp sarmalıyor mu yoksa donuk bir hava mı veriyor ?
Sizi duygulandırabilen bir film ( duygudan kastım sadece hüzün değil , mutluluk , heyecan , kızgınlık vs. hepsi olabilir ) izlemeye değer bir filmdir .
Gidip izleyin ve kararı ona göre verin .
