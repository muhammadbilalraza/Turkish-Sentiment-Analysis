Filmin Aşk ama nasıl bir aşk ?
Sloganı ile yola çıkmasına bağlı olarak film tuhaf bir aşkı anlatıyor .
Hatta bazen işler o kadar sarpa sarıyor ki bu ilişkiye aşk demekte bile tereddüt ediyoruz .
Arif , çekingen , içine kapanık ve henüz kitabı yayımlamamış bir yazar .
Müzeyyen ise her erkeğin - her anlamda - hayalindeki kadın .
Karakterlerimiz bir arkadaşlarının düğününde tanışıp aşık oluyorlar .
Buraya kadar film tamamen klişe bir aşk filmi ve Erdal'ın oyunculuk performansıyla ilerliyor .
Sonra ise yönetmenin aşk , ilişki , ayrılık , evlilik gibi kült ve herkesin üzerine en az bir iki çift laf edebileceği kavramları sorguladığını ve seyircisine de sorgulatmayı amaçladığını ve başarılı da olduğunu görüyoruz .
Önceleri filmin sadece Erdal üzerine kurulu olduğu ve onun oyunculuğunun parlaması için herkesin bir adım geriye çekildiğini düşünüyoruz yer yer .
Ama sonra diğer oyuncular topa öyle bir giriyor ki Arif karakteri olmadan da bu film olurmuş diyecek raddeye geliyoruz .
Yılın en iyi aşk filmi değil belki ama en ilginç aşk filmi .
