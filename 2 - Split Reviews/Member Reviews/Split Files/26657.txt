Sadece Isabelle Huppertin muhteşem oyunculuğunu görmek için bile gidilmesi gereken bir festival filmi Copacabana .
Tam olarak klasik ağır tempolu bir Fransız kara mizah - drama filmi .
Annenin sıradışı karakteri sebebiyle aralarında soğukluk ve iletişimsizlik olan bir anne kızı tanıyoruz filmin başında .
Sürekli kavga eden bu anne kızın arasındaki ipler , kızın evlenmeye karar vermesiyle tamamen kopuyor ve anne tası tarağı toplayıp başka bir şehirde emlak işinde çalışmaya başlıyor .
Girdiği işlerde hiç dikiş tutturamayan , geçimsizliği sebebiyle sürekli iş ve ev değiştiren bir kadın olarak ilk defa bu işte başarılı oluyor ve kızına kendini kanıtlamak için eline geçen fırsatları değerlendirmeye çalışıyor .
Film kimi zaman gülümsetirken , para odaklı kapitalist anlayışın insani değerleri hiçe sayışını ve materyalizmi eleştiriyor .
Filmin bence tek kusuru ise Isabelle Huppertin dışındaki diğer yan karakterleri oynayan oyuncuların rollerinin içini yeterince dolduramadıkları vasat oyunculukları .
8 / 10
