Alfonso Cuaron bir başka kaliteli işe imza atmış .
Son dönemde vizyon takvimine her baktığında hayalkırıklığına uğrayan , sinemada izlemeye değecek çok sınırlı sayıda film olduğunu düşünen bir seyirciyseniz benim gibi , " Gravity " derdinize derman olabilir .
Tabii tam da burada belirtmemiz gerekir filmi muhakkak 3D teknolojisi ile izlemek gerektiğini .
Daha önce de sayısız " uzay filmi " çekildi tabii ki .
Ancak Cuaron aksiyonu önceden pek fazla uğraşılmamış bir alana çekerek , adeta koskoca uzayı bizlere bir " ıssız ada " olarak sunuyor , ve burada bireyin türlü zorluklarla mücadele ederek kurtulmaya çalışmasını işliyor .
Sandra Bullock göze batmıyor ve rolüne yakışıyor , zaten çok büyük performanslar isteyen bir rol değil Ryan rolü , yalnızca bir iki kritik sahneden ondan oyunculuk yapması bekleniyor .
Çünkü besbelli bu filmin asıl gücü atmosferi , kamerası , teknolojisi ve yaratıcılığı .
Güzel ayrıntılar eşliğinde büyük aksiyon sahneleri mevcut .
Clooney ile ilgili , daha doğrusu Kowalski ile ilgili beni hiç mi hiç memnun bırakmayan bir durum söz konusu gerçi filmde , anlam veremediğim ve sığ bulduğum , ancak yine de o da rolünü başarıyla kotarıyor tüm kariyerinde olduğu üzere .
Çok büyük bir beğeni ve internet ortamında da yüksek puanlar ile karşılanan " Gravity " bazı özellikleri nedeniyle gerçekten uzun süre akıllarda kalacak .
Ancak bir başyapıt mertebesine çok yakın da göremiyorum bir türlü nedense .
