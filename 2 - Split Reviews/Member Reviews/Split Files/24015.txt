( . ) John Curran'ın , Robyn Davidson'ın kendi anılarından aktardığı aynı adlı otobiyografik romanından uyarladığı Çöldeki İzler , maceraperest bir kadının Avustralya Çölü'nü Alice Springs'den başlayarak Hint Okyanusu'na kadar dört devesi ve çok sevdiği köpeği Diggity ile birlikte geçme macerasını anlatıyor .
Robyn özel olarak belirtiyor ki bu yolculuk bir maceradan ziyade bir şeylerin başarılmasını veya ispatlanmasını hedefliyor .
Peki nedir bunlar ?
İşte , her zihniyetin farklı yorumlayacağı bu sorunun cevabı da biz izleyicilere kalıyor .
Filmin bu evrensel alt metni bir hayli dikkat çekerken bir takım ufak tefek eksiklikler de ara sıra göze çarpabiliyor .
Lakin filmi belgesel havasında izlediğiniz takdirde uzun müddet hafızalardan çıkmayacak şekilde özgün ve hoş bir seyirlik olduğu gerçeğini de hiçbir şey değiştirmiyor .
