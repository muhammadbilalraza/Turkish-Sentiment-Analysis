Ekibin ikinci macerasında konu Quill’in geçmişi ve babası Ego’nun etrafında dönüyor .
İlk filmin başında küçük Quill bir uzay gemisi tarafından kaçırılmıştı .
Bunun sebebini ve devamında babasının onu bulmasının arkasında yatan planı sonradan öğreniyoruz .
Konu olarak ilk filmin yanına yaklaşamıyor .
Çünkü ilk filmin işlenişi ve sinematik evrene katkısı çok başarılıydı .
Bu filmin ise sinematik evrene katkısı yok denecek az , Thanos’un ismi geçiyor ama kendisini gizli sahnelerde bile göremiyoruz .
Filmin asıl konusunu yani Ego’nun sırrını ve amacını bir saat geçtikten sonra öğreniyoruz .
Yondu karakteri ilk filmden çok farklı bir gelişim gösterip filmin yıldızı oldu .
Drax ve Rocket yine çok komikti ve bebek Groot da çok sevimliydi gerçi gizli sahnede sevimliliğinden eser kalmıyor .
Sovereign gezegeni ve kraliçesi filmde önemli bir yer tutuyor ve gizli sahnedeki Adam Warlock bize gelecek olan filmler hakkında ipucu veriyor .
Son olarak Sylvester Stallone küçük bir rolde birkaç dakika görünüyor ama onun da gizli sahnesi var .
