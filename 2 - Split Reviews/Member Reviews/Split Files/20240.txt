EĞLENCE AKSİYON KOMEDİ KALDIĞI YERDEN DEVAM EDİYORUM Marvel’in en renkli kahramanlarından oluşan Galaksinin Koruyucuları üç sene sonra ikinci filmleriyle yüksek enerjisini devam ettiriyor ve ilki kadar eğlendiriyor .
Zaten ilk filmde Groot , Rocket , Star - Lord , Gamora ve Drax fanı olduysanız bu filmde asla hayal kırıklığı yaşamazsınız .
2014’teki ilk filminden bu yana devamının ne zaman vizyona gireceği merak konusu olan Guardians of the Galaxy Vol .
2’ye sonunda kavuştuk .
İlk filmde olduğu gibi yönetmenliğini yine James Gunn’ın üstlendiği ve Marvel dünyası içinde mizahın oynadığı rolün oldukça ağır bastığı uyarlamalardan biri olan Guardians of the Galaxy , seyircilerin beklentilerini ve filmin dünyasını bir araya getirmek için kullandığı karışık kaset kozuyla gönülleri çalıp , yoluna emin adımlarla devam edeceğinin sinyalini vermişti .
Guardians of the Galaxy Vol .
2 , yeni yeşeren Groot’un dans enerjisiyle birlikte bizi ekibin dünyasının etrafına pervane eden Peter’ın geçmişiyle , ailevi meselelerinin odakta olduğu hikâye kurgusuyla ve elbet aksiyon sahneleriyle ilk filmin övgülerini kaldığı yerden devam ettirecek bir macerayla karşıladı .
