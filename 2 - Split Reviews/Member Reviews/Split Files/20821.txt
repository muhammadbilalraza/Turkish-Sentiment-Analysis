Amanda Knox olayını anımsatan senaryosunu da Marcus Hinchey , Thomas Bidegain ve Noé Debré ile birlikte kaleme alan Tom McCarthy'nin yönetmen koltuğunda oturduğu " Stillwater " ; vakti zamanında Fransa'ya göçmüş olan Kuzey Afrikalı Araplar üzerinden , " ırkçılığa " varacak düzeyde " mülteci " ve filmin ana karakterlerinden Amerikalı Allison Baker'ın ( Abigail Breslin ) bu Araplardan Hamdi Lina isimli genç bir kadınla yaşadığı " eşcinsel " ilişki sebebiyle , neredeyse toplumsal bir linç şeklinde tezahür eden " homofobi " konularının mercek altına alınarak incelendiği bir drama olarak geliyor karşımıza .
Öyle ki , bu " mültecilik " ile " eşcinsellik " halinin , Batı medeniyetinin merkezlerinden biri olan ( ya da olduğu biçiminde mesnetsiz bir ön kabul bulunan ) Fransa’da dahi sıklıkla " kriminalize " edilerek gözlere sokulduğunu fark ediyorsunuz film boyunca .
Üstelik bu “mülteci” ve “eşcinsel” düşmanlığı hissiyatının bir tek sıradan vatandaşlar ile sınırlı olmayıp devletin resmi güvenlik görevlileri arasında da kendine yeterince taraftar bulduğunu da açıkça görebiliyorsunuz ilerleyen sahnelerde .
Şu ana kadar ortaya koymaya çalıştığımız ana fikir çerçevesinde ; gelin isterseniz " Spotlight " a ( 2015 ) yazdığı senaryo ile yılın " En Özgün Senaryo " kategorisindeki Academy ve BAFTA ödüllerini kapmış olan McCarthy'nin filmine biraz daha yakından bakalım .
İş bulabildiği sürece Oklahoma'daki petrol kuyuları ile inşaatlarda beden işçisi olarak çalışmakta olan Stillwater'lı Bill Baker ( Matt Damon ) , oda arkadaşı Lina'yı öldürmek suçundan dokuz yıl hapse mahkum edilen ve bunun beş yılını yatarak tamamlamış olan kızı Allison'u kaldığı hapishanede ziyaret etmek üzere Marsilya'ya ( Fransa ) doğru uçakla yola koyulur .
Vardığında Allison babasına , avukatı Bayan Maitre Leparq'a ( Anne Le Ny ) teslim etmesini istediği bir mektup verir .
Ki bu mektupta Allison avukatından , davayı yeniden açmasını talep etmektedir .
Ancak Bayan Leparq , sadece kulaktan dolma bir bilgi ile hiçbir hakimin sorgulamayı yeniden başlatmayı kabul etmeyeceğini söyleyerek Allison'un bu isteğini , kesin bir dille reddeder .
Fransızca yazılmış olan mektubu avukattan geri alan Bill , oteline geri döndüğünde bir gün önce kapıda kaldığı için yardım ettiği küçük Maya'nın ( Lilou Siauvaud ) , teşekkür amacıyla kapısını çalan annesi Virginie ( Camille Cottin ) ile karşılaştıktan kısa bir süre sonra mektubu kendisine tercüme etmesini ister .
Mektup okunur okunmaz da Allison'ın üniversitedeki sosyal yardım programının şefi Dr .
Patrick Okonedo'nun ( William Nadylam ) iddiasına göre , Lina'nın gerçek katili olması ihtimalinin fazlasıyla yüksek olduğu Arap asıllı Akim'in ( Idir Azougli ) adına ulaşılır .
Bunu öğrenir öğrenmez , kızının üzülmesini istemediği için yalana başvurmak suretiyle avukatının talebini yerine getireceğini söyleyen Bill'in harekete geçme zamanı gelmiştir artık .
Ve .
İlk iş olarak da Dr .
Okonedo'yu bularak ondan Akim iddiasının asıl sahibi olan Afrika kökenli Souad'ın ( Nassiriat Mohamed ) adını alır .
Yalnız sorun şu ki , söz konusu Souad yeterli düzeyde İngilizce bilmemektedir .
Yani Bill'in bir tercümana ihtiyacı bulunmaktadır .
Peki kim mi yapacaktır bu işi ?
Elbette Virginie .
Ama başlangıçta işler pek de yolunda gitmez .
Zira " doğma büyüme beyaz bir Fransız " olmasına rağmen ırkçılıkla arası hiç de hoş olmayan Virginie , bir an için onu terk edip uzaklaşınca tek başına kalan Bill , atladığı bir taksi ile Akim'in yaşadığı söylenen mülteci gettosu Kalliste'ye gitse ve orada aradığı Akim'i bulsa da şimdilik , yüzü gözü dağılıncaya kadar yediği dayak ile yetinmek zorunda kalır .
Dakika 56. .
Geride , içinde pek çok sürpriz gelişmeyi barındıran 83 dakikalık bir bölüm daha mevcut .
Filmin ağır topu Matt Damon , yine her seferinde olduğu gibi kendine yakışan bir performans sergilerken , gereğinden uzun olduğunu düşündüğümüz süresi , 20 milyon dolarlık bir bütçe ile çekilen filmin en büyük handikapını oluşturuyor .
Eğer sözünü ettiğimiz bu handikapa takılanlardan değilseniz , bolca " insani mesaj " da içeren bu filmde bizden size " bol keyifli " seyirler ,
