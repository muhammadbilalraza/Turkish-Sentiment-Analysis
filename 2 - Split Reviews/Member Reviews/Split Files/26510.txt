Mike Leigh , kendisi ile yapılan bir görüşmede , Marksist bir altyapısı olmadığını , çok genel olarak liberal - solcu sayılabileceğini söylüyor .
" Aynı memleketten olduğum Ken Loach'un aksine filmlerimi çekerken belirgin bir politik gündemim yoktur " diyor .
Bunu yazıyorum çünkü Leigh'den sınıfsal eleştiri bekleyenler , bunu bulamayınca beğenmeyenler olabiliyor .
Leigh'in filmlerinde bazı meseleler toplumsal adaletsizliğe gelip dayanabiliyor gerçekten .
Ancak asıl konu o değil .
Mike Leigh filmlerinde iki tür insan var .
Bir yanda , gerçekten alt sınıftan olan ancak bu talihsizliklere karşın , gerçekçi ölçütler doğrultusunda kendisinin ve aile fertlerinin , komşularının , tanıdıklarının hayatını güzelleştirmeye çalışanlar var .
Diğer yanda ise daha iyi toplumsal koşullarda olmalarına karşın , ne kendilerine , ne de çevrelerine bir hayrı dokunmayanlar .
Ve , bu insanlar , gerçek hayatta olduğu gibi birbirleriyle etkileşim halindeler .
İşte Mike Leigh bu etkileşimlerin filmini yapıyor .
Yönetmen , insanlar arasındaki bu farklılığın kaynağını , ekonomik ya da toplumsal bakımdan somut tek bir sebebe bağlamıyor .
Filmde bir tür talihten , hayatın daima iyi davranmadığından bahsediliyor .
Filmin en ağır topu , " hafifmeşrep "
" Mary Teyze " .
Bir zamanlar çok hoş , çok alımlı bir kadınken , yaşına göre hala öyle olmasına karşın , bu ona yeterli gelmiyor .
Geçmişinde pek çok hayal kırıklığı olmasına rağmen , Mary , hala gençken davrandığı gibi davranıp , daha iyi sonuçlar almayı bekliyor .
Kimi zaman gerçekler kaçamayacağı kadar ağır gelince alkole sığınıyor .
Mary elindekilerin kıymetini bilmiyor .
Mesela ne bahçesine , ne giysilerini ayırmaya , ne de bin bir zorlukla aldığı arabaya ilgi gösteriyor .
Filmin başında mutsuz bir kadın vardı ya , uykusuzluk çekiyordu .
O ne istiyordu mutlu olmak için ? “Farklı bir hayat” .
İşte Mary de farklı bir hayat istiyor ama nasıl yapacağını bir türlü öğrenememiş .
Küçük , kırmızı bir araba alırsa farklı bir hayatı olacağını düşünüyor .
Ama olmuyor işte , araba hayattaki her şey gibi bakım istiyor , özen istiyor .
Ciddi bir iş .
Bunu anlayınca Mary durumu kabullenip başa çıkmak yerine , 650 pounda aldığı arabayı 20 pounda satmayı tercih ediyor .
Mary'nin bir sorunu da , toplumsal ilişkilerin doğasını , her şeyin bir biçimde karşılıklı olması gerektiğini anlayamamış olması .
Bazı basit kuralları düşünemiyor .
Misafirliğe gittiğinde yeni doğmuş bebeğin yanında sigara içmek istersen , masada sohbet edecek kimseyi bulamazsın .
En yakın arkadaşının oğluna göz dikip , “gelinine” kötü davranırsan seni bir daha evlerine çağırmaz , bahçede yetiştirdikleri domateslerinden ikram etmezler .
Mary bunları anlayamıyor .
Yine de onu öylece ne halin varsa gör diye bırakıp gidemiyoruz .
Sıkıca bir sarılmak , sıcak bir çorba ikram etmek , başını okşayıp sen anlat biz dinleriz üzülme demek istiyoruz .
Film Mary’i umursamamızı sağlıyor .
İçimize suluboya resim gibi belli belirsiz , yumuşak ama dokunaklı , anlamlı fırça darbeleriyle çiziliyor .
Filmden sonra kendimize , çevremize , ailemize daha farklı gözlerle bakmaya başlıyoruz .
Hayatımızı karakalem ya da yağlıboya bir resim gibi yaşamayı bırakıp , daha ince , daha yumuşak hislerin peşine düşmek için ilham alıyoruz .
Film , hayatın zevklerini zirvelerde , uçlarda , yalnız başımıza değil de , buluşmalarda , birleşmelerde , kaynaşmalarda bulmaya teşvik ediyor .
Bu yüzden bence bir başyapıt .
