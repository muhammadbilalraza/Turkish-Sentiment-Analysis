Senaryosu , Darcey Bell’in 2017 tarihli aynı isimli romanından uyarlanarak Jessica Sharzer tarafından yazılan “A Simple Favor” , Paul Feig’in yönetmen koltuğunda oturduğu gizem ve gerilim dolu " değişik " bir komedi …
Yaklaşık 20 milyon dolarlık bir bütçeyle çekilerek 14 Eylül 2018 tarihinde vizyona giren filmin , 5 Aralık 2018 tarihine kadar ki gişe hasılatı tamı tamına 92,7 milyon dolar …
Hikâyesi , “Gone Girl” ( 2014 ) ve “The Girl on the Train” ( 2016 ) filmlerine de benzetilen “A Simple Favor” ın , 7.1 / 10 ( 28.628 oy ) ve 3.9 / 5 ( 4.177 oy ) olan IMDB ve Rotten Tomatoes izleyici puanı ortalamalarıyla 6.9 / 10 ( 203 yorum ) ve 67 / 100 ( 40 yorum ) olan Rotten Tomatoes ve Metacritic yorum ortalamaları , gönül rahatlığıyla oturup izleyebileceğimiz bir film ile karşı karşıya olduğumuzu söylüyor gibi …
O nedenle , gelin isterseniz , her zamanki gibi önceliği yine oyuncu kadrosuna vermek suretiyle bu filme biraz daha yakından bakalım …
Evet , “A Simple Favor” , en başta da vurguladığımız gibi gerçekten de oldukça " değişik " bir film …
O , ne tamamen bir gerilim ne de tamamen bir komedi …
Yani tam da , isteyenin dilediği parçaya çatal sallayabileceği , dumanı tüterken ortaya karışık olarak sunulan sımsıcacık bir ızgara gibi …
Ki , sanıyoruz onu gişede ilgi çekici kılan da bu yanı olmuş zaten …
Şimdi şu “ortaya karışık ızgara” nitelemesinden sonra kimileri , “Ne yani olmamış mı demek istedin ? ” diye soracak olurlarsa da yanıtımız : Kocaman bir , " Kesinlikle hayır ! " olacak .
Hatta doğrusunu isterseniz , bu filmi izlerken geçirdiğimiz sürprizlerle dolu 117 dakikanın tamamından büyük bir keyif aldığımızı dahi söyleyebiliriz …
Tabii bundan naçizane kastımız ; bu filmi , bir başyapıt olarak ilan etmek de değil …
Söylemeye çalıştığımız şey sadece , karşımızdakinin insanı sıkmayan hoş bir seyirlik olduğu …
Özellikle de , başta Stephanie Smothers ve Emily Nelson karakterlerini büyük bir başarıyla canlandıran Anna Kendrick ile Blake Lively’nin performansları olmak üzere bütün kadronun çıkardığı özenli iş dikkate alındığında …
Elbette teknik ekip için de aynı olumlu ifadeleri kullanmak pekâlâ mümkün …
Zira onlarında yeterince iyi bir iş çıkarttıkları apaçık ortada .
Sonuç olarak , büyük bir ilgi ve beğeni ile izlediğimiz harika müzikleriyle de dikkat çeken bu film için puanımız 3 önerimiz ise , olumsuz yorumların hiçbirine aldırmadan “bir şans vererek izleyin” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 11 Aralık 2018 günü saat 03.28’de yazılarak paylaşılmıştır .
