Senaryosunu da , aynen " The Gentlemen " da ( 2019 ) olduğu gibi Ivan Atkinson ve Marn Davies ile beraber yazan Guy Ritchie'nin yönetmen koltuğunda oturduğu “Wrath of Man” , art arda gelen flashback geçişleriyle konuyu derinlemesine işleyerek , izleyenin ilgisinin dağılmasını engellemenin yanı sıra hiç bir ayrıntının havada bırakılmadığı bir aksiyon gerilim olarak çıkıyor karşımıza .
Yeter ki ; atıştırmalıklarınız eşliğinde , anlatılanlar ile ilişkilendirilmiş bölüm başlıkları halinde kurgulanmış olan filmi izlerken biraz sabır gösterin .
Gelin isterseniz , " Karanlık Bir Ruh " adındaki ilk bölüm ile yorumumuza başlayalım .
Film , silahlı ve maskeli bir grubun bir kamyonu soyarak araçtakileri öldürdükleri kanlı bir soygun ile başlar ve böylelikle de kendimizi birden bire , zırhlı para kamyonlarına Los Angeles sınırları dahilinde silahlı koruma hizmeti veren Fortico Güvenlik şirketinde buluveririz .
Müşterilerinin çoğunluğunu , perakende mağazalar , marihuana klinikleri , kumarhaneler ve özel bankaların oluşturduğu bu Fortico Güvenlik'te işe alınması planlanan ve kısaca " H " olarak tanımlanan Patrick Hill ( Jason Statham ) , Haiden " Mermi "
Blaire ( Holt McCallany ) tarafından değişik testlere tabi tutulacaktır .
Bu testleri , " ucuz bir numara " ile %70 lik bir başarı oranıyla ucu ucuna geçebilen H nihayetinde kendini , dikkat çekmeden içerideki köstebeği bulabileceği Fortico'ya atar .
Orada ilk tanıştığı isimler de , " Hollow "
Bob Martin ( Rocci Williams ) ile " Boy Sweat "
Dave Hancock'tur ( Josh Hartnett ) .
Ki , DB bankasından 2 milyon dolar alıp taşıyacakları ilk görevine de H , Dave ve Mermi ile birlikte çıkar .
Ancak her nedense , H ile John'un ( Alex Ferns ) frekansları pek uyuşmaz .
Neyse .
İkinci günkü görevde H ile Dave , içinde 2,5 milyon dolar bulunan kamyonda beklerlerken , Dave'in telsizine Mermi'yi ellerine geçirmiş olan soygunculardan , kamyonu sürmelerini isteyen bir mesaj gelir .
Yoksa Mermi'yi öldüreceklerdir .
E tabii , söz konusu kişi H olunca , o altı soyguncunun tamamını birden tek başına haklar .
Soruşturma için gelen FBI Ajanları Hubbard ( Josh Cowdery ) ve Okey ( Jason Wong ) H'ye , iki Fortico çalışanı ile sivil bir gencin de öldürüldüğü bir önceki soygunun videosunu izleterek ondan , kendilerinin başına gelen ile bir bağlantısı olup olmadığını öğrenmek isterler .
Aslında çok fazla şey vardır ama " Yok " diyerek geçiştirir H , o an .
Ardından da yöneticisi Terry ( Eddie Marsan ) tam da H'yi prosedürler gereği masa başı bir göreve almak üzereyken , olaya müdahil olan Fortico'nun patronu Blake Halls ( Rob Delaney ) H'nin , yeniden sahalara dönmesini sağlar .
Yalnız Ajan King ( Andy Garcia ) ile diğer FBI Ajanları Hubbard ve Okey arasında geçen telefon konuşmasından , henüz kim olduğunu net olarak bilmesek de , gerçekte sıradan bir koruma olmadığını öğreniriz H'nin .
Üç Ay Sonra .
H ile Mermi , bir kez daha soyulma teşebbüsü ile karşı karşıya kalırlar .
Fakat H'in suratında sanki " karanlık bir ruh " görmüş olan soyguncular , yürüyerek olay mahallinden kaçıverirler .
Son derece " sıra dışı ve şaşırtıcı " olan bu durum , Mermi ile Dave'in ezberlerini bozarken H'in gözü de , şüphe duymakta olduğu Dana Curtis'in ( Niamh Algar ) üzerine dönmüştür .
Yeri gelmişken , H'yi tamamen bir efsaneye dönüştüren bu olayın perde arkasının , ilerleyen bölümlerde aydınlanacağını belirterek devam edelim .
" Kavrulmuş Toprak " .
Beş Ay Önce .
H'nin tatil için yanına gelen ve filmin en başındaki kanlı soygunda , " talihsiz " bir biçimde öldürülen oğlu Dougie ( Eli Brown ) ve ekibindeki çalışma arkadaşları Mike ( Darrell D'Silva ) , Brendan ( Cameron Jack ) ve Moggy ( Babs Olusanmokun ) ile tanışırız .
Hani , sarhoş sürücünün birinin çarptığı Brendan'ın motosikleti hurdaya dönmeseydi muhtemelen H , Brendan'ın görevini üstlenmek zorunda kalmayacak ve oğlu da , deli bozuk bir psikopatın elinden pisi pisine hayatını kaybetmeyecekti .
Bu olaydan tam üç hafta sonra .
Aynı çatışmada kendisi de altı kurşun ile yaralanmış olan H , gözlerini bir hastanede açar .
Kendisini terk eden karısı Jane'e ( Eve Macklin ) göre oğulları Dougie , H'nin sorumsuzluğu sonucunda hayatını kaybetmiştir .
Bardağı taşıran bu son olay , yani oğlunun ölümü aynı zamanda Ajan King'den içinde şüphelilerin isimlerinin bulunduğu kara listeyi alan H için , intikam saatinin başlangıcıdır da .
Dakika 48. .
Eminiz Guy Ritchie ve Jason Statham adlarını duyduklarında heyecanlanan sinemaseverler , silahlı çatışmanın dibine vurulduğu , görsel efekt ve sağlam bir koreografi ile de desteklenmiş dublör performanslarıyla süslenmiş olan bu filmi kesinlikle kaçırmayacaklardır .
Keyifli seyirler ,
