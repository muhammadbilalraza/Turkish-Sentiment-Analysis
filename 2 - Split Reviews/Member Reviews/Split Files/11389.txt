Fragmanına göre filmi eleştirecek olursam , eleştirilecek dünya kadar yönünü bulur ve puanını kısıtlı tutardım .
Ancak filmi çıktığı gün izlediğimde bir kez daha bir filmin fragmandan ibaret olmadığını gördüm .
Çıktığı gün izlediğim için de zaten yorum okuyup gitme fırsatım olmadı , iyi de oldu .
Film öncelikle konusu itibari ile sıradan bir " Doğu " konusu olsa da senaryoya dökümü oldukça başarılı .
Oyuncu seçimlerine bakacak olursak , 2-3 doğuyu yansıtmayan oyuncu dışında iyiydi .
Oyuncuların rollerini yaşamasına bakacak olursak ortalamaydı diyebilirim .
Sahnelerle ilgili eleştirime başlamadan şu bilgiyi de vermek istiyorum .
Çekimler Doğu'nun herhangi bir yerinde değil , onun tamamen batısı olan Köyceğiz / Muğla'da çekildi .
Bana göre bu filmin büyüsüne az da olsa gölge düşürüyor .
Hakkari'de olan sıkıntılı durumlardan dolayı orada çekim elbette yapılamaz ancak oranın topraklarına daha uygun bir alan seçilebilirdi .
Belki de en uygun topraklar burasıdır bilemem , eleştirimin bu kısmı üstü açık bir kısımdır .
Filmin en beğendiğim özelliklerinden birisi de sahneler ve renklerdeki canlılık .
Görüntü yönetmenine burada aslan payı olmasa da büyük bir pay vermek gerekir .
Onun dışında müzik seçimleri için kurgucunun elini sıkmayı ihmal etmek bizim hatamız olurdu .
Filmin bir diğer güzel özelliği - ki bu , son yıllarda çıkan Türk komedi filmlerini düşündüğümüzde bir tık daha öne çıkıyor - dram filmi olmasına rağmen içinde barındırdığı güldürü ögeleri , ortalama Türk komedi filmlerinden bile çok daha başarılı ve sık rastlanır cinsten .
Bunda Yılmaz Erdoğan etkisinin bulunması , durumu çok daha doğal kılıyor .
Sonuca bağlayacak olursak , filme puanım 8 / 10. Siyasi görüşlerini , ideolojilerini sanatına zerre kadar yansıtmayan Erdoğan'ın bu filmine ön yargılı yaklaşıp gitmeyenler , çok şey kaybederler .
