Ferdi Tayfur’un çalıntı iddiaları bir kenara bırakılırsa , Ata Demirer’in senaryosunu yazdığı Berlin Kaplanı’nda , Berlin’de birlikte meteliğe kuruş attığı antrenörü Cemal’den ( Tarık Ünlüoğlu ) başka kimsesi olmayan Ayhan Kaplan ( Ata Demirer ) boksör ve koruma olarak ekmeğini çıkarmaya çalışırken başına gelen komik olaylar işleniyor .
Zülfü Livaneli Sevdalım Hayat’ta Almanya’nın kokularına alışamadığını , karanlık bakışlı " Türk - Alman köylüleri " dediği insanlarını sevmediğini yazar .
Ayhan Kaplan ise aydınlık bakışlı bir Alamancı ; film ise Kemal Sunal filmleri tadında bir kaybedenin kazanma hikâyesi bana kalırsa .
Saf ve temiz kahramanımız gurbette şikeler , tehditler , borçlarla boğuşadursun Antalya’daki salaş bir otelin sahibi hafızasını yitirir ve kızıyla damadı milyon dolarlık oteli fırsatçı emlakçıya satmak isterken arazinin yarı hissesinin çocukluğundan beri görmedikleri Ayhan Kaplan’a ait olduğunu görürler .
Ayhan’ın Antalya’ya gelmesiyle hikâye eksen değiştirir .
Bir kaybedenin aşkı , aileyi ararken kendini ve hakça bir adaleti bulmasıyla bol şekerli modern bir Yeşilçam komedisine dönüşür .
Film seyircisini kırmaz , ona istediği sonu verir : kaybedenler de doğruluktan ayrılmadıkları sürece bir gün kazanacaktır .
Kötülük düşünenler varsa er geç doğru yola girecektir .
Birçoğumuzun Avrupa Yakası’yla tanıdığı , Demizkubuz’un sabırsızlıkla beklediğim yeni filminde oynayacağı için Yalan Dünya’da bu durumu sıkça espri konusu yapılan Nihal Yalçın , filmde Elvan karakterini canlandırıyor .
Enişte Necati Bilgiç’i filmde görmek ise bende Teyzem ve Arabesk’ten gelen bir geçmiş esintisi yarattı .
Filmin yönetmeni Hakan Algül ise hatırlayacağınız gibi , Döngel Kârhanesi ( 2005 ) , Eyyvah Eyvah ( 2010 ) ve Eyyvah Eyvah 2 ( 2011 ) gibi keyifli işlere imza atmıştı .
Ata Demirer , yeni filmiyle yine bizleri güldürmeyi başarıyor .
Yarattığı boksör karakteri inandırıcı ve sevimli .
Eyyvah Eyvah serilerindeki müziği , sadeliği , kaliteyi aramayacaksanız ve mazlum bir Alamancı’nın tatlı şivesine , müthiş komik panik atak sahnelerine , Antalya doğasında aşkı ve aileyi arayışının yumuşak öyküsüne dalacaksanız Berlin Kaplanı iyi bir seçim .
Film , Yeşilçam komedi geleneğine göz kırpıyor ve izleyicileri topluyor .
