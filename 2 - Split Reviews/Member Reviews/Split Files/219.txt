Bazı filmler vardır ki öyle ustalıkla örülmüş bir örümcek ağının güzelliğine sahip olur , işte bu filmde tam anlamıyla bu cümlenin karşılığını yansıtıyor bana göre .
Belki sinemanın usta bir çok yönetmeninin jenarasyonunun sonrasında doğduk ama bizim jenerasyonumuzun dahisi olan Christopher Nolan'a yetiştik .
Ve Ünlü yönetmenin ince ince her noktasında uğraştığı bu baş yapıtı ile ihya olduk .
Filme gelince usta işi bir bilimkurgu nasıl yapılıra en iyi örneklerden biri olmuş .
Kaliteli diyaloglar , Görsellik , Sunum ve bana göre bir filmi film yapan iki önemli etken olan " Senaryo ve Oyunculuk " bu filmde vücut bulmuş .
Çok da uzakta olmayan bir gelecekte insanoğlunun yaşayacağı muhtemel sonun bize nelere mal olacağını dikkatle izlerken belki de filmin en can alıcı noktası ile yüz yüze kalıp içiniz titreyecek .
Bir bilim kurgu - fantastik filmde " sevgi " denilen insani değerin bir insanlığı nasıl kurtarabildiğine en iyi örneklerden biri olacak .
Ve bunun neden bilim ile açıklanamayacağını kendi gözleriniz ile göreceksiniz .
Christopher Nolan'ın yazar ve yönetmen koltuğunda ortaya harikalar çıkardığı filmde Matthew McConaughey ve Anne Hathaway ise usta oyunculukları ile sizi koltuğunuza çivileyecek .
Konu zaman ve uzay olunca da bir çok filmde olduğu gibi bu filmde de etkileyicilik hat safhada ama bir o kadar da teknik olarak anlatılanların önemi orada ortaya çıkıyor .
Çünkü anlatılanları eğer dikkatli dinlemez iseniz filmin size karışık gelmesi çok olası .
Ama yine de söylemem gerekli , standart sinema izleyicisi için repliklerin çok fazla ağır olması muhtemel .
Bunun nedeni ise filmin yapım aşamasında bir çok bilim adamı ve bilimsel veriden yararlanılıp teoride kanıtlanmış ve kanıtlanmaya yaklaşılmış olan her veri filmde kendine yer edinmiş olması .
O yüzden kimseden bir fizikçi ya da kuantum mekaniği konusunda usta bir bilim adamı performansı beklememeliyiz .
Sonuçta bir bilim kurgu seyrediyorsunuz ve filmin sonunda sizden atomu parçalamanız beklenmiyor .
Anlatılanı zaten en son sahneden çok açık şekilde veriyor .
O kısım geldiğinde ağzınızdan " vay bee " lafı çıkmıyorsa bence ikinci bir kez ve bu sefer atladığınız her repliği tekrar okuyarak , gerekirse başa sararak bir daha izleyin derim .
Film konusu gereği çoğu fantastik - bilimkurgu filmde olan zaman , uzay , insanlığın sonu vb. konuları içinde barındıran , aksiyonu nispeten ortada olan ve bunların birbiri içine geçmiş bir çok sahnesi ile sizi bir çok kere şaşırtıyor .
Ama bu " karmaşık " gibi görünen yapı bazı insanların filmden istediklerini bulamamasına neden olacak kadar teknik gelebilir kendilerine .
Ki burada filmi izleyen iki grup oluşuyor haliyle .
Biri filmin anlatmak istediğini anlayan ya da anladığını iddia eden grup , diğeri de filmin saçmalık olduğunu düşünen ve de savunanların " filmi anlamadınız " diye itham ettikleri diğer grup .
Kabul etmek gerekirse yapısı gereği teknik dili olması gereken en anlaşılır seviyede olan film tam anlamı ile bir baş yapıt ama sinema izleyicisinin hepsi belli standartlara sahip bir izleyici kitlesi değildir hiç bir zaman .
Standart izleyici ile uzun süredir film izleyip sadece seyir değil , seyir sonrası konuya kafa yoran , araştırmalar yapan , tartışan sinema seyircisinin kapışması da biraz garip .
O yüzden filmi beğenmeyen arkadaşları " Sen ne anlarsın zaten , git şunu izle git bunu izle " gibi şeylerle ezmeye yada yaralamaya gerek yoktur .
Söylenecek bir çok şeyin eksik kalacağı bu yapımı şiddetle tavsiye ederken sakin kafayla mümkünse " Telefonunuz kapalı : ) " tüm dünya ile bağlantınız kopuk bir şekilde hiç ara vermeden izlemenizi öneririm . " Ya beklediğinizin ötesinde bir dünya bulacaksınız ya da olduğunuz dünyanın sınırları içinde sıradan bir film izlemiş olarak yerinizden kalkacaksınız . Benim puanım 10 / 9. "
