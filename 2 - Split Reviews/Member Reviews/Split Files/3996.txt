İtalyan yapımı " Perfetti Sconosciuti " filminin Türkiye uyarlaması olan Cebimdeki Yabancı'nın yönetmeni Serra Yılmaz'dır .
- Bir grup eski arkadaş bir akşam ev yemeğinde toplanırlar , aralarında sohbet etmeye başlayan arkadaşlardan bir süre sonra birisi konuyu cep telefonlarına getirir , karakutumuz haline gelmiş telefonlar üzerinden bir oyun isteği atar ortaya .
Oyuna göre yemek boyunca telefonlar masada kalacak ve gelen mesaj , aramaları masadaki herkes görecektir .
Aralarındaki ilişkinin güveninin sağlam olduğunu ve saklayacak birşeylerinin olmadığını söyleyenler kabul eder .
Gelen her mesaj ve arama karakterlerin çözülmesine ve saklanan çoğu şeyin açıklanmasına , ilişkilerin seviyesini tartışmaya sürükler .
Gerçekten saklayacak birşeyleri yok muydu ?
Yoksa çaresizce blöf mü yapıyorlardı ?
- Sakin başlayan film , arkadaşların yemek masasına oturmasıyla ufak tefek taşlamalarla gergin bir ortama doğru sürükleniyor , karakterlerin aralarındaki ilişkilerin , kendi içlerinde ve telefonlarında sakladığı gizli dünyalarının , hislerinin normal yaşantılarının ne denli sahte ve yapmacık olduğu gözümüze sokuluyor .
Günümüz ilişkilerine dair açık mesajlar veriliyor .
Yanımızdan ayırmadığımız cep telefonlarımızın içinde yabancı ve yabancılar taşıdığımız aşikar bir gerçek olduğunu düşünüyorum .
Filme kara - mizah olarak kesinlikle bakamam , tamamıyla gerilmemiz için uygun bir film .
Tek mekanda geçen filmleri sevdiğim için oyuncu kadrosu ne kadar zengin olursa olsun önemseyemiyorum .
Geçen diyaloglar , kurgu , sinematografi daha ön planda duruyor benim için .
Kullanılan ışık ve kamera açılarını gayet düzgün buldum .
Kurguda ufak tefek can sıkan tekrarlar olmasa daha tatlı olurdu diye düşünüyorum .
Türk sinemasına bir tempo ve farklılık kattığı için mutluyum .
- Filme kesinlikle kız arkadaşımla gitmek istemezdim .
( Filmin sonunu bu cümleme bağlayabilirim sanırım . )
