Senaryosu Dario Argento ve Daria Nicolodi tarafından “Suspiria” ( 1977 ) için yazılmış orijinal senaryodan esinlenilerek David Kajganich tarafından yazılan “Suspiria” , Luca Guadagnino’nun yönetmen koltuğunda oturduğu “bir yeniden canlandırma faaliyetidir … ”Prömiyeri , 1 Eylül 2018’de Venedik Film Festivalinde yapılan 20 milyon dolar bütçeli bu filmin , 6.8 / 10 ( 60.780 oy ) ve 3.6 / 5 ( 2.725 oy ) olan IMDB ve Rotten Tomatoes izleyici puanı ortalamalarıyla 6.9 / 10 ( 325 yorum ) ve 64 / 100 ( 56 yorum ) olan Rotten Tomatoes ve Metacritic yorum ortalamaları , her ne kadar oylamaya katılan izleyici ve eleştirmen sayısı çok yüksek olmasa da umulandan daha az ilgi gören bir filmle karşı karşıya olduğumuzu söylüyor gibi …
Yine de gelin isterseniz , gerçekte neler olup bittiğini anlayabilmek için , her zamanki gibi önceliği oyuncu kadrosuna vermek suretiyle filmimize biraz daha yakından bakalım ve ilk olarak da böyle bir yeniden canlandırma faaliyetine gerek var mıydı onu tartışalım …
Ancak gerek filmin yorumuna ve gerekse de “böyle bir yeniden canlandırma faaliyetine gerek var mıydı” tartışmasına geçmeden , bu filmi doğru okuyarak doğru yorumlayabilmek için 1977 tarihli orijinal “Suspiria” nın muhakkak seyredilmiş olması gerektiğini söyleyelim ve başlayalım …
Ve girişi de “böyle bir yeniden canlandırma faaliyetine gerek var mıydı” sorusunu yanıtlayarak yapalım …
Evet vardı …
Zira bu film , 1977 tarihli orijinal “Suspiria” nın hikâyesinin “copy – paste / kopyala – yapıştır” şeklindeki birebir bir yeniden canlandırması olmaktan çok o filmde anlatılan hikâyenin yepyeni bir yorumu olarak çıkmış karşımıza …
Peki , bunu nereden anlıyoruz ?
Elbette ki filmin senaristi Kajganich’in , Almanya’daki Marcos dans akademisinde eğitim alan bir Amerikalının ( Susie Bannion ) gözünden faşizmin yeni türünün analizine odaklanmasından …
2018 tarihli bu yeni hikâyede , Almanya’daki Marcos dans akademisi faşizmin mabedi olurken , Madame Blanc , Helena Markos , Miss Tanner ve diğerleri de bu yeni nesil faşizmin liderleridirler artık …
Bunu yaparken de Kajganich , Andreas Baader ve Ulrike Meinhof’un lideri oldukları RAF ( Red Army Faction / Kızıl Ordu Fraksiyonu ) örgütü ile bu örgütün hapisteki üyelerini kurtarmak amacıyla Filistin Halk Kurtuluş Ordusu gerillalarınca 13 Ekim 1977’de kaçırılan Lufthansa uçağına yapılan Mogadişu baskınını ve dönemin diğer siyasi haberlerini filmin senaryosuna taşımaktan kesinlikle çekinmemiş …
Hâlbuki 1977 tarihli ilk “Suspiria” da Dario Argento’nun dönemin siyasi atmosferini beyazperdeye taşımak gibi bir kaygısı kesinlikle yoktu …
Tabii ki , iki “Suspiria” arasındaki farklılıklar sadece bununla sınırlı değil …
1977 tarihli ilk “Suspiria” da Marcos dans akademisi karşımıza kıpkırmızı bir bina olarak çıkarken , yeni “Suspiria” da aynı bina birdenbire mermer sütunlarla kaplı eski bir yapıya dönüşüyor …
Aynı şekilde , yeni “Suspiria” da görme engelli piyanist Daniel ( ve dolayısıyla onun rehberi olan kurt köpeği ) gitmiş yerine makara bantlı teypler gelmiş …
Her iki filmde ortak olan tek şey ise sürekli yağan yağmur …
Aslında bu film hakkında konuşulacak daha pek çok şey var …
Fakat bir yerde de noktayı koymak gerekiyor …
Sonuç olarak , 1977 tarihli “Suspiria” dan daha farklı bir lezzet içeren bu film için puanımız 3.5 , önerimiz ise yapılan olumsuz eleştirilere kulak asmadan izlemeniz şeklinde olacak …
Keyifli seyirler …
