Senaryosunu , Christine Lavaf ve Fritz Böhm'ün hikayesi üzerinden Will Honley , Maria Melnik , Daniel Tuch ve Oren Uziel'in kaleme aldıkları " Escape Room : Tournament of Champions " ; serinin ilk filmi " Escape Room " daki ( 2019 ) gibi Adam Robitel'in yönetmen koltuğunda oturduğu bir aksiyon - gerilim filmi olarak geliyor karşımıza .
Hemen söyleyelim , son derece başarısız bulduğumuz ilk filmin senaristlerinden Maria Melnik dışındaki tüm yazım ekibi , bayağı bir güçlendirilerek değiştirilmiş bu filmde .
Böyle olunca da , hani neredeyse genel konsept ile başrol karakterleri Zoey Davis ( Taylor Russell ) ve Ben Miller ( Logan Miller ) dışındaki hemen herşey de olumlu anlamda değişivermiş .
En azından , puan olarak 2 verdiğimiz ilk filmin bir tık üzerine çıkmış .
İşte o yüzden de ; görsel efektlerde , BlackGinger yerine Spin VFX'in teknik kadrosunun tercih edildiği 15 milyon dolar bütçeli bu film için de sinema salonlarını , " gereğinden büyük beklentilere kapılmadan " doldurmanın çok daha anlamlı olacağının düşünüyoruz .
Bu kısa girişin ardından ; gelin isterseniz , 95 dakikalık " Extended Cut / Genişletilmiş " versiyonunu izlediğimiz bu filme biraz daha yakından bakalım .
Yıl 2003. .
Minos şirketinin patronu ve baş tasarımcısı Henry ( James Frain ) , küçük kızları Claire'i de alarak kendisinden boşanmak isteyen karısı Sonya'yı ( Tanya van Graan ) , sauna da tuzağa düşürerek ortadan kaldırır .
Derken , günümüzdeyiz .
Serinin ilk filminde Minos'ın elinden bin bir zorlukla kurtulmayı başaran Zoey , şimdi hayatını kurtardığı diğer mağdurlardan Ben'in de yardımıyla , Henry ve ekibini durdurmak üzere New York Kentine doğru otomobil ile yola koyulacaklardır .
Zira yaşadığı ağır travma nedeniyle Zoey , uçağa binememektedir .
Gerçi rüyalarında sıklıkla kabuslar gören Ben'in durumu da çok daha iyi değildir .
Neyse .
Bizim iki kafadar , iki günlük bir yolculuğun ardından nihayet , Minos'ın harabeyi andıran merkezine yeniden ulaşırlar .
Orada kendilerini , Zoey'nin ana yadigarı kolyesini çalmak suretiyle peşinden koşturarak metro istasyonundaki trenin bir vagonuna kadar sürükleyecek olan bir serseri ( Matthew Esof ) beklemektedir .
Ki bu " vagon " sadece , Zoey ile Ben'in değil daha önce de Minos tarafından kaçırılan Rachel Ellis ( Holland Roden ) , Brianna Collier ( Indya Moore ) , Nathan ( Thomas Cocquerel ) ve Theo'nun ( Carlito Olivero ) içine düştükleri yeni ( ilk ) kapanlarıdır aslında .
Bir kez daha Minos'ın elinden kurtulmak için yapacakları tek şey , sağa sola serpiştirilmiş ip uçlarını tespit ederek önlerine konulan bulmacayı çözmektir .
Dakika 33. .
Geride , adı konulmamış birbirini izleyen ; " banka " , " plaj " , " asit yağmuru " ve üçüncü bir devam filmine de konu olacağını tahmin ettiğimiz " Claire "
( Isabelle Fuhrman ) karakterinden oluşan hikayelerin anlatıldığı 62 dakikalık bir bölüm daha mevcut .
Altı gencin , amansız bir ölüm - kalım savaşı verdikleri , sürpriz bir finale de sahip olan bu film için puanımız 2,5 önerimiz ise , " tadını çıkartmaya bakın " şeklinde olacak .
Keyifli seyirler ,
