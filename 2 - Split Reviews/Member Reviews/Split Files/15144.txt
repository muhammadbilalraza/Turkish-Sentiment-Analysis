The Accountant , zor bir geçmişe sahip olan ama aynı zamanda da normalin üstünde zekası olan , autizmli bir muhasebeci Christian Wolff'a değiniyor . Wolff , muhasebecilik işinde çok başarılıdır ve aynı zamanda da onun kimsenin bilmediği başka bir tarafı vardır ; çok tehlikeli suikastçilerle ve teroristlerle de iş birliği yapıyordur ve Wolff'un da başarılı yetenekleri vardır .
( Filmin konusunu yarıda kesmiş gibi oldu ama film hakkında hiçbir spoiler vermek istemiyorum . Film hakkında bunları bilmeniz yeterli olur benceBu film hakkında çok heyecanlıydım çünkü filmin yönetmeni Gavin O'Connor'un çok başarılı bir yönetmen olduğunu düşünüyorum . Ayrıca filmin konusu da çok ilgi çekici gelmişti . Oyuncu kadrosunu da unutmamak gerek . Peki bu film beklentilerimi karşıladı mı ? Kesinlikle . The Accountant'ı kolayca Unbreakable gibi bir filmle karşılaştırabiliriz aslında . İki filmin de sıra dışı bir anti - kahramanı var ve olaylar silsilesi her ne kadar bilindik olsa da , bu filmler kendi tarzlarını yansıtarak konuyu çok özgün bir hale getirmeyi başarıyor . The Accountant , bunu kolayca yapmış . Eğer alışılmış , herkesin bildiği bir film deneyimi bekliyorsanız , hayal kırıklığına uğrayacaksınız . Çünkü The Accountant , senaryosundaki bilindik yerlere rağmen son zamanlarda gördüğüm en orijinal ve en etkileyici filmlerden birisi . Oyunculuklardan başlayalım . Bu filmdeki oyunculuklar aklımı başımdan aldı . Her bir oyuncunun verdiği performans , beklentimin çok daha üstündeydi . Ben Affleck , kariyerinin en iyi performanslarından birisini vermiş bu filmde . Autizme sahip karakterini kusursuz bir derecede canlandırmış . Onun karakteri Wolff'u izlerken , Affleck'den hiçbir iz bulamadım . Görünmez olmuş gibiydi ! Ayrıca yardımcı oyuncu kadrosundan Anna Kendrick ve J. K. Simmons da beni epey şaşırttı . Senaryodaki büyük rolleriyle birlikte bu filme bambaşka bir hava katmışlar . Çok başarılıydılar . Eğer Jon Bernthal , bu yıl Daredevil'da Punisher'ı canlandırmasaydı , The Accountant'daki performansını kariyerinin en iyi performansı olarak görecektim . Bernthal , bulunduğu her sahneyi çalmayı başarmış ve eşsiz bir performans göstermiş . Özellikle de Affleck'le birlikte karşılıklı olduğu sahnelerde resmen parlamış . Benim için filmin en büyük sürprizi Bernthal'dı . Ayrıca filmin editleniş tarzını da sevdim . İlgi çekici flashbackler ve karakterlerle bu film seyirciyi dinç tutmayı başarıyor . Her ne kadar filmin ilk yarısı biraz yavaş ilerlese de ( gerçi bu sahneler çok önemli olduğundan sizi pek sıkmıyor ) , ikinci yarıdaki aksiyon ile dramın karışımı , her şeyi daha etkileyici bir hale getiriyor . Eğer filmi izlerken sabırlı olursanız , sonuçtan pişman olmayacağınıza eminim . Bir de filmin autizm konusunu işlemesini de epey takdir ettim . Bu aralar autizmi işleyen pek film göremiyoruz ve bu film de , bu konuyu oldukça gerçekçi ve ilgi çekici bir şekilde ele almış . Bunun dışında filmdeki olumsuz yanlara gelirsek , senaryoda - özellikle de flashbacklerde - geçen bazı sahnelerin gereğinden fazla üzerine gidildiğini düşünüyorum . Filmde rahatça silinebilecek sahneler vardı ve de bazı durumların çok çabuk geçiştirildiğini düşünüyorum . Ama genel anlamda , The Accountant kesinlikle kaçırmamanız gereken filmlerden birisi , özellikle de sinemada . Muhteşem oyunculukları , etkileyici senaryosu ve yaratıcı fikirleriyle son zamanların en özgün işlerinden birisi . Kaçırırsanız pişman olacağınıza eminim , görülmeyi hak ediyor . İyi seyirler . FİLMİN İYİ YANLARI : + Muhteşem oyunculuklar . + Autizme değinmesi . + Aksiyon ile dramın başarılı kombinasyonu . + Yaratıcı senaryosu . FİLMİN KÖTÜ YANLARI : - Bazı sahnelerin gereğinden fazla uzatılması . - İlk yarısı biraz yavaş ilerliyor . - Hızlı geçiştirilmiş olan bazı durumlar . TOPLAM PUAN : 8.3 / 10
