“Zimna wojna / Cold War” , yönetmen koltuğunda , hikayesini de ebeveynlerinin yaşam öyküsünden esinlenerek yazmış olan ( ve kesinlikle inanmasak da , en azından öyle olduğunu iddia eden ) Paweł Pawlikowski’nin yönetmen koltuğunda oturduğu , " REKLAMLARI İZLEDİNİZ " mahiyetindeki , enteresan bir doğu bloğu draması …
Tam anlamıyla , " siyasal bir zırva " olduğu apaçık ortada olan bu filmin senaryosunu da , Piotr Borkowski’nin işbirliği ile Pawel Pawlikowski ve Janusz Glowacki ikilisi birlikte yazmışlar …
" Palme d'Or / Altın Palmiye " için yarıştığı 2018 Cannes Film Festivalinde Pawlikowski’ye “En İyi Yönetmen Ödülünü” kazandırmış olan film , 91. Academy Ödüllerinin Yabancı Dilde En İyi Film kategorisinde de Polonya’nın adayı olmuş durumda …
8 Haziran 2018’de vizyona giren filmin , 7.9 / 10 ( 4.896 oy ) olan IMDB izleyici puanı ortalaması ile 8.2 / 10 ( 70 yorum ) ve 90 / 100 ( 21 yorum ) olan Rotten Tomatoes ve “Mutlaka İzlenmeli” özel etiketine de sahip olan Metacritic yorum ortalamaları oldukça etkileyici …
İsterseniz gerek izleyiciden gerekse de eleştirmenlerden bu kadar yüksek puanlar almış olan bu filme , her zamanki gibi önceliği yine oyuncu kadrosuna vermek suretiyle biraz daha yakından bakalım ve bu beğeninin nedenlerini anlamaya çalışalım …
Ancak konuya öncelikle ; “Bu film , 91. Academy Ödüllerinin Yabancı Dilde En İyi Film kategorisinde yarışacak beş film arasına girebilir mi ?
Eğer girerse , Oscar heykelciğini kucaklayabilir mi ? ” meselesinden girelim deriz …
Evet , sıradan sinema izleyicisi ile popüler Amerikan medyasının sinema eleştirmenlerinin gözünden bakıldığında karşımızda , kimi zaman folk kimi zaman klasik ve kimi zaman da caz formatındaki müziklerle süslenmiş son derece masum bir ilişkinin anlatıldığı yeni nesil bir " Love Story " varmış gibi duruyor …
Ama aslında durum hiç de öyle değil …
Zira her zamanki gibi şeytan yine ayrıntı da gizli …
Aynen film boyunca âşıkların nefesini enselerinde hissettikleri Polonya gizli servisinin gölgesi gibi …
Karşımızdaki öylesine güçlü bir gizli servis ki , ülke dışındaki özellikle de ( işbirliği içinde olduğu gizli servislerin de yardımıyla ) Polonya’dan fersah fersah uzaktaki Doğu Avrupa ülkelerindeki faaliyetleriyle dahi bu âşıkların hayatını alt üst edebiliyor …
Böylelikle de 88 dakika boyunca , çok detaylı bir antikomünizm propagandası yapma fırsatı da yakalanılmış oluyor …
Hem de 4 : 3 formatında siyah – beyaz çekilmiş bir filmle …
E zaten komünist baskının hüküm sürdüğü soğuk savaş dönemi de , renkli full ekran bir filmle anlatılacak değildi ya …
Neredeyse filmin her karesine sinmiş olan bu " kara propagandanın dozajı " , Pawel Pawlikowski’ye bir kez daha Academy ödülü kazandırmaya yeter mi bilinmez …
Ancak , ödül için yarışacak beş film arasına sokar diye tahmin ediyoruz …
Krzysztof Kieślowski’nin de doğduğu topraklarda yetişen filmin Polonyalı oyuncu kadrosu ile teknik ekibi için de söylenilecek çok fazla bir şey yok …
Bize göre herkes işini yeterince iyi yapmış …
Sonuç olarak , soğuk savaş dönemindeki bir aşk hikâyesi aracılığı ile dönemin ruhunun anlatıldığı iddia edilen bu son derece sıradan " antikomünizm propaganda filmi " için puanımız 1.0 ( o da oyuncuların performansı ile teknik ekibin emeğinin hatırına ) önerimiz ise , “ben olsam zamanımı , bu türden mesnetsiz propaganda filmleri ile boşuna harcamazdım” şeklinde olacak …
Son bir not : Tüm hakları bize ait olan bu yorumun orijinali ; bir başka mecrada tarafımızca , 5 Kasım 2018 günü saat 00.23’de yazılarak paylaşılmıştır .
Halbuki 91. Academy Ödüllerini kazananlar , 24 Şubat 2019 akşamı belirlenmiştir .
