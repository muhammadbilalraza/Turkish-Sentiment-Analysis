Nancy Meyers daha önce " What Women Want " , " Holiday " ve daha başka romantik komediler ile beğeni kazanmış bir yönetmen .
" The Intern " de insanın ara sıra izlemesi gereken , " kendini iyi hisset " filmlerinden biri olmuş .
De Niro ile Hathaway arasındaki kimyanın tuttuğunu düşünüyorum .
İkisi de oldum olası sempatik oyuncular .
Özellikle De Niro sinema tarihi efsanelerinden zaten .
Bu filmde " hafif " bir oyunculuk yapmış .
Karakteri ve hikaye de bunu gerektiriyor zaten .
Ancak bu hafif performansıyla bile tek başına filme o kadar katkıda bulunmuş ki .
Hathaway de Oscar sahibi bir oyuncu ve daha şimdiden oldukça parlak bir kariyere sahip .
Böyle ağır toplar bu samimi ve sıcak filmde buluşunca , konu da ilgi çekici ve güncel olunca bir çırpıda izlenebilen bir yapım çıkmış ortaya .
Konunun ilgi çekiciliği günümüzde günbegün gelişen teknoloji ve hızlanan hayat ile " old school " tarzın karşılaştırması ve hemen hemen tüm alanlarında " ols school " olmanın her zaman daha önemli , günün sonunda daha işe yarar olduğunu savunması .
Bu savunmayı çok da göze batacak şekilde yapmıyor tabii ki yönetmen .
Yalnızca film içinde pek çok genç karakterde şahit olduğumuz hayatın bu " hızlı " yaşanması durumunu biraz gözden geçirmeye , şöyle bir durup bazı konuları düşünmeye çağırıyor alttan alta .
Aslında filmin ilk yarısı bu dediğim şekilde ilerliyor , ikinci yarısında biraz daha farklı alanlara kayıyor film .
İzlerken eğlendiren , gülümseten , ve ister istemez özellikle belli yaşın altındaki ve benzer bir hayat temposuna sahip seyircileri düşündüren , sıcak ve samimi , senenin keyifli vakit geçirmek için rahatlıkla tercih edilebilecek filmlerinden biri " The Intern " .
