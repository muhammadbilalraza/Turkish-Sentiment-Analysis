SERİNİN EN İYİLERİNDEN BİRİ 4 X 4 LÜK BİR AKSİYON FIRTINASIKadim dostumuz Optimus Prime , bir kez daha düşmanlarıyla savaşıyor ve biz de onun savaşı sayesinde onunla birlikte insanların gelişebilecek iyi varlıklar olduğuna dair inancımızı tazeliyoruz .
Transformers : Age of Extinction , serinin dördüncü filmi olarak , dolu dolu senaryosuyla , 2 saat 45 dakika süren aksiyonuyla , orijinal öyküsüyle serinin heyecanını ve tansiyonunu daha da yukarı taşıyarak üstüne düşeni yapıyor .
Sinema tarihinde yerini almış serilerden birisinin de Transformers olduğunu söyleyebiliriz artık .
Tabi ki film bittiğinde salondan çıktıkları andan itibaren beşinci filmi tartışmaya başlayan hayranları için serinin devamı çoktan merak konusu .
Hollywood’da son 10-15 yıldır başlayan ; masallardan , çizgi filmlerden ya da çizgi romanlardan uyarlanmış filmlerde ( Oz büyücüsü , Batman üçlemesi , Örümcek Adam serileri , Peter Pan hikayesi vb ) , hikayenin kimsenin bilmediği başlangıcına gitmek ve aynı zamanda bir felsefe yerleştirme kuralına Transformers serisi de katılıyor .
Henüz yüzlerini görmediğimiz ama artık varlıklarını bildiğimiz yaratıcılar tarafından Optimus Prime için bir ödül konmuştur ve ödül avcısı bir transformer olan Lockdown dünyaya gelerek insanlarla , ki bunun anlamı CIA ile demek , iş birliği yapmaya başlar .
Amerikan hükümeti , dünyayı transformer tehdidinden kurtarmak için CIA bünyesinde çok gizli ve acımasızca bir operasyon başlatır .
Niyetleri dünyayı tüm transformerlardan geri almak ve onları silah olarak üretebilmektir .
Lockdown , insanların , dünyayı autobot veya deceptikon demeden transformerlardan temizlemesine yardım etmek ve karşılığında Optimus Prime’ı avlamak için dünyaya gelir .
Galaktik bir diplomasinin işlediği hikayede otobotların bu seferki düşmanları deceptikonlar değil , seriye bu filmde dahil olan Lockdown .
Tabi CIA yetkilileri Lockdown ile anlaşarak yaptıkları büyük hatanın farkında değillerdir .
Autobotları da avlayan insanlarla yüzleşmeye karar veren Optimus Prime , insanların transformerları artık üretmeye başladığı , autobotlara ihtiyacının kalmadığı düşüncesiyle karşılaşır ve artık kendi savaşının olmadığına karar verir .
Ancak olayların gelişimi onun sırtını dönüp gitmesini engeller .
Evrendeki bazı sırların gizli kalmasının gerekliliğini , bazı teknolojilerin keşfedilmemesinin daha iyi olacağına dair mesajla pekiştiriyor film ve her konuda biz insanlara dersler veren Optimus , bilim etiği konusunda da sınıfta kaldığımızı gösteriyor .
Nihayetinde , Optimus Prime ve autobotlar yine insanları kurtarmak için bir savaşa girişiyorlar .
İlk üç filmde sürekli olarak daha güçlü rakiplerin karşısına çıkmasıyla , giriştiği ilk mücadelede yenilen , halden hale giren , ama sonunda mutlaka insanların da yardımıyla gücünü toplayan ve giriştiği savaşı kazanan Optimus Prime , Age of Extinction’da transformerları avlayan insanların asıl amacının ne olduğunu anlamaya çalışıyor .
Lockdown ile karşılaştığında ise durumun vehameti anlaşılıyor .
Seriye bu filmde katılan Lockdown ; acımasız , karizmatik ve hem diğer transformerlardan hem de insanlardan daha çok şey bilen bir transformer olarak resmediliyor .
Seyircinin , Lockdown ile tanıştığı sahnede söylediği , “Autobotlar ve Decepticonlar …
Sizler durmadan savaşıyorsunuz , sonra gelip ben temizlemek zorunda kalıyorum . ” ifadesi ile hepsinden bağımsız ve tek başına bir güç olduğu en baştan seyirciye hissettiriliyor .
Kendine has muazzam silahları ile fazlasıyla göz korkutuyor .
Lockdown seriye bu filmle katılan tek karakter değil .
Shia LaBeouf ve Megan Fox ile başlayan , oldukça da iyi giden serinin insan kadrosu , seri içerisinde küçük değişikliklere uğramıştı .
Age Of Extinction ise , yeni bir sayfa olduğunu hissettirmek istermiş gibi bu kadronun tamamen değiştiği bir film .
Özellikle de Cade Yeager karakterini canlandıran , rolünü genellikle trajik ya da motivatör karakter olarak filme yansıtan Mark Wahlberg’i görmek mutlu etse de önceki kadronun , bu kadrodan - Wahlberg hariç - oyunculuk olarak daha iyi olduğunu söyleyebiliriz . Wahlberg’in yanında kariyerlerinin böylesine büyük ilk filminde rol alan Tess rolündeki Nicola Peltz ve Shane olarak karşımıza çıkan Jack Reynor bekleneni verememiş .
Yeni ekibin içinde filme renk katan , canlandırdığı Joshua Joyce karakteriyle Stanley Tucci olmuş .
Ben , özel olarak John Turturro’nun filmde olmamasına üzüldüm .
Mizah kısmı onunla daha güçlü ve başarılıydı .
Eş zamanlı olarak gelişen çok fazla olayın olduğu , üstelik bunların büyük bir çoğunluğunun da birbiriyle bağlantılı olduğu film için senaryo açısından serinin en güçlü halkası diyebiliriz .
İki saat kırk beş dakika süren filmdeki malzemeyi biraz daha yaymak isteseniz iki ya da üç film çıkarabilirsiniz .
Bu kadar girift ve dolu olan senaryo sebebiyle seyircinin de dikkati sınanıyor , belki biraz da zorlanıyor .
Ancak diyaloglar için aynı iyimserliği göstermek zor .
İlk 3 filmde de mizah , yer yer ufak espriler vardı ancak yerindeydi ve işe yarıyordu .
Bu filmde ise birçok espri güldürmediği gibi , birçoğu da yersiz kullanılmış .
Bununla birlikte yönetmen Michael Bay’in huyu olduğu üzere , yoğun bir şekilde sürekli olarak mesaj kaygısı taşıyan bir film seyrediyoruz .
Hikayede Transformer’ların fazla insanlaştırıldığını düşünen tek kişi ben miyim orasını bilmiyorum .
Ancak Lockdown , gemide kaçakların olduğunu anladığı sahnede köpeklerine emir vermesiyle koşuşturmaya başlayan robot köpeklerin , bizim bildiğimiz köpeklerden hiçbir farkı olmayan hareketleri , işin içine dinobotların dahil olması gibi ayrıntılarla transformerların kendi doğaları hiç var olmamış gibi davranılmış .
Transformer ekibinin , kökenlerin de hikayeye dahil olmasıyla bizi nelerin beklediğine dair ipuçlarını gösterdiği ( ipuçlarını vermiyorlar , sadece uzaktan gösteriyorlar ) serinin beşinci filminde , dinobotların nasıl olup da dinozorları kopyalayabildiklerini de anlatacaklarını umut ediyorum .
Çünkü bu ve buna benzeyen birçok unsur bir sonraki film için merak uyandırmak üzere kullanılmış .
Filmde “Üzerine düşünülseymiş keşke” dedirten bir nokta daha var , o da film müzikleri .
Soundtrack , birçok filmde gerilimi , dramı ya da korkuyu arttırmak için , kısaca seyirciye hissettirilmek istenen duygu her neyse onu daha iyi yaşatabilmek için vardır .
Yani filme ruh katmak için ( Forrest Gump ya da High Fidelity tarzında filmleri bunun dışında tutabiliriz . Film müzikleri , bu tarz filmlerde daha çok filmin bir anı haline gelmesini sağlıyor ) .
Hans Zimmer’ın müziklerinden artık alıştığımız “heroic” müziklerin film sahnelerinin önüne geçmesiyle ilgili problemin tam tersi yaşanıyor .
Serinin ilk 3 filmi de dahil olmak üzere müziklerine imza attığı birçok filmle ödüller alan Steve Jablonsky , bu seride de maharetlerini ortaya koymuş .
Özellikle ; fragmanda da kullanılan , filmin kötüsü Lockdown için yaptığı müzik gayet tadında ve başarılı .
Lakin , seyirciyi o ruha sokabilecek şahane bir “kötü adam” müziği varken , onu alıp da efektlerin arasında kaybetmek , duyulmasını engellemek akla yatmıyor .
Tabi ki filmin ruhunu verebilmek adına efektler fazlasıyla yeterli ama soundtrack etkisi başka bir şey ve her daim bu filmle anılabilecek , hatta karakterle anılabilecek iyi bir tema , yüksek efekt seslerinin arkasında heba olmuş gitmiş .
Transformers , sinemada hayat bulacağını öğrendiğimiz andan itibaren yaşattığı heyecanı , belli klişeler geliştirmiş olsa da yaşatmaya devam ediyor .
Görselliğiyle , efektleriyle oldukça başarılı giden seri , her biri iki saat yirmi dakikadan uzun filmleri ve gişe rakamları ile yapıldığına değdiğini gösteriyor .
Devam filmlerinin her birisi biraz daha çıtayı yukarı çekmeyi hedeflemişse ve bunu başarıyor olsa da , ilk filmden bu yana giderek daha “blockbuster” kültürü olduğunu yadsıyamayız .
İlk filmde , Transformers çizgi filmlerini seyreden bir neslin bambaşka bir merakla beklediği sinema versiyonu , bugün , artık yakından tanıyor olduğumuz Optimus Prime ve arkadaşlarının maceraları havasına girmiş durumda .
Bu durum haliyle bir sonraki film için yapım ekibinin işini , özellikle de hikaye bakımından - beklentileri de bu kadar yükseltmişken - çok daha zorlaştırıyor .
Transformers serisini ve aksiyon filmlerini seven herkesin mutlaka izlemesini öneririm
