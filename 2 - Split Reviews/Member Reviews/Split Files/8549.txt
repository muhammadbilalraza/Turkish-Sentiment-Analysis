Büyük Budapeşte Oteli , bir kitap tanıtımı ile başlıyor .
Yazar ( Jude Law ) yazmış olduğu kitabın kaynağını bize aktarıyor .
Yıl 1968 , hayali bir avrupa ülkesi olan Zubrowka Cumhuriyetindeki eski şatafatlı günlerini kaybetmiş , Büyük Budapeşte Oteli'ne giden yazar , otelde karşılaştığı otel sahibi Zero Mustafa ile yediği bir akşam yemeği sırasında , Zero Mustafa'dan otelin sahibi olması sürecini anlatmasını istiyor .
Film bu noktadan sonra Zero Mustafanın anlatımına geçiyor .
Otelde çalışmaya başladığı ilk günden itibaren yaşadıklarını bizlere aktarıyor .
İşte bu noktada karşımıza otelin bütün işlerinden sorumlu konumundaki Gustave ( Ralph Fiennes ) ile tanışıyoruz .
1932 yılında otelin gözde olduğu bir dönemde , kendini otelle bütünleştiren Gustave , otelin her şeyi .
Otelin seçkin konukları , özellikle Bay Gustav için gelenlerle dolu .
Konukların zengin , yaşlı , kendine güvenmeyen , kendini beğenmiş , yüzeysel , sarışın ve muhtaç olmaları gerekiyor .
Bu seçkin konuklardan biri olan Dowager Kontesinin evinde öldüğü haberi üzerine Gustav ve Zero yola çıkarlar .
Kontesin kendisine " Elmalı Çocuk " adlı çok değerli bir tabloyu bıraktığını öğrenir .
Böylesine değerli bir tablonun başkasının eline geçmesini istemeyen oğul Dmitri ( Adrien Brody ) , karşı atak olarak kontesin Gustave tarafından öldürüldüğünü iddia ederler .
Bundan sonraki süreç , masumiyetliğin ispatı ve mirasın ele geçirmesi olarak devam ediyor .
Avustralyalı yazar Stefan Zweig romanlarından esinlenilmiş olan film , tam bir görsel şölen .
Pembe , sarı ve mor renklerin yanında zerafet , naiflik ve enine çizgili hapishane formaları .
Savaş ve Nazi varlığına dayanamayarak intihar eden yazarın etkileriyle film savaş göndermeleri yapmayı ihmal etmiyor .
Aslında tüm miras kovalamacası anlatımının altındaki pembe tonlu bir savaş için kitap kapağı gibi .
Kitabın kapağını açınca içeride daha farklı şeyler görüyorsunuz .
Zaten üçüncü bir şahıs üzerinden bölümler halinde anlatılan yapım , bir kitabı okuyormuşsunuz havasını veriyor .
Savaşın etkisinde kaldığı dönemde , otelde kullanılan hemen hemen her şeyin üzerindeki Nazi benzeri figürler çok ; ama çok zekice .
Bunun yanında oteldeki tablonun gerçeklik kazandığı sahne ve tablodaki dağın şekli ile film boyunca ordan oraya taşınan pastaların şekillerinin aynı oluşu .
Ya da sırf film için yapılan Elmalı Çocuk tablosu çok ince düşünülmüş ayrıntılar .
Film boyunca Gustav nasıl biri sorusunu sordum durdum .
Yaşlı kadın ölünce kendisine bir miras kalabilir mi umuduyla yollara dökülen bir çıkarcı mı ?
- Gençken hep biftek yersin ; ama yıllar geçtikçe daha ucuz etlere yönelirsin , benim için sorun değil çünkü öylesini severim .
Söylemi ile yaşlı sevgililerden hoşlandığını mı ima ediyor .
Genç çırağı yanına onu kullanmak için mi yoksa ona acıdığı için mi aldığını filmin sonunda bile çözebilmiş değilim .
Karakterlerin özel hayatlarının biraz yüzeysel geçildiğini düşündüğüm filmin sonun da biraz aceleye getirildiğini düşünüyorum .
Filmde bir çok ünlü oyuncu olmasına rağmen , hatırlanılacak olan tek isim Ralph Fiennes .
Görselliğine , zekice göndermelerine ve absürt komedisine rağmen , ki ben absürt komedi seven biriyim , filme gülmedim .
Bu filmin kötü olduğunu anlamına gelmiyor elbette .
Yönetmenin daha önce izlemiş olduğum Moonrise Kingdom filminden çok daha başarılı bulmama ve sevmeme rağmen , film beni güldüremedi ( Duygusuz muyum neyim ) .
Filmin IMDB puanı : 8,3.
