Dertsiz tasasız , kafa yormadan bir pazar günü sineması izlemek istiyorsanız , film listenizin başına Moonrise Kingdom’ı mutlaka ekleyin .
Sıcak bir aşk hikayesi , ufak çaplı bir macera , izlerken yüzünüzde hafif bir tebessüm bırakan absürt sahneler .
İşte tam bir Wes Anderson filmi .
Moonrise Kingdom’da , ilk geniş plan kamera açısından ve jenerikteki yazı fontundan , bu bir Wes Anderson filmidir diyoruz zaten .
Tabi Bill Murray’i görünce yönetmeninin kadrolu oyuncularından olması , filmin yönetmenini tahmin etmek için büyük bir ipucu oluyor bizim için .
Aile filmlerinden aşina olduğumuz yönetmen , hikaye örgüsü , sahne geçişlerindeki filmin sürükleyiciliğini sağlayan kamera açıları , Moonrise Kingdom’ı yönetmenin başrolde olduğu filmlerden yapıyor .
Görüntü rengi , kostümleri hikayenin geçtiği dönemin içine alıyor izleyiciyi , adeta 10 karelik bir Instagram filmi izliyorsunuz .
Ayrıca zaman zaman filmin hikayesinin geçtiği adanın , önemli tarihi ve coğrafi zenginliklerini , gezelim görelim tadında bir belgesel gibi anlatılmasıda Moonrise Kingdom’ı ilginç ve absürt kılan ayrıntılardan .
Senaryoda da Wes Anderson ismini görürken , “Baba” serileriyle bir efsane olan Francis Ford Coppola’nın oğlu Roman Coppola filmin senaristlerinden .
Daha önce “The Darjeling Limited”da birlikte çalışan ikili yine daha çok seyircinin algısına bırakılan bir hikayeye imza atmışlar . Wes Anderson’un filmlerinden aşina olduğumuz erken olgunlaşan ergen karakterler bu filmde de tıpkı “The Royal Tenenbaums” filminde olduğu gibi ön plana çıkıyor .
Bruce Willis , Edward Nortan , Bill Murray , Frances McDormand ve Tilda Swinton gibi büyük oyuncuları , yan rollerde oynatmasıda filmi ilginç kılan bir başka etken olsa gerek .
Eğer oyuncu filmi arıyorsanız bu film öyle değil , hadi başka kapıya .
Ama ilk defa bir sinema filminde yer alan ergen başrollerimiz , Kara Hayward ( Suzy ) Jared Gilman ( Sam ) performanslarıyla gelecek vaat ediyorlar .
Sam ( Jared Gilman ) izci kampında hiç bir arkadaşı tarafından sevilmeyen bir izcidir .
Esas kızımız Suzy’de ( Kara Hayward ) annesi ( Frances McDormand ) , babası ( Bill Murray ) arasında sorunlar olan ve ergenlik çağının getirdiği horman dengesizliği ile mutsuz bir dönemden geçirmekte olan bir genç kızımızdır .
Sam ( Jared Gilman ) oymakbeyinin ( Edward Nortan ) liderliğinde izci arkadaşlarıyla , Suzy’nin de içinde yer aldığı bir tiyatro oyununa gider ve Suzy ile ilk defa orda tanışır .
Bundan sonraki süreçte mektup arkadaşı olan ikili , ortak yönleri olan yanlızlarını ve mutsuzluklarını aşmak için bulundukları New Penzance Ada’sından birlikte kaçmaya karar verir .
Tabi tüm izci birliği , Suzy’nin ailesi ve Şerif ( Bruce Willis ) , kaçak aşıkları bulabilmek için seferber olur ve peşlerine düşerler .
Moonrise Kingdom , safça ve tutkulu bir şekilde yaşanılan ilk aşkın güzelliğini hatırlatıyor .
Bu aşkın yetişkinler tarafından çocukça karşılansa da yetişkinlere de erken olgunlaşmış bu iki ergennin bir şeyler öğretebileceğini kanıtlıyor .
