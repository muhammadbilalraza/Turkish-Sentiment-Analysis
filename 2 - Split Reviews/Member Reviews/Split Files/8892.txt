' ' Modern insan , kayboluş , seks bağımlılığı ' ' .
Bir filmden bahsediliyorken bu ifadeler kullanılıyorsa o filme temkinli yaklaşmak lazımmış , tecrübelerim yıllar içerisinde bana bunu iyice kanıtladı : ) Bu ifadeler şehir hayatı yaşamış bizler için kulağa oldukça karizmatik geliyor galiba . Sonuçta hemen hemen herkes modern insan olmaktan hoşlanır , hayatının bir döneminde kalabalıklar içerisinde kaybolmuştur ve çoğu ' ' modern insan ' ' da bu acılardan kaçmak için kendini sekse vurmuştur . Bu sosyolojik tespitlerden sonra : ) filmi de bu kadar derin bulmak ve övmek isterdim ama ne yazık ki yapamıyorum . Film evet bütün bunları yansıtıyor , şehir insanına samimi bir bakışla yaklaşıyor ama hepsi bu . Filmde sinema sanatı adına yaratıcı , özgün hemen hemen ' ' hiçbirşey ' ' yok . Bir filmin derdinin olması günümüzde lunapark eğlencesi haline gelmiş sinema endüstrisi içerisinde elbette güzel birşey ama bu o filmi yükseltmeye , iyi yapmaya yetmiyor işte . Ben kendi adıma bu filmde oyunculuk başarısı hariç çok birşey bulamadım . Michael Fassbender'in oyunculuğunun başarısı filmi gözümde biraz olsun yükseltmeyi başardı . Ama bu tarz şehir hayatı ve seks bağımlılığı üzerine günümüzde o kadar çok film çekiliyor , o kadar çok kitap yazılıyor , hatta komedi dizilerinin bile birçoğu bu konular üzerinden dönüyor ki bu film bu kadar şeyin içerisinde parlayamıyor , filmi bütün bu yapıtlardan daha üstün bir seviyeye çıkaracak o sihirli dokunuşu bir türlü yapamıyor yönetmen . Belki 10 yıl kadar önce çekilse çok sarsıcı olabilecek bu film zamanımızda sadece sıradan . Belki zorlarsak ortalama bir film .
