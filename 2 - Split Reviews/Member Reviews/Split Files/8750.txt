" Orta Dünya " kitaplarını , filmlerini , hatta bilgisayar oyunlarını senelerce bıkmadan ve doyamadan tüketen biz hayranları için , " Hobbit " in sinema serüveni aslında başından beri bir soru işaretiydi .
Farklı yönetmenlerin isimleri geçti , muhteşem üçlemenin ardından hayal kırıklığı yaratır mı , gölgede kalır mı düşünceleri baş gösterdi .
Kısacası bir çekince , hatta bir korku vardı bende de .
Üstelik film üç boyut teknolojisi ile ulaştı bizlere .
Bu durum belki bazılarını heyecanlandırmıştır tabii , ancak üçlemenin naif teknoloji kullanımı benim gözümde ne bileyim bir " Avatar " dan vs. daha fazla gerçeklik hissi uyandırmıştı .
Yani teknik anlamda iki boyuta dokunulmasını pek arzu etmiyordum .
Bu gibi düşünceler ile girdiğim salondan , ilk saniyesinden sonuncusuna kadar gözümü kırpmadığım bir 3 saatin ardından çıktım .
Peter Jackson .
Tolkien " Orta Dünya " yı ve tüm bunları yarattı ve müthiş bir iş başardı tabii ki , fakat Jackson da bu hazinenin günümüz insanlığına ulaşması , beğenilmesi konusunda çok yerinde bir elçilik görevi üstlendi .
" Orta Dünya " yı ve bu muhteşem hikayeleri aynı muhteşemlikte özümsedi , gerçekten de Tolkien'i " anladı " .
Filmi çok beğendim .
Anlatacak ve övülecek hem sinemasal hem de edebi anlamda çok fazla şey var .
Nereden başlayabileceğimi de bilmiyorum .
Önümüzdeki yılı sabırsızlıkla beklemeye koyuldum bile .
