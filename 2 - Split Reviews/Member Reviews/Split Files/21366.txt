Sylvester Stallone’un senaryo kaygısı olmadan kendi neslinden kalma emektar iri yarı adamları toplayıp çektiği serinin üçüncü filmi Cehennem Melekleri 3 …
Yine diğer iki filmde olduğu gibi bolca aksiyon , gerilim ve onlarca mermi , roket , tank ve akıl almaz çatışmalara yer verilmiş .
Serinin üçüncü filmi olmasına rağmen senaryo sönük kalmış .
Birinci filmde bir diktatörü deviren ekip ikinci filmde rakip paralı askerlerle intikam için savaşıyorlardı .
Üçüncü filmde de konunun intikam olması beni hayal kırıklığına uğrattı .
Bu filmde ekibi alt etmek için onlara karşı kelimenin tam anlamıyla bir ordu gönderilmesi ve ekibin bundan 1 yaralı ile kurtulması fazlasıyla alıştığımız türden bir durum .
Bunun yanında finalde silahı bırakıp teke tek dövüşme , en yakın dostlarının en zor gününde tekrar ortaya çıkması gibi klişeleşmiş olaylara filmde bolca yer verilmiş .
Sylvester Stallone kadroyu genişletirken daha çok yükselişte olan genç oyunculara yer vermesi serinin gelecek filmleri için hem eski nesli hem de yeni nesli filme çekmeye çalıştığını gösteriyor .
Bütün bu kusurlara rağmen geçmişin iri yarı yıldızlarından nostaljik sıkı bir aksiyon istiyorsanız Cehennem Melekleri 3′ü tavsiye edebilirim .
