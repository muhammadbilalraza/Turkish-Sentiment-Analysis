Kitaptan uyarlanan filmde Fincher'ın keskin zekası , yönetmenlik kalibresi ve polisiye , gizem ve gerilim gibi türlerdeki hakim gücü ortaya karışık bir şekilde birleşince güçlü bir uyarlama ve seyir zevki yüksek bir kurgu çıkıyor .
Filmin odak noktasında yönetmenin parmak bastığı akıl oyunlarıyla süslediği , evliliğe ve ilişkilere dain ince dokunuşlar , toplumsal psikolojinin zirve yaptığı sahneler , etkileyici bir evlilik ve medya eleştirisi var .
Film her Fincher filminde olduğu gibi atmosferinden baya güç alıyor .
Öyle ki bir çok sahnede filmin içine dalıp gidilebiliyor .
Yine sanat yönetiminde döktürülmüş ama akademide ödül almaya yetecek mi o tartışılır .
Yine de ışık tasarımının hakkı verilmiş , harika dokunuşlar var pek çok sahnede .
Oyunculuklarda Ben Affleck iyiydi ama Rosamund Pike‘ın oyunculuğunun bahsini etmezsek büyük haksızlık olur .
İzlenmesi gereken bir karakter tiplemesi mevcut kesinlikle .
Filmin soğuk ve tedirgin atmosferinin oluşmasında Rosamund Pike’ın gösterdiği etkileyici karakter oyunculuğu onu Akademi ödüllerine kavuşturabilir .
Yönetmenlik anlamında ek olarak söylemek isterim ki Fincher oldukça cesur yaklaşımlarda bulunmuş bu sefer .
Film , gerilim müzikleri ( müzikleri pek beğenemedim zayıf kalmış ) ve karamsar ışıklarla dedektif hikayesine , polisiye etkisine ve psikolojik dramdan toplumsal psikolojiye evrilerek seyirciyle bütünleşiyor .
Fakat filmin ilk yarısı ikinci yarısına oranla daha sönük kalıyor .
Filmin kurgusunda Amy'nin ( Rosamund Pike'ın canlandırdığı karakter ) günlüklerinden , cümlelerinden yararlanılıyor , hikaye anlatımına daha akıcı bir hava katıyor .
Senaryonun artılarından biri mükemmel bir monolog olan " cool girl " monoloğunda saklıydı .
Fincher'in kesinlikle en iyi yönetmenlik performansı değil bana göre bu film .
Çok daha iyilerini gördük .
Yönetmenlik anlamında Seven ve Fight Clup da özellikle biçimci bir yönetmen olara kabul görüldü .
Zodiac ise Fincher'ın yönetmenlik bakışının , üslubunun değiştiği ilk filmdir .
Biçimcilikten , hikaye anlatıcılığına geçiş yapmıştır .
Ama tabi bu komple bir vazgeçiş de değil altını çizelim .
Çünkü her filminde bu biçimci üslubu hissettirir yönetmen .
Fincher'ın sinema için bilhassa ana akım sinema için favori yönetmenlerden biri olduğunu ve ciddi hayran kitlesine sahip olduğuna dahası filmografisinin tamamının da iyi filmlerden oluştuğunu savunan çok insan var .
Buna rağmen şahsen ben de Fincher'ı çok sevsem de sıralamaya bu filmini aldığım da en iyi 3 listesine koyamayacağımı düşünüyorum .
Bunun sebebi de aslında çok açık .
Kuşkusuz Fincher seferinde bambaşka senaristlerle çalışıyor .
Üstelik bu filminde daha önce senaryosu olmayan , sadece kitabın yazarı ünvanını elinde bulunduran birine teslim edilmiş , kötü mü olmuş kuşkusuz hayır ama daha iyi dokunabilecek senaristler de yok değildi .
Dolayısıyla Aaron Sorkin , Andrew Kevin Walker , James Vanderbilt ve Uhls gibi senaristler Fincher’ın filmlerini bambaşka diyarlara güçlü bir şekilde savururken , Eric Roth , David Koepp , David Giler ve Steven Zaillan gibi senaristlerde daha geleneksel senaryolarla hollywoodvari işlerle Fincher'ın yerinde sabit durmasına neden oldular .
Zodiac ile unutulmaz bir polisiye ve bilmece başyapıtına imza atmasına rağmen Fight Club ve Seven kadar hak ettiği değeri görememişti .
Umarım bu filmi de en az Social Network kadar ilgi görür yönetmenin .
İzleyin ve izlettirin diyorum .
8 / 10
