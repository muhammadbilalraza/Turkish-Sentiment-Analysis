‘Ben , Kendim ve Annem’in orijinal adı olan ‘Les Garcons et Guillaume , a table’ , ‘Oğlanlar ve Guillaume , haydi bakalım masaya ! ’ diye çevrilebilir .
Gizemli orijinal isim filmin bir cümlelik özeti aslında .
Bir annenin oğullarına seslenişini , daha doğrusu iki oğluna ve bir kız çocuk gibi gördüğü Guillaume'ye seslenişini anlatıyor .
Aristokrat bir anne ile baba çocukları bölüşmüş ve anne kendi payına düşen oğluna bir kadın kimliği biçmiştir .
Guillaume otoriter bir kadın olan annesinin kendisine biçtiği rolü benimsemek , daha doğrusu ona ters düşmemek için elinden geleni yapmaktadır .
Üstelik kadınsılığı onun bir eşcinsel gibi algılanmasına yardımcı olmaktadır .
Fakat büyüme yolculuğunda , maceradan maceraya sürüklenirken , annesinin arzuladığı gibi bir ' gay ' değil , bir heteroseksüel olduğunu keşfedecek ve kimlik arayışının en sonunda annesine bu gerçeği itiraf edecektir .
Ben , Kendim ve Annem esinlendiği popüler sahne gösterisi gibi ' tek kişilik bir gösteri ' .
Kendi hikayesini önce sahnelerde anlatan aktör sadece kendisini değil , annesini de ( Tootsie ile benzerliği ilgi çekici ) canlandırıyor beyazperdede .
Şaşkın ve meraklı halleri oldukça sempatik yorumlayan oyuncu her karaktere özgü bir ifade ve beden oyunculuğu geliştirdiği için tek başına filmi götürmekte güçlük çekmiyor .
Hatta filmi özgün ve ilgi çekici kılan özellikler arasında , iyi yazılmış senaryonun ve usta işi kurgunun da önüne geçiyor bu müstesna oyunculuk .
Hayatında hiç cinsel kimlik karmaşası yaşamamış , tercihlerini erken yaşta belirlediğini düşünen izleyicinin bile kendinden bir şeyler bulabileceği son derece insani ve zengin bir performans .
Ben , Kendim ve Annem Pedro Almodovar filmlerinin cinsel renkliliğine sahip …
Öte yandan ana karakterin samimi arayışları tüm heteroseksistliğine rağmen akla Woody Allen filmlerini getiriyor .
Şüphesiz bu fragmanlar çok karanlık bir şekilde de ele alınabilirdi .
Baskıcı bir anne , sürekli kıkırdayan erkek kardeşler ve daha pek çok şey efemine bir erkek çocuğunun hayatını karartabilir .
Fakat sanatçı tıpkı Allen gibi her şeye ve dahi kendisine belli bir mesafeden bakarak mizaha sığınmayı başarıyor .
Amacı gay ve ‘hetero’ kimliklerini karşılaştırmak veya çarpıştırmak değil , daha çok cinsel kimliğin belirlenmesi esnasında çevrenin etkisini göstermek .
Fakat aile kurumunun zaafları ve toplumun eşcinsel bireylere olan dışlayıcı ve alaycı yaklaşımı doğal olarak bolca deşifre edilmiş .
Filmin finali heteroseksüel bir yaşama çıksa da , Guillaume Gallienne’nin hikayesi bir ‘queer’ hikayesi , straight olanın karşısında ve aslında cinsel belirsizliklerden yana .
Cannes’ın hit filmlerinden olan yapım , Mavi En Sıcak Renktir veya Stranger bu the Lake gibi güçlü ' queer ' sinema örnekleri arasından sıyrılıp César ödüllerinden En İyi İlk Film ödülüyle beraber En İyi Film ödülüne de ulaştı .
Şüphesiz Mavi En Sıcak Renktir güçlü bir aşk hikayesini cesurca ele alışıyla , Stranger bu the Lake ise gerilimi adım adım artan romantik ve tekinsiz atmosferiyle bu ödüle rahatça ulaşabilirdi .
Ama Ben , Kendim ve Annem’in farklı bir çekiciliği ( ve sahiciliği ) olduğu muhakkak .
La Cage aux Folles ( Çılgınlar Kulübü )  gibi kült olabilecek bir cinsel kimlik komedisi olduğu gibi , sinema tarihinin en doğal , en içten ilk filmleri arasına da girebilir yapım .
Guillaume’nin sahne gösterileri arkadaş samimiyetinde geçmesiyle bilinirmiş , sanatçı bu tadı , kıvamı sinema filminde de yakalamayı başarıyor .
LGBT festivallerinde de , vizyonda da aynı derecede ilgi görebilecek , gönül çelen filmlerden biri ve bana nedense son dönemin en ilginç yerli denemelerinden olan Gözümün Nuru filmini hatırlattı .
Tematik farklılıklarına rağmen doğallıklarıyla onca endüstriyel üretimin yanında taze meyve tadı veriyorlar .
