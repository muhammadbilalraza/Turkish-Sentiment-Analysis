Roma'nın kuzeyinde mutlu bir evlilik hayatı süren , Filippo ( Giovanni Bruno ) adında bir oğlu olan , çevresinden hizmetçiler villasından partiler eksik olmayan otuzlu yaşlarındaki Alice'in ( Paola Cortellesi ) hikâyesi .
Sağlık sektöründe bir işadamı kocası Pietro ( Dario Cassini ) motosikletle otobanda kazada ölünce , gerçeklikle yüz yüze geliyor Alice .
Kocasının kilisedeki cenazesinde de avukattan kötü haberi alıyor .
Kocası sıfırı tüketmiş ve kendisine de bir dolu borç bırakmıştır .
Bu borç yüzünden oğlunun da velayetini kaybetmeyle yüz yüze geliyor .
Hizmetçilerinden ve muhteşem villasından ayrılmak zorunda kalan Alice , Roma'nın tarihi Quarticciola mahallesine taşınıyor .
Buradaki binalarda işçi sınıfı , göçmenler ve de yoksullar kalıyor .
Alice , işte bu mahallede bir daireye yerleşip yeni hayatına başlıyor .
Aziz ( Hassani Shapi ) , Alice'yi yeni bir daireye yerleşmesi için Lionello'ya ( Rocco Papaleo ) bırakıyor ; Lionello ise Alice'e çatı katında döküntü bir daire veriyor .
Alice , bu banliyöde daha önce görmediği ve bilmediği hayatlarla da karşılaşıyor , çünkü burjuva sınıfının dışındaki sınıfları da o güne kadar pek tanımıyor .
Ama , hayat ona bilmediği dünyaları da açıyor bu yeni yolculuğunda .
Alice , bu zorlu hayatta eskort bir kadın oluyor , tecrübeli Eva'nın ( Anna Foglietta ) dersleriyle .
Öte yandan bir geçmişi var ve  bu yüzden yeni işini gizli yapması gerekiyor ; çünkü tanıdıklarına karşı küçük düşmek istemiyor .
Tüm badirelere karşılık işçi sınıfının arasında aşkı da buluyor Alice .
İnternet kafe işleten Giulio'yla ( Raoul Bova ) mutluluk olası mı ?
1970 yılında Roma'da doğmuş yönetmen , senarist ve oyuncu Massimiliano Bruno , yönettiği bu ilk uzun filmi 2011 yapımı Beni Yargılama ( Nessuno mi può Giudicare ) ' da birçok şeyi komedi sineması içerisinde anlatmış .
Aslında bu filme , ekonomik buhran içindeki İtalya'ya bakış denilebilir .
Ayrıca filmde yer yer ırkçılığın da altı çiziliyor .
Yönetmen filminde klişelere yaslanarak güvenli limanda ayrılmak istememiş .
Ama bunun karşılığını da İtalya'da fazlasıyla almış .
Zira Paola Cortellesi , Alice rolüyle 2011 yılında David di Donatello Ödülleri'nde " En İyi Kadın Oyuncu " seçilmişti .
Üstelik oyuncu bu filminde , 1960'lı yıllarda Caterina Caselli'nin seslendirdiği  " Nessuno mi può Giudicare " şarkısını da söylüyor .
Zaman zaman insanı güldüren film , Roma'nın da ruhuna girmiş .
Roma şehrini sinemaskop görüntülerle seyretmek büyüleyici b ir deneyim .
Filmde Rocco Papaleo'nun oynadığı tipik İtalyan sağcısı Lionello karakteri de iyi işlenmiş .
Lionello , İtalyan sinemasının tipik tiplemelerinden .
Akdenizli , coşkulu konuşan ve hep kendini haklı gören cinsten .  Lionello'nun , Giulio'nun işlettiği internet kafesinde ünlü yönetmen Nanni Moretti'ye dil uzattığı sahne de sadece gülümsetiyor .
Karakteri canlandıran Rocco Papaleo , 1958'de Potenza'ya bağlı Lauria'da doğmuş aktör , yönetmen ve müzisyen .  Giuliano da romantik filmlerden düşmüş gibi .
Alice'yi de büyülüyor bu karizmatik haliyle .
Giuliano'yu canlandıran Raoul Bova ise kadın seyircileri etkileyecek gibi .
Alice'in , Eva'dan aldığı eskortluk dersleri de eğlenceli .
Ama tüm bunların yanı sıra filmde yönetmenin zayıf kaldığı yerler olduğunu da eklemek gerek .
Sonuçta " Beni Yargılama " , yönetmeninin ilk filmi .
Kendi adımıza bu filmden " İtalyan " tadı aldık .
ailerden@hotmail.com
