Altıncı filmini izleme şansına ( ! ) nail olduğumuz Resident Evil serisinin aslında bir aşkın meyvesi olduğu fikri , filmin içeriğine bakınca daha da garipleşiyor .
Kabul edilebilir tek örnek olan ilk filmi hem yazıp hem yönettikten sonra yönetmenlik koltuğunu başkalarına devredip yalnızca yazma işine odaklanan Paul W .
S. Anderson’un Event Horizon dışındaki tek başarısı seri esnasında Milla Jovovich’i kendine aşık etmek belki de …
Tamam kabul ediyorum , bu da üzerine methiyeler dizilebilecek bir vurgun sayılabilir .
Peki ya filmler ?
Dördüncü film Afterlife’tan üç sene önce ‘bir yastıkta kocamaya’ karar veren ikilinin , tepetaklak giden kariyerlerini Resident Evil üzerinden yeniden kurgulamaya çalışmalarını anlamak mümkün .
Sorun şu ki ; normal şartlar altında birbirlerinin yüzüne hasret kalabilecekleri mesleklere sahip olmalarının kaçış noktası  olarak seçtikleri serinin sonu gelmiyor .
Paul – Milla – Resident Evil üçgeninde evlilik aşkı öldürmüyor , izleyiciye darbe vuruyor . ‘3D merkezli B film anlayışının sinema demeye bin şahit isteyen yansımaları’ olarak tanımlayabileceğimiz Afterlife ve Retribution’daki görsel tasvirin tamamen dışına çıkarak yeni macerasına başlayan Paul W .
S. Anderson , Final Chapter’ın ‘daha karanlık ve oturaklı’ olmasını istiyor anlaşılan .
Alice’i post - apokaliptik bir dünyaya uyandıran film , beşinci bölümün sonunda Beyaz Saray üzerinde poz verilerek dillendirilen ‘büyük savaş başlıyor’ iddiasını yerine getirmeyerek takipçilerini bir güzel kandırmayı ve savaşın sonundan başlamayı seçmiş .
Bu durum üzerinden bile yerin dibine sokulması hakkaniyetli olacakken ‘kendisi bir açıklama yapmasa dahi’ kafamızda canlandırdığımız olay örgüsüyle filme devam etmek en mantıklısı . ‘Hangi filmde olup olmadıkları , hangi filmde tekrar bir görünüp ortadan kayboldukları , yaşayıp yaşamadıkları , öldülerse neden ve ne zaman öldükleri’ konusunda filmin yaratıcılarının bile açıklama yapabileceğini sanmadığım yardımcı karakterlerden uzak , yalnız bir Alice …
Umbrella’nın dünya üzerinde kalan son insan topluluğunu yok etmesine yalnızca 48 saat var .
Haydi zamana karşı yarış başlasın .
Yalnızlık da çok uzun sürmesin , Kızıl Kraliçe ve yine yok olmalarının Alice’e pek dokunmadığı bir takım insanlar da olaya dahil olsun . ‘Tür kırmalığındaki ağırlığın bu sefer korkuya kayacağı ve bu sayede ilk filmin tadının yakalanmasının hedeflendiği’ ana fikirli röportajlarını yalancı çıkarmayan Anderson , Amerikan ağır çekimine dayalı sentetik halden vazgeçiyor öncelikle .
İlk etapta olumlu olarak görülebilecek bu değişim , değişimi ‘tam olarak zıttını yapmak’ olarak algılayan yönetmenin ellerinde kısa sürede eziyete dönüşüyor .
Aksiyonunu bir saniye bile sürmeyen planlarla kaotikliğe teslim eden yönetmen , çoğu zaman perdede ne olup bittiğini anlamadığımız anlarla baş başa bırakıyor bizleri .
Video oyunu mantığından kopmadan A noktasından B noktasına ilerleyişi kendine kural edinen film , B noktasında oyunu kaydetmeden C noktasına koşuşturuyor .
Alice ve çevresindekilerin muhakeme yapmasına , plan kurmasına , mantıklı bir ilerleyiş sergilemelerine imkan yok .
Beklentilerin farkında olup da etrafı zombi köpekler ve mutasyonlu yaratıklarla da doldurmak da fayda etmiyor böylece .
Son ana kadar sessiz kalıp bir sonraki sıçratma anını bekleyen , bu bekleyişin sonunda da dakikalarca böğüren yaratıkların ‘korkutucu’ olduğunu söylemek , deveye hendek atlatmaktan daha zor .
Nostalji yaratma işini ilk filmin ünlü lazerli sahnesini yeniden yaratmaya kadar götüren Anderson , teknolojinin ağa babası Umbrella şirketinin lazer konusunda neden çapraz kombinasyon kullanmadığını bir kez daha aklımıza düşürüyor .
Alice’in bir çıkar yol bulup , son bölümünde olan filmin bir sonraki bölümünde ‘bir yerde uyanacağını’ bilsek de aklımıza düşeni oradan çıkartamıyoruz .
Resident Evil : Final Chapter bu haliyle beşinci filmin sonunda sözünü verdiği ‘büyük finali’ görmezden geliyor .
Yine karakterine ve muhtemel gişe getirisine kıyamadan sonuna eklediği açık uçluluk değerini iyice düşürüyor .
İyi film olmak bir kenara ‘iyi bir Resident Evil filmi’ bile değil .
