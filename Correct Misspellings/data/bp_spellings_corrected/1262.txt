Mart ayının son vizyon haftasında ülkemizde rötarlı olarak gösterime giren Norveç yapımı , bol ödüllü ve de ülkesinin Oscar temsilcisi olan Thelma’yı standart bir yazıyla incelemek filme haksızlık olur düşüncesindeyim .
Baştan belirteyim ki bu yazı yer yer filme ait sürprizbozan / spoiler olan ifadeler içermektedir ; filmi henüz izlemediyseniz hevesinizi kaçırmayalım .
 
Thelma , aslında sinemasını iyiden iyiye tanıdığımız bir Kuzeyli ismin Sessiz Çığlık , Oslo , 31 Ağustos ve Tekrar filmlerinin yönetmenin Joachim Trier imzasını taşıyor ; senaryoda ise geçtiğimiz yıl ilk uzun metrajlı filmi Körlük ile yönetmen koltuğuna geçen , Trier’in tüm filmlerinde adını gördüğümüz dostu , yürütücü yapımcısı ve senaryo ortağı Eskil Vogt’un da parmağı var ki , Trier de Körlük’ün yardımcı yönetmenleri arasındaydı .
Şahsım adına , 2015 Cannes Film Festivali’nde Altın Palmiye için yarışan ve bir başka sorunlu aile hikayesi olan Sessiz Çığlık’ı pek övemesem de , “Oslo 31 Ağustos” filmindeki ‘durağan etkileyiciliği’ göz ardı etmemek gerek .
Trier , bu son filminde ise bir büyüme hikayesini , doğaüstü elementlerle ve yeni muhafazakar Hristiyanlıkla harmanlayıp , vatandaşı olmak için hayaller kurduğumuz Kuzey Avrupa’dan esrarengiz ve ürkütücü bir aile portresi çıkartıyor .
 
Thelma , üniversitede okumak için başkent Oslo’ya gelen , yalnız bir gençtir .
Ailesi şehre oldukça uzak ve kapalı bir ortamda yaşayan Thelma , Oslo’daki yeni sosyal ortamına uyum sağlamak isterken ailesinden aldığı muhafazakar yaşayış kalıpları karşısında bocalar , irili - ufaklı her yeni deneyimi onda suçluluk duygusunu kamçılar .
Zira küçük yaşından itibaren yüreği sevgiden ziyade ‘Tanrı korkusu’ ile doldurulmuştur …
 
Trier , Thelma’nın Tanrı korkusuyla engel olmaya , set çekmeye çalıştığı cinsel dürtülerinin karşısına epileptik olmayan nöbetleri koyarak , bastırılmış / bastırılan cinsel dürtünün hem psikolojik hem bedensel patlamasını cisimleştiriyor .
Fakat bunu yaparken işin içine bir de doğaüstü , psişik ögeler ekleyerek karakterine ciddi anlamda boyut atlatıyor .
Çünkü Thelma’nın kontrol edemediği psişik kuvvetlerinin sarsıcı etkisi , aslında geçmişlerindeki bir aile travmasına kadar geri gidiyor .
Küçük kızlarından korkan aile onun güçlerini tanımasına ve kendisi olmasına fırsat vermeden ilahi bir korku mekanizmasıyla Thelma’yı hayat boyu kontrol altında tutmaya çalışıyor ; ama gel gör ki bu çocuk kaçınılmaz olarak büyüyecek o steril , Orta Çağ ortamdan çıkacak …
 
Trier , dinin baskıladığı cinselliği kabuslardaki yılanlar , cama çarparak ölen kuşlar gibi metaforlarla görselleştirirken , filmin özellikle taşradaki aile evi sahnelerinde pastoral bir dil kullanıyor .
Önceki iki filminde de Trier ile çalışan görüntü yönetmeni Jakob Ihre’nin gerek hava çekimleri , gerek sahnelerin içeriğine ters giden muhteşem dış mekan resimleri filmin seyir zevkini de katlıyor .  Tabii tüm bu bileşenler içerisinde Thelma gibi zorlu bir karakterin altından başarıyla kalkan ve onun bunalımını , kendisini keşfederek dönüşümünü inandırıcı kılan genç başrol oyuncusu Eili Harboe’nin hakkını yemeyelim .   Berlin Film Festivali'nde geleneksel olarak 10 Avrupalı genç oyuncuya takdim edilen Shooting star Ödülü’nün 2018 sahiplerinden biri olan Harboe , henüz 24 yaşına ve Thelma rol aldığı beşinci uzun metrajlı film .
 
Uzun lafın kısası , Kuzey Avrupa sinemasından mis gibi bir festival filmi örneği yine çok kalabalık bir vizyon haftasında meraklı seyircisini bekliyor .
Bir büyüme seyirliği arıyorsanız 2017’nin abartılan Lady Bird’ü ile oyalanmayın , bu taraftan buyur .
Seyircinin bu yazıdan çok daha fazlasını bulabileceği Thelma haftanın gizli cevheri …
 
twitter . com / duygukocabayli
