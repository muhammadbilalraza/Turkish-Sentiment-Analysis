Şayet bugün , ekonomisi en ufak bir çalkantıda çökecek muğlaklıkta olmasına rağmen iyi kötü üretime devam eden ülkelerin mikro ölçüde iz düşümünü arayacak olursak , rus Belt denen kasvetli kasaba bunun için en doğru örnek olurdu .
Sanayi Devrimi’nin ardından bütün eski teknolojik oyuncakların rafa kaldırılması sebebiyle bir bir çöken sektörler , bu puslu kasabanın da zamanla çökmesini sağlamış ve bölge , yıpranan demirin üzerindeki pasa nazireten " rus Belt " , yani “pas kuşağı” adını almış !
Peki rus Belt kasabasının , bazen Kardeşler’in bu iç karartan dramındaki rolü ne ?
Bugün itibariyle ayrı mizaçlara sahip görünen ve ayrı yolları arşınlayan bu iki kaybedenin , kan bağlarına kadar işlemiş lanetini ; toprağıyla , suyuyla havasıyla besleyen rus Belt’i fail ilan edebilmek ne kadar doğru ?
Yoksa gerçek suçlu bu talihsiz ve her daim bulutlu coğrafyayı paslanmaya terk edenlerin mi ?
Fail kim olursa olsun , Russell misali iflah olmaz görünen bir kaybeden bile , içinde debelendiği bu irin yuvasına rağmen değişebiliyor .
Suç ile kucak kucağa yaşamaya alışan ve hayatını aynı rotada sürdürmeye mahkum bu adam , bir süre sonra dünyaya gözlerini açtığından beri kucağına itildiği çevreyle verdiği kavga sırasında havlu atabiliyor .
Dahası sorumluluk alabiliyor !
Fakat ondaki bu irili ufaklı değişim sinyalleri , bazen Kardeşler’in suça meyyal konusundaki talihsizliğinin önüne geçemiyor !
Sebepsiz yere hapiste yıllarını çürüten Russell , çöpe atılan yıllarının telafisini ; kendisine biçilen rolü sessizce kabullenip , yoluna devam etmekte ararken ; küçük çıban Rodney bölgenin en karanlık suç ağlarından birine saplanıyor !
Attığı her adımda başındaki belanın katmerlenmesi , hiçbir koşulda dik kafalılığından ödün vermeyen Rodney’i dibe çekerken , Russell’ı da kendisiyle beraber sürüklüyor o malum dipsiz kuyuya .
Rodney’in en büyük silahıysa , aslında kaybedecek hiçbir şeyinin kalmaması !
Hayatına temas eden kallavi bir talihsizliğin , sahip olduğu her şeyi gözünün önünden alıp götürmesini bile sessizce sineye çekmeyi kabul eden Rodney ; sabrın sonunun pek de selamet olmadığını kabullenerek , koca bir çetenin karşısına dikiliyor .
Oyunculuk geleneğinden gelen ve Crazy Heart ile dikkatleri üzerine toplayan Scott Cooper’ın bu ikinci uzun metrajlı filmi , öncülünün aksine biraz daha dağınık bir yapım .
rus Belt’in sisli suretinde , belli periyodlar halinde kapıyı çalan küresel krizden , hesaplaşma süreci uzun bir süre daha bitmeyecekmiş gibi görünen Irak Savaşı Sendromu’na ; artık alışılagelen kalıpların dışında tuvalet yansımayan suç dünyası gevelemelerinden , vigilante klişelerine kadar filmi şişmanlatacak bütün potansiyel detayları yapıtına dikmiş Cooper .
Fakat ortaya çıkan intikam öyküsü , her ne kadar klişelerle barışık olsa da bunları sürükleyici bir şekilde işletebildiğini iddia edebilmek biraz tartışmalı !
Her ne kadar öyküsünün yaması yer yer açılsa da , Cooper’ın perdeye iteklediği oyuncuların performansını yabana atabilmek de pek mümkün değil !
Christian Bale’in bir intikam meleğine kıyasla dingin sayılabilecek performansı fazlasıyla dikkate değer .
Ağabey Affleck’e oranla , sinemasal arenada tutarlı bir rota tutturan Casey Affleck’in de seyir zevkine harç olduğu inkâr edilemez .
Pek de şaşırılmayacak biçimde , filmde görüldüğü ilk saniyeden itibaren perdeyi ezip geçmeye ant içmiş olan Woody Harrelson’ın üst düzey psikopat güzellemesi Harlan DeGroat , belki de filmin en önemli kozu !
Her halükârda , içerik anlamında “intikam öyküsü” matematiğini tutturmakla birlikte , sağlamasına eğilmeyen sinemasal bir mahsul var karşımızda .
Scott Cooper adına bir geri adım olsa da şans verilmeyecek kadar sığ bir örnek olduğu söylenemez !
Fatih Yürür
