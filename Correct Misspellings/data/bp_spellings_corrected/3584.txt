İtiraf edeyim ; Meksika yapımı ' Kan Kokusu ' son aylarda en çok izlemek istediğim filmler arasında bulunuyordu .
Gerçekçi , sosyolojik göndermeleri olan ' domestik bir yamyam filmi ' kulağa bir hoş geliyor .
Sinema sitesi Twitch'in editörü Todd Brown da filmi ' yılın en iyileri ' listesine alınca , haliyle merakımız katlandı .
Bağımsız Filmler Festivali'ne gelerek bizi sevindiren film , arayı çok uzatmadan sinemalara da geldi .
Bazı filmler , izlenir izlenmez yazılmıyor , doğruya doğru .
Kimi filmleri henüz daha izlerken ne yazacağımız aşağı yukarı kafamızda şekillenir .
Veya biter bitmez kafamız nettir ve oturur yazarız .
Bazıları ise kafa karışıklığı yaratır , kimi eleştirmen kafayı açmak için diğer yazarların yorumlarına dalar , kimi eleştirmen yazılanlardan uzak durur ; düşünerek doğru bakış açısını yakalamaya çalışır .
Kan Kokusu bir çırpıda ' iyi ' veya ' kötü ' diye yargılayamayacağınız bir film .
Azıcık zaman istiyor ve bunun nedeni filmin ( orijinal ) sevaplarının ve ( kaygılı ) günahlarının eşit ağırlıkta olması .
Çarpıcı , ' dakika bir gol bir ' cinsinden bir sahneyle açılıyor film .
Babanın distopik ölümü .
Gizemli adam geride dul bir kadın ve çocuklar bırakmıştır .
Adaletsiz bir sistemde , ekmek aslanın ağzından midesine inmiştir .
Gayet sembolik bir şekilde insan etiyle beslenen , vahşi bir sistemin içinde vahşileşmek zorunda kalmış bu aile , babanın ölümünden sonra iyice ortada kalıyor .
Çocukların yemek bulma çabasına ve kendi aralarındaki mücadeleye , annenin kuralları da ekleniyor .
Doğrusu iyi başlıyor bu hikaye .
Tür sinemasının vazgeçilmez kahramanları farklı dertleri olan yönetmenlerin elinde bambaşka metaforlara dönüşüyor .
Gir Kanıma'da vampirler ' büyüme ' , ' ötekileşme ' gibi kavramlarla beraber güzel yürüyordu .
Meksikalı yönetmenimiz de ilk filminde , ayakta kalma mücadelesiyle yamyamlığı beraber düşünmüş , iyi de etmiş .
Ve fakat film orijinalliğini , kara mizahını kısa sürede kaybediyor .
Yaratıcı beyinlerin bir köşesinde tür sineması izleyicisini de tatmin etme kaygısı olduğu için olsa gerek , sonradan maça giren ' b - movie klişeleri ' filmin kimyasını bozuyor .
Her şeye rağmen ilginç işler yapmaya meraklı bir yönetmenin ilk provası olarak görülebilir .
Dileriz Hollywood uzak durur ama temize çekilmiş bir senaryoyla ortaya daha güçlü bir film de çıkabilir ( mi ) .
