Romantik komedileri hiçbir zaman küçümsemedim .
Belki izlenmesi oldukça kolay olduğundan ve genelde benzer , hafif konular etrafında döndüğünden çok da önemsenmez gibidir romantik komediler .
Elbette istisnalar da vardır ,  romantik komedi olsa da dram yönü ağır basan ve herkesin ciddiye aldığı filmler , ilk aklıma gelenler : When Harry Met Sally ,  Ghost , Music and Lyric , A lot Like Love , Notting Hill , Sleepless In Seattle , Eternal Sunshine , Amelie …
Moonrise Kingdom , Silver Linings Playbook , Up In The Air : bu üç film ise komedi ve romantizm ögelerine rağmen dramatik yönleriyle dikkat çeken ve son zamanların bu türde en çok ciddiye alınan filmlerinden aklıma gelenler .
Sözün özü , böyle romantizme , böyle komediye can kurban !
Yukarıdaki filmlerden bazıları gibi dramatik yönü üzerine bir iddiası yok filmin belki ama yine de bu Cuma vizyona giren öne Small Hitch /  Gönlümü Çaldın için farklı bir " romantik komedi " demek maalesef mümkün değil .
Benzer konular etrafında dönen tür filmlerinin düşecekleri en kolay tuzak “klişe” olmaksa , yukarıda saydığım filmlerin başarılı olmalarının en büyük nedeni de herhalde bu tuzağa ya hiç düşmemeleri , ya da kaçınılmaz durumu oldukça iyi kurtarmalarıdır .
Gönlümü Çaldın için ise söylenecek en bariz cümle : “klişe bir romantik komedi örneği” olduğu …
Her film sürpriz içermeli diye bir kaide yok elbet fakat ne olacağı daha ilk beş dakikadan belli olan filmlere de sabrımız yok artık açıkçası .
Üstelik göze çok fazla sokulmaya çalışılan , seyirciyi aptal yerine koyan , ya da en iyi niyetle seyirciye hiç vakit kaybettirmemek isteyen ( ! ) bazı sahneler benim canımı sıktı açıkçası .
Örneğin filmin açılış sahnesi .
Oldukça yakışıklı ve aslında mimiklerini çok iyi kullanmakta olan Josh ( Shane Macrae ) , seksi bir sarışınla öpüşüp koklaşırken gözü kızın çantasına ilişir , kızın çantasından fırlamakta olan magazin dergileri sadece evlilikle ilgilidir ve Josh kızın kendi kendine gelin güvey olduğunu bize ilk dakikadan hissettirerek  , “çapkınım hovardayım , evlilikle işim olmaz” karakterinde biri olduğunu hap gibi yutturuvermiştir .
Ah o dergi sahnesin gereksizliği ve yapaylığı …
Şimdi klişelere gelelim .
Josh kız arkadaşından bu şekilde ayrılarak en yakın erkek arkadaşının annesinin düğününe gitmek için ( niye bu kadar zorlamışlarsa … ) uçağa yetişmeye çalışırken , en yakın arkadaşının kızkardeşi Molly ( Aubrey dolar ) de annesinin düğünü için aynı uçağa binmeye çalışır ve bu esnada erkek arkadaşının evli olduğunu öğrenip yolda ondan ayrılır .
Bu dakikadan itibaren , aa bu iki ilişkilerinde başarısız insan biraraya gelecek ve ömür boyunca mutlu olacaklar , çok güzel , diyerek salonu terketme ihtimaliniz yüksek .
Ama , tamam , biraz daha şans verelim zira erkek karakterimiz ne kadar yakışıklıysa kadın karakterimiz de bir o kadar sempatik .
Yanyanayken aralarında güzel bir uyum olduğunu söylemem lazım ve bu tarz filmlerde bu önemli , konu sarmasa da , karakterler arasındaki uyum filmi sonuna kadar izletebiliyor .
Bu konuda Morganlar Nerede filmini anmadan geçemeyeceğim , Hugh Grant ve Sarah Jessica Parker arasında o kadar olumsuz bir kimya vardı ki , film bir noktadan sonra izlenmez hale geliyordu , gerçekten antipatiktiler !
Gönlümü Çaldın'da aile bağlarının sağlamlığı , “çapkınım hovardayım ama konu annem babam olunca herkesten çok insanım” diyen Josh karakterinin içinin doluluğu , arada geçen ufak espriler , filmi sevimli kılan ve " klişe de olsa izlerken vakit kaybetmiyorum " hissi yaratan , keyifli detaylar filme ait .
Beklentileri yüksek tutmadan , vakit geçirmek için izlenebilecek bir film velhasıl .
Daha önce sadece kısa filmlerde tecrübesi olan yönetmen için belki temiz , eli yüzü düzgün bir  ilk uzun metraj deneyimi ama biz bununla yetinmeyiz , duyurulur ! twitter : @blossomel e - posta : blossomel [ at ] gmail . com
