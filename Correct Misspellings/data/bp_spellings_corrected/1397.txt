Operasyon Valkyrie ? ye Görevimiz Tehlike'nin ikinci dünya savaşı versiyonu , karizmatik bir Tom Cruise'un başını çektiği nefes kesici bir savaş filmi bekleyerek giden seyirci hayal kırıklığına uğrayacak .
Valkyrie , sigara dumanlarıyla dolu klostrofobik odalarda esrarengiz kişiliklerin gizli planlar yaptığı , diyalogların çoğunlukla şiddetli fısıltılardan oluştuğu , doğru zamanda incelikle yerleştirilmiş sessiz tansiyonun en gürültülü korkutucu sahneden daha fazla gerdiği , türü adımı adımına ustalıkla takip eden bir komplo gerilimi .
Yönetmen Bryan Singer'ın Valkyrie'nin çekimine başlamadan bol bol Costa - Gavras ve Gillo Pontecorvo izlediğini öğrensem hiç şaşırmam .
Özellikle dünyanın geleceğini değiştirebilecek kadar stratejik öneme sahip bir masanın altında içinde plastik patlayıcı bulunan bir çantanın uzun süre odak merkezi olduğu bir sahne , Battle of Algiers'daki cafe sekansını bile hatırlattı .
İkinci dünya savaşının son günlerinde Hitler'i alaşağı etmeyi amaçlayan bir grup Alman askerinin azımsanamaz cesaret ve fedakarlık dolu hikayesini anlatan Valkyrie , bir sürü bitmek bilmeyen prodüksiyon problemlerinin basına yansıması ve yıldızı Tom Cruise'un scientology ile ilgili görüşlerinin ve bazı sıradışı davranışlarının pop - kültürde ön plana çıkması nedeniyle daha vizyona girmeden iki kallavi yumruk yedi .
Basında Cruise'un Hitler'in suikastini planlayan grubun anahtar üyesi Albay Claus von Stauffenberg rolü için yanlış seçim olduğuna , Amerika'lı ve İngiliz oyuncuların Alman aksanı kullanmamaları üzerine bir sürü alaycı makale yayımlandı .
Yazık , çünkü Valkyrie gerçekten de baştan sona nefes kesici , ucuz hileler kullanmadan yarattığı gerçek tansiyonu bir an bile kırmayan , neredeyse mükemmel bir komplo gerilimi .
Filmi pazarlamakla hükümlü fragmancıların yerinde olmak istemezdim doğrusu .
Dışarıdan bakınca Valkyrie , Hollywood'un en kıdemli mega starlarından birinin başını çektiği , yüksek bütçeli , etkileyici muharebe sahneleriyle dolu klasik bir savaş filmi olarak algınalabilir .
Fragmanları izleyince filmi pazarlayanların bu tür bir konseptle seyirciye yaklaştıkları bariz .
Fakat Valkyrie , yüksek bütçesine rağmen aslında gayet mütevazi , karakter ve diyalog bazlı bir gerilim .
Başında kısa süren bir savaş sahnesi haricinde hikayenin çoğunluğu iç mekanlarda çok gizli planların çok gizlice tartışıldığı uzun sahnelerle dolu .
Her saniyesi heyecan dolu bir eğlencelik arayan seyircinin sabrını zorlayabilir .
Fakat asıl gerilimin sabır ve empatinin ince bir kombinasyonu olduğuna inanan sinemaseverler için Valkyrie , Spielberg'in Münih'inden beri türünün en başarılı örneğini sunuyor .
Filmin uzun komplo sahnelerini sıkıcı olmaktan kurtaran bir diğer çok önemli özellik , rüya takımı tarzı kardosu .
Tek kalmış elinde üç parmak bulunan , tek gözlü Stauffenberg rolünde Tom Cruise , tutku dolu ve cesur bir performans gösteriyor .
Cruise'un statüsünde bir yıldızın kesik bir el ve hareket etmeyen bir cam gözle fiziksel imajını riske ederek sadece performansına güvenmesi saygı hak eden bir seçim .
Cruise'un yanında filmin İngiliz kadrosu tek kelimeyle mükemmel .
İçinde bulunduğu her filmin kalitesini otomatikman %25 oranda arttıran Tom Wilkinson , korkudan komediye her türe kendini uyduran Bill Nighy , Kenneth Branagh , Terence Stamp , Eddie Izzard .
Liste bitmek bilmiyor .
Harry Potter'dan beri ilk defa bu kadar etkileyici bir İngiliz oyuncu kadrosuna sahip Valkyrie .
Hayal kırıklığı yaratan Süpermen Dönüyor'dan sonra süper kahraman filmlerine ara vermeye karar veren Bryan Singer , Valkyrie ile Olağan Şüpheliler'in komplo ve gerilim dolu karanlık dünyasına geri dönüyor .
Stauffenberg'in Hitler iki adım ötedeyken idam emrini beklediği , sessizlikten güç alan nefes kesici sahnesi bile tek başına Singer'ın mega bütçeli filmlerin altında sinema dilinin en temel kurallarını anlayan bir yönetmen olduğunu kanıtlıyor .
Valkyrie , Tom Cruise ve Bryan Singer'ın dönüşünü müjdeleyen , baştan sona doğru kararlar veren , doğru notaları çalan bir gerilim .
