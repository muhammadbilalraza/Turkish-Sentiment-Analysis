Bilgisayarların ürettiği bir çok şey gibi animasyon filmlerine de karşıyım .
Her karesinin üzerinde titizlikle uğraşılan ve bir insanın elinden çıktığını bildiğiniz cell ( Hücre ) animasyon tekniğinin daha fazla para ve vakit kazanmak adına terkedilip , bir bilgisayar oyunu tadında çizgi filmlerin peydahlanması sanırım izleyen o küçücük çocukların bile kafalarını karıştırmıştı .
Bu türden bir film olan ve hiç bir estetik değer taşımayan , geçen sezonda izlediğimiz ' Anastasia ' adlı saçmalığa gülememiştim bile .
( O derece kötüydü ) 1995 yılında birincisi çevrilen ve bütün dünyada ilgi toplayıp , senaryo dalında Oscar adayı olan ilk çizgi film olan Toy Story - 2 yakında salonlarımıza teşrif edecek .
Evet bir çizgi filmin senaryo dalında ödüle layık görülmesi epey ilginç bir durum .
Her zaman çocuklara yönelik bir tür olduğu için ciddiye alınmayan animasyon böylece üzerindeki ölü toprağını atmıştı . Walt Disney’in edebiyat dünyasının klasiklerini anime etme eğilimine karşın özgün senaryoyla ortaya çıkan Pixar’ın Toy Story’si bu konuda öncü bir görev üstlenmişti .
Filmin yapımcısı olarak Walt Disney’i görünce insan artık eski tekniklerin tamamen gözden çıkarıldığını düşünüyor .
Pixar , Pdi , Walt Disney , Dreamworks ve Britanya’lı şirketlerin ve bu şirketlerin arkasındaki devlerin bu alandaki kapışmalarına ileleyen günlerde daha fazla tanık olacağız .
250 kişilik bir ekibin hazırladığı Toy Story iyi bir film olmuş , çocuklarınızı yollayıpta kendiniz gitmemezlik etmeyin .
