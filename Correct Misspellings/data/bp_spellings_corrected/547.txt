Michael Bay , vizyonun bu haftaki yerli ismi Mustafa Altıoklar gibi , popüler bazı işlerin altına imza atmış ama bundan daha fazlasını isteyegelmiş bir yönetmen .
Ciddiye alınmak arzusuyla Pearl Harbor'ı yaptı , güldüler ( hep birlikte güldük diyelim ) .
Şimdi de Ada ( The Island ) ile şansını deniyor .
Ada , bu yaz Amerikan sinema çevrelerinde en çok konuşulan yapımlardan biri oldu .
Ama meziyetlerinden ziyade , yaşadığı dehşetengiz gişe hezimeti sebebiyle .
Ve herkes birbirini suçlamaya başladı .
" İçinde ada olmayan bir filmin ismini Ada koymak kadar hatalı bir sunum olabilir mi ? " diyenler oldu .
Filmin iki yapımcısı , başrol oyuncularını gişe potansiyeli olmamakla suçladı ve herhangi bir televizyon dizisi yıldızının bile Scarlett Johansson'dan daha çok seyirci çekeceğini söyledi .
Karşı ateş açan oyuncular , yapımcıları hiçbir aşamada projenin başında olmamakla suçladılar .
Ama tabii olan olmuştu .
Film yakın gelecekte geçiyor .
Genetik bilimi , insan klonlamayı başarmış .
Gizli bir proje kapsamında , belli bir ücret karşılığında , insanlar kendi klonlarını yaptırıyorlar .
Kendi vücutları yaşlandıkça da , klonlarından taze takviye yaparak hayatlarını uzatabiliyorlar .
Tabii müşteriler bu klonların tamamen laboratuar ortamında var olduklarını sanıyor .
Halbuki , bu hizmeti sağlayan kuruluş , yer altında kurulmuş sahte bir dünyada bu klonlara sahte bir yaşam sunuyor .
Günün birinde bu klonlardan biri çevresini sorgulamaya başlıyor .
Ve kurulu düzen sarsılıyor .
Şimdi birkaç noktanın üzerinden geçelim : Karşımızda yeni bir şey yok .
Gerçeğe Çağrı'dan Matrix'e , 1984'ten The Truman Show'a kadar birçok filmde karşımıza çıkmış temalardan bir kolaj Ada .
Bu onu kötü yapmaz tabii .
Sadece lüzumunu sorgulatabilir .
Distopik bir bilim kurgu olarak başladıktan sonra ikinci yarısında Michael Bay klasiği bir aksiyon filmine dönüşüyor .
Her ikisinin altından da pekala kalkıldığını kabul etsek bile , ortada o ciddi emelleri sarsan bir tutarsızlık var .
yukarıda saydığım çeşitli öncüllerinden farklı olarak , bayağı muhafazakar bir film Ada .
Her şeyden önce , genetik bilimine karşı bir propaganda filmi gibi .
ABD'de kök hücre tartışmalarının gündemde olduğu bir dönemde , iyi niyetli bir proje olarak görmek zor bunu .
Din unsuru .
İlk anda insana , din kurumuna karşı bir eleştiri varmış gibi gözükebilir .
Çünkü klonlar , kendileri için kurgulanmış dünyada , cennet yerine koyulmuş bir ada vaadiyle kandırılıyorlar - ki Ada diye bir yer aslında yok .
Filmin bu kısımlarında , din kavramının insanları idare etmek için nasıl kullanılabileceğine şahit oluyoruz .
Fakat aslında bize dini çağrıştırsa bile , ortada bir din yok .
Klonlara dinden bahsedilmiyor .
Tanrı diye bir kavram öğretilmiyor .
Hz .
İsa'nın kim olduğunu bilmiyorlar .
Kurulan sistem , bizim bildiğimiz anlamda din üzerine kurulu değil .
Bu da şu kaçınılmaz sonuca götürüyor bizi : Eleştirilen şey , din değil ; Tanrı rolü oynamaya soyunmuş bilim insanları .
Ve yine aynı noktaya varıyoruz .
Genetik bilimi , Tanrı'yı taklit etmeye çabalamaktır .
Bu başımıza sadece bela açar .
O klonların da gerçek insanlardan türetildiği ve duyguları olabileceği , gerçek bir insan gibi yaşayabilecekleri yadsınmıyor elbette .
Karşımıza çıkarılan her örnekte , bu klonların geçerli birer amaç için kullanılıp yok edildiğini de görüyoruz .
Amaç onanıyor .
Fakat uygulamada etik açıdan bir sıkıntı olduğuna dair , biraz tek taraflı bir yoruma varılıyor .
Ewan McGregor'un canlandırdığı karakterin gerçek hayattaki karşılığının sunumundan da anlaşılacağı gibi , böyle bir hizmeti talep etmenin bile sadece bencillik olduğu düşünülüyor .
Bazı yönetmenler elindekiyle yetinmeyi bilmeli belki de .
Ada , birçok açıdan Michael Bay'in Kaya'dan ( The Rock ) beri yaptığı en iyi iş .
Ama bunun başlıca sebebi , yönetmenin zanaatkar olarak becerileri .
Bu filmin en başarılı kısımları aksiyon sekansları .
Özellikle otobandaki takip sekansı gerçekten dört dörtlük bir adrenalin pompası .
Michael Bay'in yetinmeyi öğrenmesi gereken şey de bu herhalde : bir aksiyon filmi yönetmeni olmak .
