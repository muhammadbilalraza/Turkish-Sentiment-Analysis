Güney Kore Sineması'nın gore konusundaki sınır tanımazlığına yorum yapmaya çalışmak artık nafile .
Toplum olarak şiddeti içselleştirmiş , günlük yaşamın olağan bir parçası haline getirmiş olmalılar .
Zira " Peşinde Ölüm Var " gibi filmleri rahatça üretip kendileri hakkında bu tür yorumlarda bulunmamızı sağlıyorlar .
Seul'de bir gün yürüyüş yaparken , yüksek bir binanın balkonundan önlerine düşen kızın kanlar içindeki cesediyle karşılaşınca " Of ya sıktı artık , yine mi " diyorlar mıdır acaba ?
Elbette demiyorlardır ama çoğu insanın bu tür filmlere buna benzer tepkiler verdiği muhakkak .
Elbette , bir ülke sinemasının böylesi psikolojik buhranları kan revan içinde perdeye yansıtmasının sebebini bu ülkenin savaşlar , gerilimler ve kayıplarla dolu geçmişinde de arayabiliriz .
Bu durum enteresan bir travma yaratmış olmalı ki , ülkeden çıkan filmlerin bir çoğu korku temalı filmlere dayanıyor .
En azından Güney Kore Sineması dendiğinde ilk olarak bu tür akla geliyor .
" Peşinde Ölüm Var " da bu mecburiyetin izinden giderek Güney Kore Sineması'nın konu edindiği sapkın ruh hallerini standart durumlarla aktarıyor bizlere .
Eğer kan - revan içinde kalan insancıklar görmekten hoşlanıyorsanız sizi kendine çekebilir bu film .
Şiddetle savundukları şiddeti ( ! ) kendilerince estetik bir sunumla sergilerken , dünyanın en orijinal filmine imza attıkları yanılsamasına kapıldıklarını bile düşünebiliriz .
Yoksa hiç kimse böyle lanet temalı filmleri ilk kez fırına verdiğini düşünecek kadar ısrarcı olamaz .
Isıtıp ısıtıp önümüze konan filmleri de bir noktadan sonra hazmetmeye çalışmak yorucu oluyor .
Konular ve hikayeler bu kadar benzerken , üzerinde özenle durulmuş , farklı bir sinematografiyle en azından bir yenilik beklemek de hakkımız değil mi ?
Ama bu konuda da bir tekrar mevzubahis .
Oyunculara yönetmen tarafından sanki abartılı oynamak konusunda telkinlerde bulunulmuş .
Genel anlamda Uzak Doğu , özel anlamda Güney Kore sinemasının büyük hayranları var .
Bu sinemadan çıkan olağanüstü güzel örnekler de mevcut .
Ama ' Peşinde Ölüm Var ' sıradan filmlere sepetinde çok uzun zaman dokunulmazlığı olacak bir film .
Konusu okuyunca bile aşinalık hissettiriyor .
Genç kızımız aile fertlerinin , arkadaşlarının çok feci usullerle öldürülmelerine tanık oluyor .
Bu katliamlara sebep olan ise genç kızın peşindeki ' lanet ' .
Bu lanet , öldürme çemberini daraltarak genç kıza göstere göstere ' geliyorum ' diyor .
Elbette genç kızımız boş durmuyor ve ölmeden önce cinayetlerin ardındaki sırrı öğrenmeye çalışıyor .
İşte böyle !
Uzak Doğu sinemasının zaman zaman hissettirdiği o zevke çok uzak duran bir film .
Esin kaynağını Kang Kyung - ok'un çizgi romanından almış filmimiz keşke bir çizgi romanın satır aralarında kalsaydı .
Biz bunları söylüyoruz ama üç vakte kadar yine benzer bir filmden haberdar oluruz .
Şiddetle şiddeti savunan bir sinemadan bu türe ait benzer bir filmin haberini almak hangimizi şaşırtır ki ?
