Sinema dünyası , ABD’li yazar Richelle Mead tarafından yazılmış seriyle , nur topu gibi yeni bir vampir - gençlik serisine kavuşuyor .
Birçok dile çevrilen ve çok satanlar listesinde yer alan altı bölümlük fantastik roman serisinden uyarlanan ilk filmin yönetmenliğini ‘Freaky Friday - Çılgın Cuma’ , ‘Mean Girls - Kötü Kızlar’ gibi gençlik filmlerine imza atan Mark Water ,   senaryo yazarlığını ise kardeşi David Water üstlenmiş .
Oyuncu kadrosunun çoğunluğunu , deneyimli oyuncular Joely Richardson ( Kraliçe Tatiana ) ve Gabriel Byrne’ı ( Prens Victor Dashkov ) saymazsak , Zoey Deutch , Lucy Fry , Danila Kozlovsky gibi ileride büyük olasılıkla Vampir Akademisi’yle bütünleşecek yeni yüzlerden oluşan genç bir ekip oluşturuyor .
Kitaplarını okumamış bir izleyici olarak , ilk filmin karakterlerin tanıtımı ve vampirler arasındaki ayrımı gösteren giriş bölümünden oluştuğunu söyleyebilirim .
Hava , su , toprak ve ateşten oluşan dört elementten birini kontrol etme yeteneğine sahip büyü güçleri olan ölümlü vampir ırkı Moroi ile onları kötücül vampir ırkı Strigoi’lerden korumakla görevli gardiyanlardan ( Dhampir ) oluşan kağıt üzerindeki hikayenin ana karakteri , henüz çaylak bir gardiyan olan Rose Hataway ( Zoey Deutch ) .
Moroi ırkından olan yarı insan yarı vampir Rose ile korumakla görevli olduğu Prenses Lissa ( Lucy Fry ) başta olmak üzere bir grup gencin ilişkilerini ve lise maceralarını anlatan ilk bölüm , sinemasal anlamda olmadığının altını çizerek , Aziz Vladamir Akademisi’yle ‘Harry Potter’ , beceri ve yetenekleri henüz keşfetme aşamasındaki genç kahramanlarıyla ‘X - Men’ serisini hatırlatıyor .
Vampir Akademisi , kendi ırkları arasındaki iyi ile kötüyü keskin hatlarla ayıran , ‘Kraliçe / prens / prenses vampir’ karakteriyle ayırdıklarını da sınıflara ayıran bir örnek koyuyor önümüze .
Hayal gücünde sınır tanımayan fantastik hikayeler yerine kadınsal dokunuşla farklı bir tür yaratan ‘Alacakaranlık’ sonrasında , yeni seriyle iyiden iyiye vampirlerin dünyasına giriyoruz .
Geleneksel vampir hikayesinden çok , içinde vampirlerin olduğu gençlik hikayesi özetle …
Popüler kız , arkadaşlık / düşmanlık , gruplaşmalar , kıskançlıklar , imkansız ve platonik aşklar yoğunluk kazanırken , bir vampir filminde olduğumuzu anımsatan ( ve insanlarla arasındaki ) tek bağlantıyı ‘beslenme saati’ kuruyor örneğin .
Alacakaranlık final serisinde izlediğimiz Volturi klanı ile Cullen klanı arasındakinden farklı bir hesaplaşmanın sinyallerini veren finaliyle , fantastik film denince akla gelen ırklar arasındaki - henüz göremediğimiz - karanlık aksiyon sahnelerinin sonraki filmlerde karşımıza çıkacağını varsayabiliriz .
Ucundan kıyısından gösterilen aşk , sadakat ve entrikalarla zenginleşecek gibi görünen serinin devam filmleri , her yıl aynı tarihte , sevgililer gününde gösterime girecek .
Bu takvim , romanı okumayan ( genç ) izleyici için de yol haritası çizecektir eminim .
Son yıllarda giderek çoğalan televizyon dizileri , roman serileri ve film uyarlamalarıyla günün artık vampirler için de doğduğu düşünülürse , 14 Şubat haftasının iki vampir filmiyle taçlandırılması pek de şaşırtıcı değil .
Sadece hedeflediği kitleyi tatmin edebilecek bir ‘dizi’ film olarak tanımlayabileceğimiz ‘Vampir Akademisi’ , ‘Alacakaranlık’ gibi gişe harikasına dönüşür mü bilinmez , ama yeni bir fanatik genç kız izleyici kitlesi yaratacaktır eminim .
Gençler Vampir Akademisi’ne giderken , hedef kitlesi dışında kalan izleyiciyi ‘Sadece Aşıklar Hayatta Kalır’ diyen bambaşka bir sinemanın beklediğini belirtelim . twitter . com / hilalcetinder
