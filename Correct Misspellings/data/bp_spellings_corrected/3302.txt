Bir filme gitmeden önce çoğumuzu çeken etkenler ya yönetmen ya da oyuncular oluyor .
dam in Real Life'la ilgili ilk duyduğum , filmde Juliette Binoche ve Steve Carell'in oynadığı , daha sonra da Annemler Yemeğe Geliyor'in yönetmeninin filmi olduğuydu .
Bunlar bir romantik komediye giderken içinizi ferahlatabilecek haberler .
Juliette Binoche , Avrupa Sineması'nda olsun , Hollywood Sineması'nda olsun , bizi hep mutlu eden bir oyuncu .
Onun varlığı filme sanki bir ağırlık , bir ciddiyet , bir saygınlık kazandırıyor , film romantik komedi olsa bile .
Steve Carell ise televizyon serisi The Office'deki antipatik / sempatik muğlaklığındaki başarılı karakterden Küçük Gün Işığım'daki o bambaşka role zıplayabilen , bu zıplamadaki başarısından dolayı da şapka çıkardığımız bir oyuncu .
Burada da Küçük Gün Işığım'daki rolüne daha yakın , hatta daha da sempatik bir babayla karşı karşıyayız .
Dul ve üç kız çocuk babası dam Burns , eşinin ölümüyle kendini aşka kapatıp babalığa adarken , sonunda aşkı buldum demesine ramak kala karışık durumlar içinde buluyor kendini .
Bu karışık durumlar ise tatil için Rhode Island'daki ailesini ziyarete geldiği süre içinde yaşanıyor .
Dan'in ailesi , çoğu Hollywood romantik komedisinde karşılaştığımız mükemmel aile tablosunu çizen cinsten .
Oldukça rahat , kalabalık , sevgi dolu , aktif , özgürlükçü .
Ama nedense mükemmel baba ve mükemmel yazar Dan'in eşini kaybetmesi sonucu yaşadığı doğal buhran , aile içinde onu bir " loser " ( kaybeden ) konumuna sokmuş .
" Filmin adı neden Şamar Oğlanı diye çevrilmiş ki , amma anlamsız bir çeviri " diye düşünürken , bir süre sonra hak veriyorsunuz çünkü dam ailesi tarafından gereksiz yere şamar oğlanına dönmüş .
Bu da Hollywood filmlerinin genelde aile kavramına yaklaşımındaki uç noktaları hatırlatıyor .
Örneğin neden Aile Bağları adlı filmde oğullarının eşcinsel olmasını anlayışla karşılayan aile oldukça genel geçer olan gelin adaylarına bu kadar önyargılı yaklaşıyordu ?
Veya Şamar Oğlanı'nda neden Japon bir kız çocuğunu evlat edinmiş olan bu liberal aile kendi oğullarının yaşadıkları konusunda bu denli endişe yaşıyor ?
Hollywood bize aileler konusunda ne demek istiyor ?
Veya nasıl bir aileyi özlüyor ?
Düşündürücü .
Gelelim kadın karaktere .
Dan'in aşık olduğu kadın Marie , filmi izlerken çoğunlukla akla gelen Aile Bağları filmindeki gelin adayının yaşadığı önyargıların zerresiyle karşılaşmıyor .
O çok şanslı , aile Juliette Binoche'in canlandırdığı Marie'yi neredeyse oğullarına tercih ediyor .
Marie'nin neden bu kadar mükemmel kabul edildiğine dair ise hiçbir bilgi yok , biz de onu çok sevdiğimizden , " ee Juliette Binoche tabii , haliyle . " deyip geçiyoruz .
Rhode Island , çekimler için çok iyi seçilmiş bir mekan .
İç ferahlatıcı bir rengi var mekanların , dolayısıyla filmin .
Ailenin de mükemmelliğiyle adeta orada olmak istiyorsunuz izlerken , ama Dan'in yerinde olmak değil asla .
The Family Stone'i oldukça hatırlatan film , gene saf bir gülümsemeyle salonu terketmenizi sağlıyor .
Romantik komedilerin olmazsa olmaz rahatlatıcı , hayattan bir süreliğine kopartıcı ve içimize " aşk hala var , mutluluk zor değil " gibi temaları işleyici özelliklerini taşısa da , yeni bir şey söylememesi bakımından akılda kalıcı bir film olmamış .
Juliette Binoche'a rağmen , yukarıda andığımız Küçük Gün Işığım ve Annemler Yemeğe Geliyor , üzerimizde daha çok saygınlık hissi bırakan filmler diyebilirim .
