Kadın , şarap ve macera düşkünü Fanfan , 18. yüzyılda yaşadığı rivayet edilen bir halk kahramanı .
Kral 15. Louis döneminde patlak veren savaşlarda , askerlerin cephe gerisinde eğlenmek için anlattığı hikayelerden doğmuş bir figür .
Özgürlüğüne düşkün bu şahsiyet , üstleriyle eline geçen her fırsatta dalga geçmekten geri durmuyor , ancak kıvrak zekasıyla her defasında ceza almaktan kurtuluyor ve içine düştüğü her durumdan sıyrılıyor .
1819 senesinde Emile Debraux'nun şarkısında izine rastlanan Fanfan , 1907 senesi itibariyle Alice Guy'in yönettiği sessiz filmle birlikte beyazperdede vücut buluyor .
Rene Leprince'in yönetmenliğini üstlendiği 1925 yapımı pek ses getirmeyen versiyonu , Christian Jaque'ın 1952'de çektiği , Gérard Philipe ve gına Lollobrigida'nın baş rolleri paylaştığı Fanfan la Tulipe izliyor ve film dünya çapında büyük beğeni toplayarak Fransız klasikleri arasındaki saygın yerini alıyor .
Luc Besson'un yapımcılığını üstlendiği 2003 yapımı Fanfan la Tulipe , yönetmeni Gérard Krawczyk'in kendi deyimiyle 1952 yapımına bir " saygı duruş " niteliği taşıyor .
Senaryo yeniden kaleme alındığında aslına sadık kalmak için büyük çaba harcanmış , ancak projeye girişilirken daha " modern bir bakış açısı " getirmek amaçlanmış .
Cannes'da açılış filmi olarak gösterilmesinin ardından topladığı cılız alkışlar ve eleştirmenlerin " Artık ne izlesek bize şaheser gibi gelecek " derecesine varan saptamalarının odağı olması noktasında , filmin modern bir yaklaşım getirmekte ne kadar başarılı olduğu pek de önem arz etmiyor aslında .
Bunun ötesinde , orijinallik beklentisiyle salonu dolduran izleyici için hayal kırıklığı yaratması da muhtemel .
Fanfan la Tulipe , macera , romantizm ve komedi unsurları arasında gidip gelen ahenkli bir ritim tuturuyor .
Film süresince özgürlüğüne olan düşkünlüğü her an vurgulanan Fanfan'ın kendisine bakılan bir el falı neticesinde kralın kızıyla evleneceğini öğrendiğinde büyük bir saplantıyla kaderine odaklanıyor olması , karakterin doğasıyla çelişkili bir durum yaratırken , hayatının aşkını yanlış diyarlarda arayan kahramanın , burnunun ucundaki gerçeği görerek kendisine el falı bakan Adeline'in ( Penelope Cruz ) birdenbire farkına varması da , senaryonun bir diğer zayıf noktasını oluşturuyor .
Çekim aşaması süresince hava muhalefetine maruz kalarak Fransız topraklarını bir uçtan diğer uca arşınlayan ekibin , bu zorluk haricinde karnaval havasında geçen oldukça eğlenceli dakikalar geçirdiği , filme kattıkları enerjiden belli oluyor .
Vincent Perez'in her daim gülen yüzü her ne yapsa sevimli addedilmesine yol açarken , film süresince ender olarak yerinde durması , filmin akıcılığını artıran en temel unsur olarak karşımıza çıkıyor .
Değerlendirmelerin ekseni izleyicinin beklentisiyle değişik şekillenmeler alabilme ihtimali taşısa da Fanfan la Tulipe , melez janrıyla ; estetize edilmiş kılıç dövüşleri , yüceltilen aşk ve mutlu son çizgisini takip eden bir film .
Kraliyet erkanı ve soyluları inceden inceye ti'ye alıyor olması ise filmin belki de en başarılı unsuru .
Derya Atakan
