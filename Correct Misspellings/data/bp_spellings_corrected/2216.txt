İlk olarak belirtmek isterim ki , John Carpenter'ın büyük hayranıyım .
Kanımca Carpenter , son 40 yılın en eğlenceli , en doyurucu , en kaliteli korku ve bilim kurgu filmlerine imza atmış , modern Amerikan sinemasının en saygıdeğer isimlerinden birisi .
Hem korku , hem de bilim kurgu türünün ölümsüz hayranlarından biri olarak , Carpenter'ın filmleri ile büyüdüm .
Sonuçta benim için , ve milyonlarca diğer korku hayranları için Şey , gelmiş geçmiş en iyi canavar filmlerinden biri .
New York'tan Kaçış , Küçük Çin'de Büyük Bela , They Live , Karanlıklar Prensi ve hayranlarının nefret ettiği , ama benim bayıldığım Los Angeles'tan Kaçış , son 20 yılın en eğlenceli filmleri arasında yerlerini hak ediyorlar .
Peki ya 78 yılında çektiği orijinal Halloween filmi ?
Basit olmasına rağmen 30 yıl sonra bile akılda kalan etkileyici müziği , yavaş yavaş seyirciyi sarıp sarmalayan , tüyler ürpertici süspansı ve şok edici finali ile korku tarihinin tartışılmaz başyapıtlarından birine imza attı Carpenter .
Hiçbirini o'nun yönetmediği , her bölümü bir öncekinden daha çok kan ve şiddete odaklanan yedi devam filmi yüzünden günümüz seyircisi , Carpenter'ın orijinal filmde kan ve şiddet efektleri kullanmadan , en basit yöntemlerle ne kadar korkutucu bir deneyim yarattığını unutmuş gibi .
John Carpenter , şu günlerde çok çalışmıyor .
2001 yılında çektiği son uzun metraj filmi Ghosts of Mars , gişede iş yapmadı .
O günden beri bir tek Master of Horror dizisinin - dürüst olmak gerekirse - en başarısız iki bölümünü yönetti .
Kısacası anlaşılıyor ki şu günlerde paraya ihtiyacı var .
Ama yine de kolay yoldan para kazanmak için kendi filmlerini yeniden çekilmesi amacı ile Hollywood'a pazarlamaktan başka bir yol bulmasını tercih ederdim .
13. Bölgeye Saldırı ve Sis'in yavan yeniden çekimlerine , sırf orijinal filmler fazla akılda kalmadığı için tolerans gösterebildim .
Ama Halloween'in , kendi şaheserinin , sözde yeniden çekimine ne demeli ?
Sırf konsept bakımından bu fikre nasıl ısındığını az çok anlıyorum .
Sonuçta Rob Zombie , başarılı istismar filmi Vahşet Çetesi'ne imza atmış , son dönem korku sinemasının yetenekli isimlerinden .
Orijinal Halloween'in ölümsüz hayranlarından biri olduğu da bariz .
Yani bu sefer kamera arkasında isimsiz bir müzik videosu yönetmeni yok .
Buna rağmen Zombie , Halloween'in yeniden çekimi için yanlış bir seçim .
Zombie'nin yer yer parodiye kaçan abartı oyunculuk ve kamera kullanımı , yarattığı yavaş , tüyler ürperten anlatımıyla seyircinin beynine yerleşmiş bir korku klasiğini dakikası dakikasına yerle bir ediyor .
İlk olarak yeni filmin Micheal Myers'ın geçmişini anlatan , orijinal filmde bulunmayan ilk 45 dakikasına odaklanalım .
Bu 45 dakika , yaratıcı ölüm sahneleri , hararetli kamera kullamı ve etkileyici ses dizaynıyla teknik bakımdan az çok başarılı oluyor .
Fakat hikaye bakımından , özellikle orijinal filmin hayranlarına hayal kırıklığı yaşatıyor .
Michael Myers'ın sinema tarihinin en tüyler ürpertici katillerinden biri olmasının asıl sebebi , Myers'ın acımasız , psikopat bir katile neden dönüştüğünü bilmememiz değil mi ?
Orijinal filmde gayet tipik , sakin ve mutlu bir aile yaşamına sahip Michael'ın durup dururken , sebepsiz yere önüne gelen herkesi öldürmesi , yok annesi striptizciymiş , yok babası sarhoşmuş gibi pembe dizilerde görülen hazır paket motivasyonlar ile desteklenmesinden çok daha etkileyici değil mi ?
Peki neden bu gerçeği bilmesi gereken Zombie , olabilecek en klişe yöntemlerle Michael'in geçmişini açıklamak ile uğraşmış ?
Belki de elindeki materyale Carpenter'ın 30 yıl önce güvendiği kadar güvenememiş .
Bu mantıksız ve gereksiz 45 dakikanın ardından Michael , akıl hastanesinden kaçıp Haddonfield'e geri dönüyor , ve bu noktada yeni Halloween , orijinal filmi neredeyse dakikası dakikasına tekrarlıyor .
Tek problem , 1,5 saatlik orijinal hikayenin 40 dakikaya sıkıştırılmış olması .
Yani gitsin ilk filmi özgün kılan gerilim , gelsin duraksız kan revan dolu cinayetler .
Senin filmine tam ters yolda giden , peş peşe cinayet sahnesi gösteren yaklaşımın en büyük problemi , ilk 30 cinayetten sonra kan revana alışmamız ; bu yüzden sonraki bu kadar cinayeti fazla umursamamız .
Yani bu yeni Halloween , çok erken , çok fazla sendromundan yakınıyor .
Orijinal filmde Laurie Strode karakteri başta olmak üzere , bütün kurbanlara sempati duyuyoruz .
Bu sayede onlar tehlikeye girdikçe , biz de tehlikede olduğumuz hissine kapılıyoruz .
Yeni filmde cinayet sahnelerini umursamamamızın diğer büyük sebebi , bütün karakterlerin antipatik gençler olarak sunulmaları .
Zombie'nin liseli kızların nasıl davrandığına dair , gerçekle uzaktan yakından alakası olmayan fantezilerini ekrana fırlattığı gülünesi oranda nemfomanyak ve kendini beğenmiş kız kurbanların kaderlerini umursamamakla kalmıyoruz , hatta ölmeleri için dua ediyoruz .
Ayrıca Jamie Lee Curtis'in mütevazi performansı ile korku sineması tarihinde yer edinmiş Laurie Strode karakterinin , ismi hatırlanmaya değmez , yeteneksiz mi yeteneksiz bir " oyuncu " ya teslim edilmesi büyük saygısızlık .
Bu yeni korku yönetmenleri bilmiyorlar ki , korku sineması eninde sonunda eğlendirme amaçlı bir film türü .
Kendini fazla ciddiye alan , durmadan kurbanların uzun uzun çığlık atıp işkence çektikleri , savunmasız , çırıl çıplak halde bıçak darbeleri yedikleri filmlerden neden haz almamız beklensin ?
Neden korkmak yerine iğrenmemiz , sinema salonlarından çıktıktan sonra duşa atlayıp bu çirkinliği üzerimizden silmeye çalışmamız istensin ?
John Carpenter'a sesleniyorum : Ben eğlenmek istiyorum , midemi bulandırmak , depresyona girmek istemiyorum .
Neden yıllarımı verdiğim canım korku sineması şu günlerde ya kansız cansız , 10 yaşında çocukların izleyebileceği ortalama yapımlar ile , ya da aşırı aşırı duygusuz işkence pornolarıyla temsil ediliyor ?
Yeni Halloween'in bu listenin ikinci kategorisine girmesi Carpenter'ı nasıl rahatsız etmiyor , bilmiyorum .
Umarım Carpenter başka hiç bir filminin yeniden çekilmesine izin verme .
Bıraksın bu filmler çocukluğumuzun , gençliğimizin anılarında kalsın .
Bu seferlik Carpenter'ı affediyorum , ama gelecek yıl içinde Şey'in , veya New York'tan Kaçış'ın yeniden çekileceğine dair haberler alırsam fena bozuşacağız , haberiniz olsun .
