Yönetmenliğini Seren Yüce'nin yaptığı , Venedik Film Festivali'nde Geleceğin Aslanı ödülünü alan Yeni Sinemacılar'ın yeni filmi Çoğunluk bu Cuma sinemaseverlerin karşısına çıktı .
Vizyona girdiği günden bir gün önce ise Altın Portakal'da en iyi erkek oyuncu , en iyi yönetmen ve en iyi film ödüllerini topladı .
Ben de festivale katıldığım birkaç gün içinde sadece bu filmi izleme fırsatı bulmuştum , daha sonra da film ekibinin filmle ilgili söyleşisine katılmış , festival boyunca da insanların filmle ilgili yorumlarına şahit olmuştum .
İstanbullu orta - üst sınıf bir ailenin oğlu Mertkan'ın hayatına odaklanan filmin başrollerini Bartu Küçükçağlayan , Settar Tanrıöğen , Esme Madra ve Nihal Koldaş paylaşıyor .
Filmin yapımcılığını ise Yeni Sinemacılar'dan Sevil Demirci , Önder Çakar ve Seren Yüce üstlenmiş .
Seren Yüce'nin ilk uzun metraj filmi olan Çoğunluk'ta başarılı oyunculuklar , sadelik ve gerçekçilik göze çarpıyor .
Ülkemizde son zamanlarda varolan politik , sosyolojik ve hatta psikolojik durumlardan ötürü oluşan çarpık sınıfsızlık ve gene uzun süredir hepimizin ağzına sakız olan " ötekileştirme " meselesine değinen film , belki de ülkenin sn 30-40 yılına bir ayna tutmak için çok klasik bir ailenin içine kamerasını sokmuş ve işte biz böyle olduk demek istemiş .
Filmin bir çözüm önerisi yok ama olmak zorunda mı tartışılır , sert ve acımasız gerçeği suratımıza aşketmek istemiş diye düşündüm film bittiğinde .
Altın Portakal'da en iyi erkek oyuncu ödülünü alan Bartu Küçükçağlayan'ı daha önce bir tv dizisi olan Binbir Gece'de izlemiştik .
Aslında tam olarak aynı olmasa da orada da benzer bir karakteri başarıyla canlandırmaktaydı Küçükçağlayan .
Sorumsuz , karakteri oturmamış , kaypak ve ruhsuz bir karakterdi oradaki .
Bu filmdeki karakterde tek fark Mertkan'ın sorumsuz ve ruhsuz olduğu kadar olan bitenin farkında olması ve vicdanının sızlaması .
Buradaki başarı ise Küçükçağlayan'ın aslında hiçbir şekilde bunu cümlelerle ifade etmese de bize oyunculuğuyla yansıtabilmiş olması .
Film genel anlamda Türk - Kürt meselesinin toplum olarak bizi getirdiği nokta olarak konuşuluyor dilden dile , doğrudur da , filmde bir insanın Van'lı olması , o insanın bölücü , komünist , bizden olmayan biri olarak düşünülmesine yetiyor .
Bu düşünceye sahip insanlar aramızda , içimizde , belki ailemizde ve belki de biziz .
Suratımıza aşkedilen tokat meselesi de tam bu .
Fakat bana kalırsa filmdeki tek konu bu değil .
Filmde sosyolojik ve psikolojik açılardan orta - üst gelir bir Türk ailesinin erkek egemen yapısı , baba karakterinin anne ve çocuğa olan baskıcı tutumu , paranın güç olarak görülmesi ve sorunları çözmede tek silah olarak düşünülmesi , sohbet eksikliği gibi konulara da yalın ve net bir şekilde değinilmiş .
Filmi teknik açıdan pek başarılı bulduğumu söyleyemeyeceğim .
Filmi pek akıcı kılmayan bir çekim şekli oluşmuş nedense .
Işık kullanımı da daha iyi olabilirdi sanki .
Bir ilk film olması sebebiyle bunlara odaklanmak yerine konuya odaklanmış olabilir yönetmenimiz .
Filmin birdenbire afişte de görebileceğimiz karatahta üzerine tebeşirle yazılmış çoğunluk kelimesi ile bitmesi de kurgu açısından biraz yamanmış gibi durmuş .
Fakat karatahta üzerinde bir ilköğretim sınıfında okuma yazma öğretilmek amacıyla yazılmış gibi duran " çoğunluk " kelimesi görseli aslında birçok şeyi ifade ediyor , ülkemizdeki azınlıklara bakış açımızın eğitimin ilk yıllarında başlıyor olması , bizden olmayanı ötekileştirme meselesinin hem okullarda hem ailelerde maalesef kökten başlıyor olmasını vurguluyor olması açısından afişteki fotoğrafa da başarılı diyebiliriz .
Bu bol ödüllü ilk filme bir şans vermenizde fayda var , eksik yanlarıyla , soru işaretleriyle de olsa iyi kötü konuşturacak , düşündürecek bir film .
