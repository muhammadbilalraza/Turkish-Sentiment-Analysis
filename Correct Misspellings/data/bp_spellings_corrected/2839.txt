Bazı filmler vardır , izleyicisini kırıp geçirir .
Bazı filmler vardır , belli bir izleyici grubunu gülmekten yerlere yatırır .
Bu genelde filmin içeriği , oyunculuk kalitesi ya da ne kadar komik olduğundan da bağımsız olmak üzere , bahsini ettiğimiz gibi kitlelerde de biten bir durumdur .
Malum , her espri , her komedi türü , janrın tüm aşıklarının hoşuna gitmeyebilir .
İşte , Adana İşi adlı yerli komedi filmi de bunlardan bir tanesi .
Espriler ardı ardına gelirken , bazen şaşırtabiliyor , bazense ciddi anlamda yüzleri güldürüyor .
Bazı seyircilerin suratını asmasına sebebiyet verebilecek ve genellikle belli türden göndermeler öne çıksa da , yapım kendini seyrettirmeyi başarıyor .
Bundaki en büyük pay ise oyuncuların ve aslında 90’lı yıllarda gerçekten yaşanmış bir banka soyma hikayesini baz almasında .
Melih Selçuk ve Murat Akkoyunlu , Adana İşi filminin öne çıkan iki ismi .
Aktörlere Ceyda Ateş oldukça ilginç bir rolle eşlik ederken , ünlü şarkıcı Aylin Aslım da izleyicisine kendisini “sevdirmeyi” bir hayli başarıyor .
Yapımın en dikkat çeken ve eğlendiren kısımları da konuk oyuncuların gücüyle parlıyor .
Usta oyuncu Erkan Can , kaliteli işleri ile akıllara yer eden Ezel Akay ve kült aktör Yılmaz Gruda filmin küçük ama parıl parıl parlayan yıldızlarından .
Adana İşi eleştirinin başında da bahsettiğimiz üzere farklı bir yerli komedi .
Çok ciddi ve akılcı komedi öğelerinden nasıl besleniyorsa , öte yandan da sadece belli espri türlerine alışkın sinema aşıklarını hedefliyor .
Bunu gerek sivri söylemlerle , gerekse taş gediğine oturtarak başarıyor .
Bu konudaki kendine has üslup ise daha önce Mazlum Kuzey filminin de yönetmen koltuğuna oturan Ali Adnan Özgür’e ait .
İsmin hali hazırdaki şahsi komedi şablonu , bu filminde de tıkır tıkır işliyor .
Filmin konusuna gelecek olursak ; iki yakın dost olan Şimşek ve Maksut tesisat işleri ile yollarına devam ederlerken önlerine hem tehlikeli hem de “karşılaşması zor” bir “fırsat” çıkar .
Bir bankanın tesisat işleri ile ilgilenirken kendilerini istemeden de olsa bankanın para dolu devasa kasasında bulurlar .
Ya bu illegal işe adım atacak ve hayatlarını değiştireceklerdir , ya da doğruyu yapıp hayatlarına kaldıkları yerden devam diyeceklerdir .
Tahmin edeceğiniz gibi para tatlı gelince , endişeler beraberinde olmakla beraber ikili istemedikleri kadar çok paraya kavuşurlar .
Bu noktadan sonra onları huzur ve mutluluk değil , peşlerine takılan tehlikeli bir kadın takip edecektir .
Adana İşi filmi her kesime hitap etmese bile bolca güldürebilecek , ilginç göndermeler ile şaşırtacak , çizgi dışında bir yerli komedi .
Türü ve bu akımı seven sinema seyircisini bir hayli memnun edecek yapım vizyonda meraklılarını bekliyor .
burcinaygun@gmail.com
