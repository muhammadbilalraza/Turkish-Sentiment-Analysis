Artık herkesin favori bir Güney Kore filmi var .
20'li yıllar bu anlamda çok ilginç bir geçişe sahne oldu .
1990'lı yıllarda Amerikan romantik kraliçeleri takip edenler artık Jae - young Kwak'ın " Hırçın Sevgilim " ini izliyor , mistik aşkın peşine düşenler festivallerde Kim - Ki dük filmi kovalıyor , " İhtiyar Delikanlı " yla sarsılanlar Chan Wook - Park'ı takibe alıyor , kimisi Hong - jin Na'nın " The Chaser " ının yeniden çevrilecek olmasına kızacak kadar bu filmleri sahiplenirken , kimisi de Joon - Ho Bong'un farklı türlerde yaptığı filmlerle kendinden geçiyordu .
Eskiden olsa değil isimlerini hatırlamak , arsız bir şarkiyatçılıkla " Capon " deyip geçeceğimiz insanlar , ulu orta herkesin konuştuğu yönetmenlere dönüştüler artık .
Hiç kuşku yok ki , " Karanlık Sırlar " , " Acı Tatlı Hayat " ve " İyi , Kötü ve Çılgın " gibi her biri kendi alanında ses getiren önemli filmlerin yönetmeni olarak , Jae - Woon Kim de bu listeye eklenmesi gereken isimlerin başında geliyor .
Şu sıralar Hollywood'a transferiyle iyi filmlerine bir süre ara vereceğinin sinyalini verse de Woon Kim , son filmi " Şeytanı Gördüm " ile uzunca bir süre daha kafamızı kurcalayacağa benziyor .
Şu an bu yazıyı okuyacak kadar sinema kültürüne vakit ayıran hemen herkesin bildiği ve üzerinde mutabık olacağı ( hatta birer filmle de olsa Jeong - beom Lee ve Je - gyu Kang'ın da dahil edilebileceği ) bu uzun listeyle giriş yapmamızın sebebi , " Şeytanı Gördüm " ü yukarıdakilerden herhangi birinin referansına indirgeyerek pazarlama çabası değil .
Tam aksine , üzerinde durmaya çalışacağımız şey karşımızdaki filmin , bu coğrafyadaki seri iyi film üretim sürecindeki özgün yanlarını yakalamak , üzerindeki " İhtiyar Delikanlı gibi filmler " etiketini kaldırarak ona kendi değerini kazandırmak .
İlk bakışta bu iddialı bir iş gibi gözükebilir ancak karşımızda bu tip filmler için heybetli sayılabilecek süresinin her anında ustalık gizleyen , gelebilecek her türlü aksi yoruma karşı hazırlıklı bir prodüksiyon var .
İntikam alttürünün artık olmazsa olmaz hale gelmiş tüm trüklerini kullanan , yapılmamışı aramakla vakit kaybetmek yerine , zaten yapılmış olanları daha az kusurla yeniden üretmeye çalışan bir film " Şeytanı Gördüm " .
Filmimiz daha önce onlarca kez şahit olduğumuz üzere , güzel ve masum nişanlısı hunharca katledilince , her ne hikmetse her seferinde de yakın dövüş ustası gizli bir ajan olan başkahramanımızın katilin peşine düştüğü ve bu yolda ilerlerken , nişanlısının ölürken hamile olduğunu öğrendiği klasik hikâye denklemi ile başlayınca , ister istemez bir " acaba mı ? " sorusu aklımızdan geçmiyor değil .
Çayırda bulunan insan kulağıyla , filmin üzerindeki kasvetli zırhın mavi kadifeden ince bir örtüyle değiştirilmesinin henüz akabinde , cesedin nehirde bulunduğu ilk sahnede müzik , plan , detay , oyunculuk ve ses ( sizlik ) kombinasyonundaki müthiş sahneyi izlediğimiz anda karşımızdaki filmin asıl derdinin ilk elden mutfağındaki tüm malzemeyi tam bir ustalıkla sunmak olduğunu anlamış bulunuyoruz .
" Şeytanı Gördüm " , ne protagonistin onlarca kişilik mafya ordusuna karşı tek başına saldırdığı ne de ipuçlarının satır satır toplanıp katile zorlukla ulaştığı o bilindik filmlerden biri .
Bu açıdan bakınca , kahramanımızın çok kısa bir sürede katilin kim olduğunu bulabilmesi , ona zorlanmadan ulaşabilmesi pek çok kişinin merak duygusunu filmin henüz ortasına gelindiği anda söndürebilir .
Ancak şimdi sakin olun ve arkanıza yaslanın , henüz şeytanın gerçek yüzünü görmediniz .
Çekiçle kafa parçalamak , çocuk istismarı , sürekli kırılan kemik sesleri , tecavüz girişimleri , işkence ve hatta dışkı .
Herhangi bir tanesinin bile varlığının bu tip bir A sınıf filmi zan altında bırakmaya yeteceği bir gerçeklikte , safi bir kötülük portresinin gölgesi haline gelen bu yoğun şiddeti acımasızca üzerimize kusuyor film .
Acı tatlı hayatın , salt ilk yüzüyle karşı karşıya kaldığımız bu korkunç dünyada güzelliğin yerini öfke , masumiyetin yerini kin alırken artık biz de Woon Kim'in ahlaksal manipülasyonu altındayız .
Kalan dakikalarımızda ilkel duygularımızın tek bir amacı var : intikam .
Hedefimiz ise salt acı çekmesi için bile olsa yaşamasına izin verdiğimiz her an için bir büyük tehdit , bir vahşet çağrısı .
İşte tüm bu bireysel müdahaleler , hâlâ bu filmde bir merak unsuru bulamadığını söyleyerek dolaşanlara kulaklarımızı kapamamız için gayet yeterli sebepler .
Koyu laciverte yakın bir siyahın , grinin metalik tonuyla kurduğu zıtlığın , başkarakterlerimizin kan bulaşmış yüz hatlarını daha da keskin kıldığı filmimizde safi kötülük , Choi Min - Sik'in etkili oyunuyla kusursuz bir formda ete kemiğe bürünüyor .
Yukarıda da bahsettiğimiz gibi , kırılan kemik sesleri ve dinmeyen kin arasındaki uzlaşmaz çelişki tam da bu noktada filmin temel dinamiği haline geliyor .
Fakat şunu da belirtmek gerekir ki , tüm ahlaksal hudutların ötesine geçip günahkar topraklarda şeytanla yüzleşmek ancak Woon - Kim gibi iyi bir hikaye anlatıcının kadrajında böyle etkileyici bir görünüm kazanabilirdi .
Peki ama Woon - Kim etki gücü bu derece yüksek anlatısında , tüm yaratıcılığını sağlam bir kabuğun altına saklamışken siz şeytanı görmeye gerçekten hazır mısınız ?
Cihan Aydıncihanaydin87@yahoo.com
