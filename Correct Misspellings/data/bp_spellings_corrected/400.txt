İdam cezası , önemli bir tartışma konusu .
Ölümle Yaşam Arasında , bu meseleyi ele alan ve tavrını en baştan belli eden bir film .
" Bu ceza adil değil ve bazen masumları da kendine kurban seçebilir " .
Ancak filmde yolunda gitmeyen birçok nokta var ve bunları takip ettiğimizde yolumuz hep aynı kişiye , yönetmene çıkıyor .
Huylu huyundan vazgeçmezmiş .
İngiliz Alan Parker , yine yapacağını yapmış ve kağıt üzerinde etkileyici bir finale sahip olan senaryoyu , sallantılı bir anlatımla olabilecek en kötü şekilde çekmiş .
İyi bir anlatıcının elinde sarsıcı bir yapıta dönüşebilecek film , Parker'ın tercihleri nedeniyle çok kan kaybetmiş .
Tim Robbins bundan 8 yıl önce Dead Man Walking'i çekmişti .
Helen Prejean'ın kitabından senaryoyu da uyarlayan Robbins , hem değerli metni , hem de ölüm cezasının her iki taraf açısından getirdiklerini yansıtışıyla tüyleri diken diken eden bir başarı göstermişti .
Parker'ın filmi de ölüm cezasını masaya yatırıyor .
Ama ne yazık ki , konu masada / tahtada kalıyor .
Parker , ana karakterinin hikayesinden yola çıkarak konuyla ilgili meramını anlatmak yerine , yargısına hemencecik ulaşıyor ve hikayenin , finalinde doruğa çıkması gereken güzelliği ortadan kalkıyor .
Bu cümleleri boşa sarfetmedik tabi .
Filmin anatomisine , daha doğrusu otopsisine birazdan geçeceğiz ama önce neyin üzerinde konuşacağımızı hatırlayalım .
Dr .
David Gale ( Kevin Spacey ) , idam cezası karşıtlarına destek veren ve birçok eyleme katılan , saygın bir profesördür .
Ancak Gale'in hayatı , öğrencilerinden biriyle yaşadığı yasak ilişki nedeniyle bir anda altüst olur .
Önce kız tarafından tecavüzle suçlanır .
Ardından eşinden ve çok sevdiği oğlundan koparılır .
Aklanmasına karşın tecavüz suçlaması üzerinde kalıcı bir lekeye dönüşür , güneş balçıkla sıvanır , Dr .
Gale'in üniversite kariyeri de sona erer .
Bütün bunlar yetmezmiş gibi , Gale , savaş karşıtlarının sözcülerinden , yakın arkadaşı Constance Harraway ( Laura Linney ) ' e tecavüz etmek ve öldürmekle suçlanır .
Yıllarca mücadele ettiği idam cezasına çarptırılan David Gale , infaza üç gün kala genç ama sertlik yanlısı ( ! ) gazeteci Bitsey Bloom ( Kate Winslet ) ' dam kendisiyle röportaj yapmasını ister .
Üç gün süren bu röportaj , Bloom'un önyargılarını sarsan bir deneyime dönüşecektir .
Gale'in hayatı , bu genç kadının ellerindedir .
Bitsey çetin ceviz bir muhabir .
Öyle ki , sırf bu yönü vurgulansın diye yanına , stajyer rolünde zayıf bir karakter yerleştirilmiş .
Ama Bitsey , Dr .
Gale'in anlattıklarından sonra öyle bir hale geliyor ki , artık gözyaşlarını tutamıyor , hıçkıra hıçkıra ağlıyor .
Bu hayli zorlama dönüşümün ardından Bitsey telaşlanıyor ve Dr .
Gale'in hayatını kurtarmaya çalışıyor .
Ama Parker , geriye - dönüş sahnelerini o kadar uzun tutuyor , gerçek zamana dönmemizi o kadar geciktiriyor ki , belki de bu yüzden Bitsey'in infazı engelleyebilmek için elinde sadece birkaç dakikası kalıyor .
Hatta Parker'ı bu nedenle , kasıtsız adam öldürme suçundan tutuklamak bile mümkün olabilir !
Çünkü yönetmen , aynı zamanda senaryonun da yönetmenidir .
Oysa Parker , yazılı metinde hoş duruyor diye geriye - dönüşler'i olduğu gibi filme yansıtmakta beis görmemiş .
Üstelik geriye - dönüşler filme homojen biçimde de yerleştirilmemiş .
Burada , anlatımı bozan bu kurgu tercihine gelmişken bir parantez açmak istiyorum .
Geriye dönüş'lerin büyük yer ve önem kapladığı filmlerde yönetmenler genellikle , bu sahnelerle filmsel zamana ait sahneleri farklı zaman dilimlerinde çekerler .
Örneğin bu filmde Parker'ın yapım notlarında da belirttiği gibi , Spacey'in sarhoş bir halde sokakta Socrates hakkında konuştuğu sahne , ünlü aktörün çekilen son sahnesi .
Bu sahneden sonra bir kutlama partisi ve Spacey'in sete veda edişi .
Dramatik yapının ortalarında yer alan bu sahnede Kevin Spacey çapında bir oyuncu , şüphesiz nasıl bir psikoloji içinde olması gerektiğini bilir .
O sahnede , dramatik yapıya uygun bir ruh haline bürünür .
Ama acaba , yönetmen de bürünebilir mi ?
Ya da şöyle soralım : Her yönetmen , bunun altından kalkabilir mi ?
O sahneyi çekip oyuncuyu setten gönderirken , " acaba bu sahneyi filmde daha ön plana çıkarabilir miyim " diye düşünmez mi ?
Onbinlerce feet filmle kurgu masasına oturduğunda bir yönetmen , o sahne için planladığı kurgu tercihlerinden sapma yaşamaz mı ?
Yaratıcılık devamlılığı olan bir duygu ise , bir yönetmenin bu sorunları yaşaması bazen kaçınılmaz bir hale gelmez mi ?
Doğal karşılanmaz mı ?
Geriye - dönüş sahnelerini önce çekip filmsel zaman sahnelerini sonraya bırakmak , yapımcı stüdyonun verdiği paranın ve oyuncuların programının getirdiği koşullara göre zorunluluk haline gelebilir .
Bu bakımdan Parker'ı eleştirmiyoruz .
Ama , dramatik yapının aksadığı birçok filmde , anlatım / kurgu sorunlarının göze batmasında acaba bu " profesyonel " liğin bir kusuru olabilir mi diye de , düşünmeden edemiyorum .
Parker'ın en büyük sorunu , genellemeci olmasında .
" İstisnalar kaideyi bozmaz " cı olmasında .
Hatta bu söz , filmin sonunda eyalet valisi tarafından dile getiriliyor .
Belki de idam cezası karşıtı bu film , aksayan dramatik yapısını - nasıl beceririz bilmem - görmezden gelsek bile en çok bu noktada dağılıyor , infilak ediyor .
Bir anlatıcı , hele hele sinema gibi zamanın çok değerli olduğu bir sanat üzerinde çalışan bir anlatıcı , elbette bazı genellemeleri kabul edecek ve yeri geldiğinde minimalist tercihler yapacak .
Ancak minimalist tercih yaparken başarılı olmanın gereği , doğru kısaltmalar yapmaktır .
Genellemeler , birçok ayrıntıyı görmemizi engeller .
100 kişinin çalıştığı ve bunlardan 70'inin şimdi veya geçmişte alkol sorunuyla karşılaştığı bir kurum , " alkolik " sıfatını taşımalı mı ?
Yoksa , çalışanlarının yüzde 70'inin alkol sorunu yaşadığı bir kurum olarak mı tanımlanmalı ?
Bir bardağın yarısından fazlası doluysa , " dolu " veya " boş " tanımlarından birini seçmek zorunda mıyız ?
" Bardağın yarısından fazlası dolu demek " bu kadar mı zor ?
Neden iki uç yargıdan birine varmaya çalışıyoruz ?
Neden herşeyi , kalıplaştırma gereğini duyuyoruz ?
Eğer böyle yaparsak , iyiliğin içindeki kötülüğü , kötülüğün içindeki iyiliği ne ile açıklayacağız ?
Yoksa görmezden mi geleceğiz ?
İşte Parker , insanları ve olayları , bırakın birkaç taneyi , bazen sadece tek bir örnekten yola çıkarak tanımlamaya çalışıyor .
Filme çekmeye değer bulduğu konuları , çoğu zaman tam olarak kavrayamamasının nedeni de bu .
Az sayıda örneğe bakıyor , çabuk dolduruşa geliyor , yanlış insanlarla takılıyor .
İnce eleyip sık dokuma yerine , bazı tüccarlardan hazır dokumalar satın alıyor .
Tıpki Sir ünvanı gibi .
Acaba , bir anlatım aracı olarak sinemada ; kaş yapayım derken göz çıkarmakta bu kadar usta , politik doğruculuğu bu kadar kötü oynayan , ele aldığı konuyla ilgili tavır alması gerektiğinde , doğru tarafta yer alsa bile bunu eline yüzüne bulaştırmayı bu denli iyi başaran biri daha var mı acaba ?
Geceyarısı Ekpresi'nde , bozuk yumurta bırakan birkaç tavuk için bütün çiftliği yakan da Parker değil miydi ?
Ölümle Yaşam Arasında'nın idam karşıtı olduğu söyleniyor .
Peki , Parker , idam cezası karşıtlarını nasıl gösteriyor ?
Eyalet Valisi ile canlı yayına çıkıp onu konuşarak alt eden Dr .
Gale , hırsını dizginleyemiyor ve avantajlı konumunu bir anda kaybediyor .
Hallaway , bütün yaşamını idam cezasının kaldırılmasına adıyor , hatta filmin filoloji profesörü senaristi sayesinde çok etkileyici bir konuşma da yapıyor .
Ama ortalıkta bakımsız ve hastalıklı bir halde dolanan Hallaway , sanki cezalandırılır gibi kan kanseri hastası çıkıyor .
Hallaway'in dramı , Dr .
Gale'inkinden az değil .
Bu rolde , tuttuğum oyunculardan Laura Linney'i izlemek gerçek bir zevk .
Linney'i , daha çok Edward Norton'un göze battığı Primal Fear'dan beri takipteyiz .
İngiliz oyuncu Kate Winslet de , replikleri çok iyi olmasa da emek vermiş .
İngiliz aksanını başarıyla saklamakla yetinmeyip üzerine Doğu Amerika şivesini de eklemiş .
Kevin Spacey ise , belki de mükemmelliğin ve istikrarın kaçınılmaz handikapı olarak kendini tekrar eder gibi .
Genç öğrencisiyle yaşadığı cinsel ilişkiden sonra onun aynadaki aksine bakan , Olağan Şüpheliler'in Verbal'ıydı .
İşini kaybettikten sonra koridorda yalpalayarak yürüyen ise Se7en'daki John Doe'ydu .
Salonda öğrencilerine etkileyici bir konuşma yapan ise Pay It Forward'daki Eugene'dı .
Bu arada Dr .
Gale'in isteksiz avukatı rolünde karşımıza çıkan Leon Rippy , özellikle diş yapısı nedeniyle mutlaka bir vampir filminde oynamalı sanki .
Eğer içinde animasyon ya da video - klip varsa , hatta film bir müzikalse , Alan Parker'ın , klip ve reklam yönetmenliğinden gelen avantajlarını kullandığını teslim etmek gerek .
Ama dedik ya , Parker hazır dokuma kullanıyor .
Sistem karşıtlığının manifestosunu yazan Pink Floyd'un ününden yararlanıp aslında Roger Waters'ı övmeye yarayan Pink Floyd The Wall filminde olduğu gibi .
The Fame , The Commitments ve Evita gibi müzikal filmleri de , yönetmenin keyifli dönemleri olarak görmek mümkün .
Gerçi Evita'daki güzel görüntülerin daha çok , Se7en'daki atmosferi yaratan adamlardan görüntü yönetmeni Darius Khondji'nin elinden çıktığından şüphelensem de .
Bütün bunların yanında Alan Parker'ın , Birdy ve Angel Heart gibi filmlerini beğenmemek mümkün değil .
Ama bu iki filmle ilgili ne zaman fikrim sorulsa , yönetmeni aklıma en son geliyor .
Yönetmeni her ne kadar eleştirsek de Ölümle Yaşam Arasında , ele aldığı konunun önemi , oyuncu performansları ve yazık olmasına karşın finaliyle , belli artılara sahip bir film .
Bu nedenle , hakkında tek kelimelik yorum yapmakta zorlanacağımız , " iyi " ile " kötü " arasında bir yapıt .
Yani 2 uç yargı arasında bir yerlerde .
Ama dedik ya , belki de , bu ikisinden birini seçmek zorunda değiliz . * Yazarımız Orkan Şancı , askerlik görevi nedeniyle bir süre yazılarına ara verecektir .
