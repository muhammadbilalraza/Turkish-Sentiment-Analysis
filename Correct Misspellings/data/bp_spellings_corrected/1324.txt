Temiz kalpli ama günümüzde saftirik diyeceğimiz , pratik zekalı ama günümüzde hazır cevap diye nitelendirebileceğimiz , anasıyla yaşayan , padişahın kızına sevdalanan ve eşeği Karakaçan’la yolları arşınlayan Keloğlan’ı tanımayan yoktur diye düşünüyorum .
Yıllarca Rüştü Asyalı’nın başarıyla canlandırdığı , Mehmet Ali Erbil’in bile Keloğlan’a büründüğü sinema dünyamızda Keloğlan yeni bir masalla karşımızda .
Hayallerin , masalların çok da dikkate alınmadığı , her şeyin beton ve maddiyatla kabul gördüğü ve kaplandığı günümüzde Keloğlan Yeni Masal , bir boşluğu kapatıyor diyebiliriz .
Yerel kahramanların yeni nesillerle tanıştırılması , onların bilgeliklerinin çocuklara ve gerçek bilgeliğin anlamını unutanlara arada sırada anlatılması iyi bir sosyal proje gibi duruyor .
Keloğlan hikayesinde Keloğlan’ı oynayan Atilla Doğukan Türkyılmaz gerek ses tonu , gerek tavırlarıyla keleş oğlanın saf ama bilmiş halini sırtlanmış görünüyor .
Geçmişten günümüze gelen , günümüzün mutsuz , teknolojik hayatına masalsı bir dokunuş yapan Keloğlan Yeni Masal , günümüz çocuklarını kapsamak için efektlerden ve ormanı kuşatan kötü adamların ‘yeni’ görüntüsünden ilham alıyor .
Ama Keloğlan’ın onlarla baş etme yöntemi yine eski iksirler .
İçtikçe şekilden şekle giren Keloğlan’ın büyük aşkı Cankız’da unutulmuyor ve Keloğlan ona aşkını sevdalandım diye ifade ediyor .
Keloğlan’ın çileli anası bu masalda kendisine yer bulamamış ama Karakaçan gerekli yerlerde üstü açık kırmızı bir arabaya dönüşerek günümüzle olan bağını tamamlamış oluyor .
Film özünde tam bir çocuk filmi ama teknik olarak temiz ve renkler sıcak tutulmuş .
Bu da çocukların ya da izleyenlerin hikayenin içine çabuk girmesini sağlayacaktır diye düşünüyorum .
Bir de istikamet genelde orman olduğu için ortam da iyi geliyor .
Hayvanlar animasyon olarak tercih edilmiş , birkaç tık daha iyi ve gerçekçi olabilirdi o anlamda .
Ama çocukların bakış açısında çok da aykırı bir durum oluşturduğunu düşünmüyorum .
Filmi çocuklu gösterimde izlediğim için onlara farklı gelen yanın değişim olduğunu gözlemledim .
Yani Karakaçan’ın araba olması , Keloğlan’ın boyut değiştirmesi gibi yerlerde tepkileri bir hayli yüksekti .
Gelelim kürk meselesine .
Hayvanları kürkleri için avlayanlara dair de büyük sözü var filmin , hatta senaryonun büyük bir kısmı oradan gidiyor .
Hayvanların yaşam hakkı , dostluğu ve dünyayı onlarla paylaştığımız gerçeği filmin her yerinde karşımıza çıkan mesajlarından birisi .
Bu anlamda takdir edilesi …  Keloğlan'ın yeni masalı , çocukları Keloğlan’ın yeni dünyasının yanı sıra eski alışkanlıklarıyla tanıştırmak için iyi bir yol .
Ve masalların dünyasında kalmak isteyen büyükler için de tabii .
twitter . com / banubozdemir
