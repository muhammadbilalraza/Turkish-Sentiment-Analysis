Ben romantik komedinin evlilik aşamasına kadar olanını severim !
Zira son yıllardaki örnekler bunun üzerineydi .
Eskiden çok eskiden Harry ile Sally Tanışınca ( When Harry Met Sally ) , Özel Bir Kadın ( Pretty Woman ) , Aşk Engel Tanımaz ( Notting Hill ) , En iyi Arkadaşım Evleniyor ( My Best Friend's Wedding ) gibi romantik komediler vardı ve bünyelerimizde etkileri hala çok açık .
Şimdikiler ise ‘izle at ' mantığında çekiliyor .
Konular benzerlik anlamında birbirini kovalamakla birlikte en azından komedi dozunun iyi olmasını istiyoruz ama o da yok .
Zaten o kaç kovala esnasında hiç romantizm göremiyoruz , türlü sakarlıklarla sona doğru ilerleyen filmlerde genellikle düğünden kaçan gelinle , kırsala göçmüş adamın birbirlerine doğru koştukları sahnelerde romantizme tanık oluruz ki o da filmin sonudur zaten !
Bu romantik komedi meselesi öyle bir hal aldı ki , sadece oyuncular değişiyor gibi hissetmeye başladım .
Bir konu etrafında dönen onlarca film .
Hatta bizde tam da bu isimle ( romantik komedi ) geçen sene bir film çekildi ve bu bütün içerisinde kendine bir yer edindi .
Romantik komedilerde genelde kadın ve erkek birbirini tavlayana kadarki süreç anlatılır .
Bir sürü hengame , kopuş , kavuşma olaylarının arasında çift birbirine son anda kavuşur .
Ondan sonra filmle seyirci arasında ‘herkes kendi yoluna ' durumu vardır .
Biz de bir çifti daha kavuşturmuş olmanın derin ezikliği içinde salonu terk ederiz .
Bu film hem yönetmeniyle ilgi çekiyor hem de konu olarak benzerlerinden birazcık ayrılıyor .
Zira evliliğe kadarki aşama değil , evlilik sonrası , evlilikte yaşanan pürüzler ve kurtarma operasyonları irdeleniyor .
Yönetmeni ise romantik komedilerin aranan oyuncusu Dermot Mulroney .
Kiralık Sevgili ( The Wedding Date ) , Nefes Nefese ( Inhale ) ve En İyi Arkadaşım Evleniyor filmleri kalmış aklımın bir yerlerinde .
Mulroney o kadar fazla romantik komediye bulanınca çıkmak için bir tane de kendisi çekmek istemiş anlaşılan .
Senaryo kendisine ait değil neyse ki .
Çünkü filmde kaba ve abartılı hareketler dışında komedi dozuna pek rastlayamadık .
Senaryoda kurtarılmayı bekleyen iki evlilik var .
Birisi yeni evli olan evlilik danışmanı olan Ava'nın evliliği .
Diğeri de anne ve babasının .
Filmde habire bir şeyleri kurtarmaya çalışma hali var .
Kurtarılan bir şey diğerini bozuyor .
Bu tekerlemeler esnasında filmin sonuna geliyoruz ve romantik komedilerin olmazsa olmazı ‘mutlu son'la dağılıyoruz .
Romantik komedilerin güzel kız ( Mandy Moore ) ve yakışıklı erkek ( Kellan Lutz ) dozu bu filmde de devam ediyor .
Lutz bu filmle fantastik filmlerin eşiğini kırmışa benziyor .
Moore ise cici kız olarak yerini alıyor filmde .
Romantik komedilerin yaza yakışır bir havası var .
Üzerimize giydiğimiz kıyafetler misali hafif ve uçarı .
O yüzden ister ilişkiye hazırlasın , ister ilişkileri sorgulasın bunları hep ‘rüzgar gibi geçti ' havasında yapacak . banubozdemir@gmail.com
