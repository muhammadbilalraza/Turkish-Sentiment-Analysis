" Yine mi Sen ? " filminin fragmanını ilk izlediğimde 1980'lı yılların ' çığlık kraliçesi ' Jamie Lee Curtis ve " Alien " serisinin Ellen Ripley'si Sigourney Weaver'ı birbirine kırdırmanın muhteşem bir fikir olduğunu düşündüm ; hatta bu fikri daha önce hiç kimsenin akıl edememiş olduğuna biraz da hayret ettim denebilir .
Ağabeyi lise hayatını cehenneme çeviren kadınla evlenmek üzere olan Marnie'nin hikayesinin anlatıldığı " Yine mi Sen ? "
" Gelinin Babası "
( 1991 ) tarzı düğün temalı bir Hollywood romantik komedisi aslında .
Bu özelliğiyle Jamie Lee Curtis ve Sigourney Weaver'ı aklımıza kazıyan aksiyon ve korku filmlerinden çok farklı bir çehreye sahip olduğu ve farklı bir izleyici kitlesine hitap ettiği varsayılabilir .
Diğer yandan , Curtis ve Weaver ikilisinin oyuncu kadrosunda yer almasının " Yine mi Sen ? " i alışıldık bir düğün komedisinden farklı bir boyuta taşımakla birlikte filmi Jamie Lee Curtis ve Sigourney Weaver'ın eski çalışmalarından hoşlananlar için de cazip hale getirdiği ortada .
Zira nihayet birbirlerine karşı savaşma şansı yakalayan sinemanın iki dişi güç timsalinin karşılaşmasını hiçbir Curtis ve / veya Weaver hayranı kaçırmaz istemez diye tahmin ediyorum .
" Yine mi Sen ? " in en parlak yanı da bu karşılaşma sanırım .
Filmde , Jamie Lee Curtis ve Sigourney Weaver arasındaki etkileşim öyle kuvvetli ki , bir noktadan sonra insanın başka bir şey izleyesi gelmiyor . Weaver'ın tehdit edici elegant tavırları ile Curtis'in onu alt etmek için gösterdiği olağanüstü fiziksel çabanın çarpışması öyle etkili ki zaman zaman gidişatın esasen odaklanmaya niyetlendiği Marnie ve Joanna'nın mücadelesini gölgesinde bırakabiliyor .
Aslına bakarsanız , bir yanda iki eski yıldızın geçmişe dayandığı halde yaşandığı günü hareketlendiren çekişmesi dururken iki genç kadının uzatmalı ergenlik hikayesini kim seyretmek ister ki ?
Öte yandan , kimi eksikliklerine rağmen Kristen Bell ve Odette Yustman arasında gerçekleşen bu uzatmalı ergenlik hikayesinin de hakkını vermek gerek .
Bell ve Yustman'ın enerjisi Jamie Lee Curtis ve Sigourney Weaver'ın dinamik birlikteliği kadar etkili olmasa da , iki genç oyuncu da ellerinden gelenin en iyisi performanslar göstermeye gayret ediyorlar .
Bununla birlikte , Kristen Bell'in gayretinin yer yer ellerini kollarını kontrol edemiyormuş gibi gözüken Odette Yustman'dan daha kuvvetli olduğunu da itiraf etmek gerek .
Bu klasman farkında senaryo yazarı Moe Jelline'in payı da büyük .
Her şeyden önce Kristen Bell tarafından canlandırılan ve ilhamını Alfred Hitchcock'un en muhteşem filmlerinden birinden alan Marnie , gidişat ilerledikçe gelişen ve yeni yönlerini ortaya çıkaran bir karakter .
Filmin en başında havalı bir halkla ilişkiler şirketinde çalışırken gördüğümüz kendine güvenen Marnie'nin aile evine döndükten sonra geçirdiği fiziksel değişikliğin bir anı bir anına uymayan ruh haliyle paralel gösterilmesi ise gerçekten de hem karakterin kendisine hem de filmin hikayesine zenginlik katan bir tercih .
Bununla birlikte , " Yine mi Sen ? " in senaryosunu başarılı kılan bir diğer unsursa filmin her türlü mantıksız ayrıntıyı mantıklı hale gelecek bir çerçeveye oturtması .
Gidişatın kendi içinde tutarlı ve inandırıcı olmasını sağlayan bu özellik , karakterlerin pervasız davranışlarının bütünüyle absürt bir seviyeye taşınmamasına da yardımcı oluyor .
Böylelikle , izleyiciyle karakterler arasında empatiye dayalı bir bağ kurulmasını da sağlayan film , eğlenceden de ödün vermemiş oluyor .
Evet , yönetmen Andy Fickman'ın kayda değer ilk çalışması sayılabilecek " Yine mi Sen ? " her biri ayrı bir filme konu olabilecek farklı öyküleri aynı potada eritmeye çalışan ve bu sebeple zaman zaman izleyicilerin dikkatlerinin dağılmasına sebep olan bir film .
Hikayeler arasında anlatım açısından kendine has bir hiyeraşi kurmasına rağmen , yan öyküyü esas öyküden ilginç kılacak oyuncu tercihleri yaparak hataya düştüğü de bir gerçek .
" Altın Kızlar " ın yeniden parlayan yıldızı Betty White'ın bir görünüp , bir kaybolarak hikayeler arasındaki hiyerarşinin kurbanı olduğu filmin , seyredenlere istediklerini bütünüyle veren bir yapım olmadığı da açık .
Ancak bütün bunlara rağmen " Yine mi Sen ? "
Jamie Lee Curtis ve Sigourney Weaver arasındaki eğlenceli çekişme ve tutarlı ilerleyişi için izlenebilecek bir yapım .
