Dizi ve sinema sektörleri arasındaki ilişki cephesinde dengelerin değişmeye başladığı şu günlerde , televizyon özlemle andığı o şaşalı günlere yakınlaşmanın heyecanını yaşıyor .
Usta yönetmenler ve önemli yapım şirketleri , yapımcılıklarını yürüttükleri dizileri , gerek senaryo gerekse prodüksiyon anlamında sinemadan aşağı kalır yanı olmayan bir kaliteyle izleyici huzuruna sunarken ; çoğu dizinin , uzun yıllar ekranda kalabilme avantajını da kullanarak izleyiciyle arasında sarsılmaz bir bağ oluşturuyor .
David Chase yarattığı The Sopranos dizisiyle 19 yılında izleyicisini ilk kez selamladığında , sinema ve televizyon arasındaki nitelik farkını kapatan öncüllerden biri olabileceğinin farkında mıydı bilmiyoruz ;   ancak The Sopranos’un ilginç ve tartışmalı final bölümünün ardından ortalıktan kaybolup , beş sene sonra hem de bu kez sinemayla geri dönüşünü , onun için büyük bir önem taşıyan Sen Gitmeden Önce ( Not Fade Away ) , müzik ve nostalji söz konusu olduğunda tepkisiz kalamayan izleyiciyi yakından ilgilendirecek , müzik belgeseli tadında keyifli bir film .
1960’ların yaşamsal ve kültürel açıdan büyük bir değişim yaşayan dünyasını , bu dönemde savaş ve suikastlerle kaderini yeniden inşa eden Amerika portresi üzerinden sunmaya çalışan film , kendine başkarakter olarak öncelikle müziği , ardından da New Jersey’nin banliyölerinde yaşayan ve bir gün müzik sekötüründe ünlü ve başarılı olmanın hayallerini kuran bir grup genci seçiyor .
Kendi deyimiyle çelimsiz ve müzik alanında yeteneksiz Douglas’ın da dahil olduğu amatör müzik grubu , değişen ve dönüşen genç jenerasyon içerisinde kendine yer bulmaya çalışıp , yaşadığı yerde hatrı sayılır bir şöhrete kavuşmaya çalışıyor .
Douglas ( John Magaro ) müzikle birlikte insanların , insanlarla birlikteyse yaşadığı dünyanın televizyonlarda gösterilmeyen ya da okullarda anlatılmayan gerçeklerini keşfetmeye başlıyor ; uyuşturucu ve müzik deryasına yapılan bu keşif , genç nesil ve aileleri arasındaki uçurumu dipsizleştirirken ; geleneksel ile yeni olan bir kez daha karşı karşıya geliyor .
Dünyanın müzik yazgısını değiştiren The Beatles , The Rolling Stone , James Brown , The Twylight Zones ve daha nice müzisyene saygı duruşunda bulunan film , arka planda tutarlı bir büyüme hikayesi ritmi yakalamaya çalışıyor .
Daha önce Cameron Crowe'un türün başyapıtlarından Şöhrete İlk Adım ( Almost Famous ) filminde tutturduğu müzik ve hikaye ahengini yakalama konusunda sıkıntıları olsa da , kendi içerisinde tutarlı adımlarla ilerliyor .
Neticede anlattığı hikayenin özgünlük anlamında kısır bir yerde konumlandığının farkında olan David Chase , filmin her anına koşulsuz müzik sevgisiyle birlikte döneme dair sosyokültürel yorumlarını aşılıyor .
David Chase , filmin kurgusunda ya da dizi estetiğini çağrıştıran görsel seçimlerindeki aksaklıklara rağmen ilk sinema deneyimi için başarılı bir işçilik çıkarırken , hikaye anlatıcılığı konusunda , gelecek zamanlarda daha özgün bir tarz tutturması yönünde umutlarımızı artırıyor .
Sonuç olarak izleyenine yeni ve benzersiz bir izlence sunmadığının bilincinde olan Not Fade Away , tarihin hem kültürel hem de politik anlamda önemli dönüm noktalarından biri olan bu döneme atılmış değerli bir bakış olarak kabul edilebilir .
Gülçin Kaya
