Genellikle sinema endüstrisinin kiralık yönetmenlerine emanet edilen ve bir tür istismar sineması olarak da kabul edilebilecek olan romantik komedi , son zamanlarda ciddi yönetmenlerin de ilgi alanına girdi ve türe yenilikler katan örneklerlerle , dudak bükenlerin bile dikkatini çekmeye başladı .
Şüphesiz en taze ve şaşırtıcı örneklerinden biri , yönetmenliğini Paul Thomas Anderson’ın yaptığı ve henüz ülkemizde vizyona girme imkanı bulamayan Aşk Sarhoşu .
Tuhaf bir aşk hikayesi anlatan yapım , şiddete eğilimli uyumsuz karakteri kadar ses ve müziği farklı kullanımıyla da türün klasik örneklerinden son derece değişik ve şaşırtıcı bir film .
Almanya’da yaşayan genç yönetmen Fatih Akın’ın Temmuz’da filmi türün kalıplarının çok fazla dışına çıkmamasına rağmen , yolculuk temasına eşlik eden masalsılığı , uçuşan görüntüleri ve kurgusuyla son derece özenli bir çalışma .
Genç fizik öğretmeni Daniel , yaz tatilinde şehirde kalıp günlerini balkonunda kitap okuyarak geçirmeyi tasarlarken , bir falın kendisine açtığı rastlantıların anlamını çözer ve hayatının aşkını buluverir .
Bir gün sonra Türkiye’ye dönmeyi planlayan Melek’le birlikte bir gece geçirdikten sonra rotasını değiştirip genç kızı bulmak üzere Türkiye’ye doğru bir yolculuğa çıkar .
Yolda kendisine eşlik edecek olan kişi ise , bütün bu olayları başına açan , biricik hayranı Juli’dir .
Almanya’dan Ortaköy’e uzanan bu yolculuk zıt karakterlere sahip Daniel ile Juli’yi keyifli bir serüvenin içine sokar .
Temmuz’da tıpkı hayatının aşkına ulaşmak için cesaret isteyen bir yolculuğa çıkan Daniel’in yavaş yavaş değişmeye başlaması gibi zamanla açılan bir film .
Çevresiyle iletişim kurma konusunda isteksiz ve çekingen davranan Daniel , kendisinden hoşlanan yol arkadaşı ile birlikte kabuğunu kırmaya başlar .
Temmuz’danın da yolculukla birlikte ayakları yerden kesilmeye başlıyor .
Fatih Akın’ın zamanla kendisini belli etmeye başlayan mizahı ve uçarılığı filmin de uçuşmasını sağlıyor .
Bunun en keyifli örneklerinden biri ise , Juli’nin esrarlı sigarayı Daniel ile paylaşmasından sonra gerçekleşiyor .
Katı fizik öğretmeni ile hoşlandığı adamla birlikte iki kaşık gibi iç içe uyumanın tadını çıkaran Julie , sinirlerin boşaldığı anlamsız bir gülme seansından sonra yerden yükselerek yıldızları izlemeye başlıyorlar .
Bu noktadan sonra filmin masalsı yönü de ağır basmaya başlıyor ve yolculuk da anlamına kavuşarak Daniel’in kendisini ve yol arkadaşını keşfettiği bir deneyime dönüşüyor .
Temmuz’da festival çevresi dışında çok fazla bilinmeyen Akın’ın ilk defa vizyon seyircisiyle tanışmasını sağlayacak olan başarılı bir popüler sinema örneği .
Popüler sinemanın en hafif türlerinden birine ait olsa da , yönetmeninin ağırlığını sonuna kadar koruyor .
Pek çok yol filminden daha fazla insanda yolculuğa çıkma arzusu uyandırıyor .
Benzerlerinden yoğun da bir ' aşk duygusu ' var .
Tabii bunda Akın’ın kamerasıyla büyüleyici bir güzelliğe ulaşan oyuncularının da etkisi olduğunu kabul etmek gerekiyor .
Bunaltıcı bir yaz gününde önümüzdeki aylara dair yaptığınız tüm planları bir kenara itip bir yolculuğa çıkma fikrini yeniden gözden geçirmenizi sağlayabilecek bir baştan çıkarcılığa da sahip .
Temmuz’da biraz gecikmeli de olsa tam mevsiminde sinemalarda .
