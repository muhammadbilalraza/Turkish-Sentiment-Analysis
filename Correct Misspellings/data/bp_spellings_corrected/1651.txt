2005 yılında vizyona giren Avustralya westerni The Proposition , Nick Cave'in efsanevi müzisyen statüsüne bir de senaryo yazarlığını ekliyordu .
Cave'in müziği gibi ağır , acımasız ve kasvetli bir havayı başarıyla yakalayan film , aynı zamanda Cave'in yönetmen arkadaşı John Hillcoat'un da karanlık sinemanın önderlerinden biri olacağını müjdeliyordu .
Hillcoat'un Cave'siz yönettiği Cormac McCarthy uyarlaması The Road ise her ne kadar kitabın umarsız ümitsizliğini yakalayamasa da - ayrıca hangi film uyarlaması yakalayabilirdi ki ?
- gayet orijinal bir post - apokaliptik drama sunuyordu .
Senaryo yazarı Cave ile yönetmen Hillcoat takımının dönüşünü müjdeleyen Kanunsuzlar ( Lawless ) ise , ikilinin kasvet dolu ünü gözönüne alındığında , şaşırtıcı derecede tipik ve hafif bir gangster filmi .
Amerika'da 1920'li yılların içki yasağından faydalanarak zengin olan Al Capone gibi Chicago gangsterleri , Hollywood için o kadar sık ilham kaynağı olmuştur ki , Chicago gangster filmi diye bir alt - tür bile vardır .
Bilirsiniz , kafasında fedora , temiz şık kostümlü sert gangsterlerin Tommy taramalı silahlarla 1920 yıllarının arabalarına kurşun boşalttığı filmler .
Kanunsuzlar için ise bir bakıma " köylü "
Chicago gangster filmi benzetmesi yapılabilir .
1931 yılında Chicago'nun yakınında bir köyde Moonshine ismi verilen ev yapımı içkiyi satarak para kazanan Bondurant kardeşlerin gerçek olaylardan uyarlanmış hikayesini izliyoruz .
Ailenin en küçük kardeşi Jack ( Shia LaBeouf ) , sert abisi Forrest ( Tom Hardy ) ' dam izinsiz içki satmaya başlayınca yolsuz ve psikopat kanun adamı Charlie Rakes'in ( Guy Pearce ) ilgisini çeker .
Kanunsuzlar , Nick Cave'in ünlü egzantrik yapısına oranla gayet titiz ve tahmin edilir bir hikaye yapısını takip ediyor .
Türün bütün klişeleri birbiri ardına sıralanıyor filmde .
Aile üyelerinden birinin yaşamına olan tehdit yüzünden kısa zamanda gerçek bir erkek olmak zorunda kalan korkak genç kardeş .
Gangsterlikten haz alan bir karakterin masumiyeti temsil eden saf ve dindar bir kıza tutulması .
Sırf finalden beklenen silahlı çatışma sahnesine daha çabuk gelebilmek için motivasyon olsun diye ara karakterlerden birinin kötü adam tarafından öldürülmesi .
Daha tipik bir Hollywood ekibinden bu tarz orta karar bir film çıkması normal olurdu , fakat Cave ve Hillcoat takımından çok daha karanlık ve orijinal bir yapım bekliyorduk .
Canımız Bane'imiz Tom Hardy , acımasız olduğu kadar utangaç Forrest rolünü fazla sessiz ve ifadesiz tutarak özellikle güzel garson Maggie ( bu filmde harcanan Jessica Chastain ) ile olan sahnelerindeki utangaçlığı gülümsetse de gayet iki boyutlu bir karakter yaratıyor .
Shia LeBeouf ise , Transformers filmlerinden sonra yerlerde sürünen oyunculuk şerefini kurtarmak için uğraşıyor ama bildiğimiz saftirik LeBeouf karakterizasyonundan kurtulamıyor .
Guy Pearce ise traş edilmiş kaşları ile son yılların en egzantrik kötü adamlarından birini yaratıyor .
Keşke filmde daha az Hardy ve LeBeouf ,  daha çok Pearce olsaymış .
Kanunsuzlar , yine de belli bir profesyonellik ile elden geçirilmiş bir gangster filmi .
Türü sevip de her örneğini görmek için can atan seyircinin iki saatini dolduracaktır .
Shia hayranları için ise gereğinden fazla LeBeouf var .
Fakat diğer yandan ne yazık ki en basit geçer notun üzerinden kalkamıyor .
