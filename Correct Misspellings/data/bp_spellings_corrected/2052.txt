20 Nisan 19'da Columbine Lisesi'nde meydana gelen katliam , tüm dünyada büyük yankı uyandırdı .
Okulun iki öğrencisi , Eric Harris ve Dylan Klebold , ellerinde silahlar ile okullarına girdiler ve önlerine çıkan arkadaşlarını , öğretmenlerini kurşun yağmuruna tuttular .
Okullarda artan şiddet olaylarının en büyüğü buydu ve sinema dünyasının buna el atmaması beklenemezdi .
2003 Cannes Film Festivali Altın Palmiye ödülünü kazanan Fil , bu konuyu irdeleyen en önemli filmlerden biri .
Filmin yönetmeni Gus Van sanat olunca ilk başta bu filmden ne beklemem gerektiğini bilemedim açıkçası .
Bir yanda To Die For , Drugstore Cowboy , My Own Private Idaho gibi harika filmler , bir yanda da asla sevemediğim Can Dostum , Psycho gibi yapımlar var .
1995'den sonra çektiği filmlerden izlediklerim bana Van Sant'ın eski günlerini arattı , buna ' farklı ' film Gerry de dahil .
Gene de Cannes'da kazandığı büyük ödül , bana bu filmi izlemem gerektiğini açıkça gösterdi .
Portland , Oregon'daki bir lisenin öğrencileri için normal , güneşli bir gün .
Okul fotografçısı Elias , diğer öğrencilerin resmini çekmektedir ; Nate futbol oynadıktan sonra kız arkadaşı Carrie ile buluşur ; John sarhoş babasının arabasının anahtarını alır ve kardeşinin daha sonra alması için ofise bırakır ; Michelle kütüphaneye geç kalmıştır ; üç yakın arkadaş Brittany , Jordan ve Nicole tuvalette dedikodu yapıp az yönce yedikleri yemekleri çıkarırlar .
Okuldan çıkan John , okulda sürekli diğerleri tarafından aşağılanan Alex ve Eric ile karşılaşır , onlardan okula dönmemesi konusunda bir uyarı alır .
Birden , o gün , aslında o kadar da normal bir gün değildir .
Van sanat , minimalist bir senaryo ile , herhangi bir günün nasıl bir anda karmaşa ve kaosa dönüşebileceğini görteriyor .
Aslında belli bir senaryo yok ortada .
Kamera , çocukların gerisinde onları takip ediyor ; koridorlarda , kafeteryada , kütüphanede .
Aynı sahneler , farklı karakterlerin gözünden tekrarlanıyor .
Bir sahnede John , koridorda ilerlerken Elias ile karşılaşıyor ; diğer sahnede bu kez Elias , John ile karşılaşıyor ; üçüncü sahneyi ise Elias ile John konuşurken arkadan geçen Michelle'in gözünden izliyoruz .
Rashômon'daki gibi bu yöntemin amacı , her bireyin gerçeğinin farklı olduğunu görmek değil , az sonra neler olacağını bilmeyen bu zavallı çocuklara empati duymamızı sağlamak .
Açıkçası , hiçbir karakterle empati kuramadım , hiçbirine karşı sempati besleyemedim .
Van sanat bu filminde , okulu basanların bu işi neden yaptıklarını söylemediğini , sadece olayları gösterdiğini belirtiyor .
Gerçekten de Columbine Lisesi Katliamı için medya uzunca bir süre Marilyn Manson ve müziğini , hatta şiddet filmlerini suçlamıştı .
Fil'de kesinlikle Marilyn Manson yok , hatta katillerden Alex , piyanosunda Beethoven'dan Fur Elise'yi çalıyor .
Peki ya hemen sonra ?
İkili önce bir ' bilgisayar oyunu ' oynuyor , şu kazanmak için insanları öldürmek zorunda olunan oyunlardan .
Bu sahneye kadar hangi öğrencilerin katliamı gerçekleştirecekleri bilinmiyor , ama artık belli değil mi ?
İkili ' Nazi ' propagandası içeren bir film ' izleyerek ' , ' internet'ten satın aldıkları silahlarını hazırlıyorlar .
Ama en vurucu sahne en sona bırakılmış , ' Alex ve Eric beraber duşa girip minik bir öpücüğü paylaşıyorlar ' .
Bu sahnenin etkisi , Alex'in ilk kez öpüştüğünü vurgulaması ile azaltılmaya çalışılmış , ölüme gittiklerini bildikleri için daha önce yapmadıkları birşeyi yapmak istemişler gibi .
Lütfen !
Filmdeki tek homoseksüellik ile ilgili sahne bu değil ; lisede bir grup öğrenci , homoseksüelliğin görünüşten anlaşılıp anlaşılmadığını tartışırlarken , ikili sınıfı basıyor .
Vurgulanmak istenenin " homoseksüellik sapkınlıktır , hatta sonu katliama kadar varır " olmadığını biliyorum , ama diğer sahneler sadece öğrencilerin yürümesi ile ilgili olunca ister istemez bu tür göndermeler dikkat çekiyor .
Film sırasında kendimi Seinfeld'in The Outing bölümünde hissettim ; " tabii ' gay'lik yanlış bir şey olduğu için değil . "
İşte ' politically correct ' ( politik olarak doğru ) bir film .
Van Sant'ın da gay haklarının savunucularından olması bu politikayı iyice gözümüze sokuyor .
Madem Van sanat homofobik değil , o zaman tek amacı boşluk olan yerlere homoseksüellikle ilgili sahneleri eklemek mi ?
Hangi sebeple olursa olsun herşey tekdüze ilerlerken bu konunun yoğunlaşması , dikkati fazla çektiği için beni rahatsız etti .
Siz de göreceksiniz ki , filmin içeriğinden çok bu sahne konuşulacak , çünkü göze batıyor .
Vahşetin arka plan olarak kalabilme olasılığı , beni filmden uzaklaştırıyor .
Okuldaki öğrencileri canlandıranlar , o yörede yaşayan çocuklar ve hemen hemen hiç sinema deneyimleri yok .
Buna rağmen , harika ve doğal oyunculuklarıyla hiçbiri göze batmıyor .
Filmin ' sanatsalsızlığı ' ona olduğundan daha gerçekçi bir hava katmış .
Görüntü yönetemenliği ise tek kelime ile harika .
Aynı sahneleri tekrar tekrar görmemize rağmen , farklı bir rahatlık içinde izliyor insan filmi .
Alex ve Eric'i tanımadan önceki bütün bölümlerin izlemesi kesinlikle zevkli , çünkü sonradan olacakları biliyor , ama bir şey yapamıyorsunuz .
Ama filmin bir de katliam sahneleri var .
O zamana kadar görülen doğallık , birden kendini yapaylığa bırakmış .
Sanki bir doğa belgeselinden , üçüncü sınıf bir savaş filmine geçiyoruz .
Bana göre filmin bütünlüğünü bozan bu sahneler olmasaydı , katliam gösterilmeyip olaylar bir yerden sonra hayal gücümüze bırakılsaydı belki daha çok etkilenirdim .
Okuldaki kargaşa sırasında yeni bir öğrenci ile daha tanışıyoruz , Benny ile .
Filmdeki tek siyahi karakter de kendisi .
Peki Benny neden diğerlerinden ayrı tanıtıldı , neden sona bırakıldı ?
Belki de bu , filmin amacını sergileyen tek hareket .
Benny siyahi olduğu için Alex'le Eric'in hedefi oluyor olabilir , ama asıl hedeflerin kendileri ile dalga geçenlerin olması gerekmez mi ?
İşte bunun nedenini öğrenemiyoruz .
Öldürülenlerin tamamı mı şans eseri öldürüldü , yoksa aralarında bilinçli seçilenler de var mıydı ?
Bir yerden sonra olayların gelişimi hakkında fikrimiz yok , işte burada Van sanat kesinlikle haklı , biz sadece seyirciyiz .
Film , adını Alan Clarke'ın 1989 yapımı belgeselinden almış .
BBC için çekilen belgeselin konusu Kuzey İrlanda'da artan şiddet ve cinayet vakalarıydı .
Clarke filmine adını " salondaki fil kadar görünmeyecek bir problem " hakkındaki özlü sözden esinlenerek vermiş .
Van Sant'ta kendi filmine aynı adı vermesinin sebebini " Film , çocukların yaşamı etrafında dönüyor ; ve onlar daha farklı , daha vahşi bir zamanda yaşıyorlar " şeklinde anlatıyor .
Zorlu bir film var karşımızda , ama konusu böylesine korkunç olduğu için değil , bazıları için çok uzun ve sıkıcı olabileceği için .
Eğer , İstanbul Uluslararası Bağımsız Film Festivali'nde Zero Day adlı filmi izlememiş olsaydım , belki bu filmi yorumlarken daha farklı düşünürdüm .
Columbine Lisesi Katliamı'ndan ilham almış bu iki filmi karşılaştırırsak , Altın Palmiye'siz Zero Day kesinlikle çok daha gerçek , çok daha rahatsız edici , ve çok daha etkileyici .
Hem de kimse saatlerce yürümüyor .
