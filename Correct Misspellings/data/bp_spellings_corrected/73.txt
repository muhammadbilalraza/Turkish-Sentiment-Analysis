Prestij'in başlarında deneyimli sihirbaz Cutter ( Michael Caine ) , bir sihir hilesinin başarısını üç perdeye bölerek açıklıyor .
Birinci perdenin adı yemin : sihirbaz seyirciye sıradan bir nesne gösterir .
İkinci perdenin adı dönüşüm : sihirbaz bu sıradan nesneyi olağanüstü bir hileye dönüştürür .
Ve en önemli üçüncü perdenin adı prestij : sihirbazın daha önce görülmemiş , şok edici , dahiyane bir sonla gösterisini bitirmesi .
Eğer Prestij'i başarılı bir sihir hilesinin kurallarına göre incelersek , sonuç az çok şöyle olacaktır : merak uyandırıcı bir yemin , eğlenceli ve kafa karıştırıcı bir dönüşüm , fakat ne yazıkki Alexander Dumas'ın Demir Maskeli Adam'ından beri yüzlerce defa kullanılmış bir anlatım hilesi ile sonuçlanan vasat , hayal kırıklığı yaratan bir prestij .
Kısacası , Prestij , başarısız bir prestije sahip .
Bariz ironiyi fark etmek zor olmasa gerek .
Bu yorum , tabi ki Prestij'in baştan sona zevksiz bir deneyim olduğu anlamına gelmiyor .
Christopher Nolan , son dönem Amerikan Sineması'nın ( kendisi İngiliz olmasına rağmen ) şüphesiz en yetenekli ve çok yönlü yönetmenlerinden biri .
2001 yılında dikkatleri üzerine çeken , beyin eritici bağımsız klasik Akıl Defteri , o kadar kafa karıştırıcı ters bir anlatıma sahipti ki , dağıtımcı şirketi filmin DVD'sine hikayenin kronolojik sırada izlenmesini sağlayan bir opsiyon koymak zorunda kalmıştı .
2005 yılında Batman Başlıyor ile Nolan , mega bütçeli bir süper kahraman blockbuster'ını hüner ve zarafet ile elden geçirebileceğini kanıtlamıştı .
Prestij , stil bakımından Akıl Defteri ve Batman Başlıyor arasında bir yerde hayat buluyor .
Alttan doğaüstü sezgiler sunan , geleneksel bir hikaye ve evrensel temalara sahip tipik bir Hollywood dönem draması .
Fakat aynı zamanda ileri geri zıplayan karmaşık anlatımı ve bazı önemli konu bağlamlarını bile bile geride bırakması ile seyircinin kafasını kurcalamayı kendine avantaj ediniyor .
Kurnazlıkta üstün bir sihirbazın , ilüzyonunu başarıyla tamamlayabilmesi için izleyicinin şaşkınlığını koruması gibi .
Hikaye , 19.yy'ın sonunda Londra'da yaşayan iki sihirbazın etrafında dönüyor .
Sihirbazların , zamanın rock yıldızları misali popüler olduğu , her sihirbazın bir numara olmak amacıyla " Bütün sihir hilelerini sona erdirecek olağanüstü sihir hilesi " ni keşfetmek için ellerinden geleni ardlarına koymadıkları bir dönem .
Rekabet dolu bu dünyanın ortasında , çaylak iki sihirbaz Robert ve Alfred , kariyerlerine iki arkadaş olarak başlarlar , bir süre sonra birbirlerine rakip olurlar , kör hırs ve nefrete kendilerini vererek yavaş yavaş ölümcül düşman olma yolunda ilerlerler .
Prestij , özünde bir trajedi .
Başarı ve güç ilüzyonuna kendini kaptırmanın yok edici sonuçlarını inceleyen bir masal .
Uzmanlık alanı , seyircisini kandırmak olan sihirbazların kendi ilüzyonları tarafından alt edilmeleri , bu klasik temaya artı bir katman ekliyor .
Bir sihirbazın gerçek sihir kullanması , basit bir ilüzyon olarak idrak ettiğimiz hilelerin belki de ilüzyon olmaması , ilgi çekici bir fikir .
Bildiğim kadarı ile bu fikrin başarılı biçimde üzerine giden bir film yok sinema tarihinde .
Eminim ki , bu yazıyı okuyan her sinema sever , benim adını bile duymadığım bir avuç dolusu " gerçek sihir şaheseri " ni aklına getiriyordur , fakat bu konuda bana en yakın örnek , ilginç bir doğaüstü bakış açısı ile başlayan , sonradan tipik bir gore partisine dönüşen Clive Barker'ın İlüzyonlar Kralı .
Prestij'in fragmanını gördüğümden beri , Christopher Nolan ve Akıl Defteri'ne ilham veren kısa hikaye Memento Mori'yi kaleme almış kardeşi Jonathan'ın bu kurak temaya nasıl hayat vereceklerini heyecanla merak etmediğimi söylesem yalan olur .
Filmi izledikten sonra ise hikayenin doğaüstü elementlere dokunmayıp sadece aşırı rekabetli sihir dünyası ve bu rekabetin insan ruhu üzerindeki çürütücü etkisinin üzerine gitmesinin yeterli olacağını düşünmekten kendimi alamadım .
İlginçtir ki , Prestij'in kalite bakımından düşüşüne neden olan en önemli engeli , belki de Christopher Nolan'ın fazla yetenekli olması ve bu gerçeğin farkında olmaması .
Etkileyici sihirli gücü ile hikayeyi kolayca tahmin edilebilir sürpriz sona doğru ittiren Tesla makinesi etrafında kurulmuş doğaüstü alt konu olmadan Prestij , zaten taze görsel paleti ve Christian Bale , Hugh Jackman ve Michael Caine'in taş gibi sağlam oyunculukları ile dikkat çeken güçlü bir dönem filmi .
Bu doğaüstü konu dönüşümü , zaten tatmin edici olan bir formüle gereksiz ve tatsız bir madde etkisi yaratıyor .
Ana karakterlerin , daha yüz elli yıl öncesinde , günümüzde bile bulunmayan seviyede olağanüstü bir teknoloji karşısında azıcık bile şaşkınlık yaşamamaları bu gereksiz maddeyi daha da ekşi kılıyor .
Bence Prestij , tamamıyla hayal kırıklığı yaratan bir deneyim ortaya koymuyor .
İlham verici maharet ve tutku dolu anlara sahip , her detayın titizce üzerinden geçen , 1800'lü yılların İngiltere'sini anlatan bir dönem filmi için gayet rahat ve ulaşılabilir bir kaliteye sahip .
Filmin zaten başarıyla ilerleyen hikayesinin üzerine , kendini aşmak için gereksizce ortaya koyduğu kibir , tatmin edici bir deneyim olmaktan uzaklaştırıyor .
Prestij'in sonlarına doğru Cutter bize hatırlatıyor : " Hilenin sırrını arıyorsun , ama bulamazsın . Çünkü sırrı bilmek istemiyorsun . Kandırılmak istiyorsun . "
Eğer Nolan kardeşler bu öğütü gerçekten uygulasalarmış , Prestij senenin en iyi filmlerinden biri olabilirmiş .
