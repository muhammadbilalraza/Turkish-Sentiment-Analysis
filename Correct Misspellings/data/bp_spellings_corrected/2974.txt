Afişinde kanlar içinde bir kadın olan yeni bir korku filmi daha .
Bu defa Meksika doğumlu genç yönetmen J. M. Cravioto imzalı , Sundance festivalinde gösterilen Vahşet Gecesi var karşımızda .
Merak edilen soruyu en başta cevaplayalım .
Gözüktüğü gibi sıradan bir korku filmi mi ?
Cevap , hem evet hem hayır .
Vahşet Gecesi doğrusu iyi başlayan bir film .
Biraz türe takla attıran bir girişi var , benzer filmlerin bittiği yerden başlıyor .
Kaçırılan ve seks kölesi olarak kullanılan bir genç kız , celladının elinden kurtulmayı başarıyor .
Aslında klasik bir son sahne .
Ama tam giderken yalnız olmadığını , başka genç kızların da kendisi gibi , aynı amaçlarla tutulduğunu öğreniyor .
Avcıdan ava dönüşen celladına ' ' düş önüme kızların yerini göster , yoksa seni öldürürüm ' ' diyor .
Kızın amacı bu uzun gecede diğerlerini de özgür bırakmak ; ama evdeki iyi niyetli hesap yeraltı çarşısına pek uymuyor .
J. M. Craviato asla kötü bir yönetmen değil .
Belli ki filmin türe tersten bakan hikayesini de sevmiş ve bu tek gecelik hikaye için gerilim dolu bir gece atmosferi yakalamak istemiş .
Görüntü yönetmeni Byron Werner ve müzisyen Simon Boswell da bu çağrıya tam destek vermiş .
Filmin gecenin tekinsizliğini yansıtan müthiş bir görüntü çalışması var .
Dario Argento ve Danny Boyle gibi usta sinemacılarla çalışan besteci Boswell de karanlık , etkileyici bir müzik ortaya koymuş .
Fakat bu atmosfere en büyük zarar senaryo kanadından geliyor .
Mantık hatalarıyla dolu , filmin ne korku ne de mizah potansiyelini iyi değerlendirememiş , biraz ( daha fazla da olabilir ) zeka takviyesi isteyen bir senaryo var ortada .
Bunun örneği filmde çok ama en çok göze batanı söyleyelim : Filmin iyi niyetli kurtarıcısı Eve , kaş yaparken bolca göz çıkarıyor .
Bazı kızların ölümüne sebep oluyor .
Bu trajik ölümler tekrar edince ister istemez trajikomik bir manzara ortaya çıkıyor .
Böyle zamanlarda film sıradışı bir korku - komedi fırsatı yakalıyor ama bu fırsatlar gol gibi kaçıyor .
Korku sineması istismar edilen kadının intikam hikayeleriyle dolu .
Bu temanın çok iyi örnekleri var .
İstismar sinemasının über kült örneklerinden , Tarantino'nun intikam filmlerine de esin kaynağı olan Thriller : They Call Her öne Eye mesela .
Korku türünün en şöhretli filmlerinden I Spit on Your Grave veya eşi benzeri olmayan bir film olan Ms .
45 gibi .
Bu filmlerin bazıları kadın kahramanlarını ele alış biçimiyle derin feminist okumalara da izin veriyor .
Hatta bütün kadın intikam filmlerinin bir şekilde feminist incelemelere uygun olduğu söylenebilir .
Vahşet gecesi bu açıdan da meselesiyle problemleri olan bir film .
Bir kadının diğer kadınları özgürleştirmesini konu edinirken , geri adım atıyor ve şiddetin kaçınılmaz olduğunu farklı şekillerde gözümüze sokuyor .
