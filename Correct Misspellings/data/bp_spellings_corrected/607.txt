İstikrarlı bir yönetmen değil M. Night Shyamalan .
Şüphesiz ki , “6. His” gibi güçlü bir eseri sinemaseverlere armağan etmiş Shyamalan’ı bir kalemde silip atmak zor .
Ancak ünlü yönetmenin sinema kariyerinde , 6. His’in yanısıra The Village gibi yaratıcı ve özgün gerilim filmlerine , Unbreakable gibi kaydedeğer ve sıradışı filmlere rastlasak da , birer hayal kırıklığı olan “İşaretler” , “Son Hava Bükücü” gibi tuhaf filmlerin altında da yine aynı yönetmenin imzasını görmemiz şaşırtıcı olabiliyor .
İşte “Dünya , Yeni Bir Başlangıç” da bu negatif gidişat havuzunda yüzmeye aday son Shyamalan mamülü yapımlarından biri .
Film haftanın “kekremsi tad veren” filmlerinden biri olarak kaliteli bilimkurgu filmlerine hasret çeken sinema izleyicisinin karşısına çıkıyor .
Fakat benim gibi beklentisini çok yüksek tutmuş bir izleyiciyseniz hayal kırıklığına uğramanız işten bile değil .
Halbuki filmin başarılı olması için gereken formülasyonun kimyası gayet uyumlu elementlerden oluşuyor gibiydi ; işte bilimkurguların sevilen aktörü haline gelen Will Smith .
Hemen yanındaki minik ekürisi , “Umudunu Kaybetme”deki müthiş uyumlu partneri ve öz evladı “Jaden Smith” .
Üstüne üstlük başarısı sınanmış bir baba - oğul fotoğrafı sunan bu çift , bu filmde de yine bir baba - oğul portresi çizecek ve tüm bunlara ek olarak filmin arkasındaki devasa yapımcı desteğine rağmen eski enerjisinden giderek kopuş sinyalleri veren M. Night Shyamalan’ın yüzünü güldürebilecekti .
Ancak hiçbir hesap tutmuş görünmüyor .
Zira After Earth - Dünya Yeni Bir Başlangıç adlı son filmi de , yönetmenin kariyerine olumlu bir katkı sunmaktan çok  uzak görünüyor .
Ancak burada gişe başarısından bahsetmediğimi kesinlikle vurgulamak isterim .
Biz , sinemasal lezzet peşindeyiz .
Konuyu biraz daha açacağım : Filmde baba - oğul arasındaki otoriter ve sorunlu ilişkiyi izleyiciye yansıtma amaçlı öyle kör gözüm parmağına sahneler var ki , ciddi bir filmde misiniz yoksa karikatürize edilmiş bir baba - oğul müsameresi mi izliyorsunuz zorlanmanız olasıdır .
Sanki yönetmen Shyamalan , Will Smith’e “sakın komik gözükme ve lütfen ciddiyetinin zirvesini takın” şeklinde bir baskı yapmış ve bu baskıdan usanan Smith istemeden de olsa metazori bir ciddiyet takınmış izlenimi uyandırıyor .
Ufaklığın " korucu olmaya hazırlanma " aşamaları ve hocasıyla girdiği diyaloglar da tamamen yapaylıklar içeriyor .
Öyle ki , kendisine zayıf not veren hocası dahil tüm yan oyunculuklar , çok kötü .
Tüm diyaloglar çok yapay ve sanki “tepeden” bir emir almışcasına abartılı oynama ihtiyacı başta gemi mürettebatı ve Jaden Smith olmak üzere tüm kasta bir virüs gibi bulaşmış .
Peki hiç mi iyi yanı yok filmin , elbette var .
Oyunculuklar , diyaloglar , senaryo hariç her şey diyebiliriz .
Şaka bir yana , görsel efektler elbette ki keyifli zaman geçirtecektir ancak günümüz Amerikan sinemasında zaten görsel efekt kullanımı hemen her yapımda vasadın çok üstünde bir kaliteye sahipken bunu ayrıca belirtmek dahi gülünç kaçabilir .
Zira Hollywood’un son 20 yılının en büyük krizi de kendini burada gösteriyor ; dayanılan tek malzeme güçlü görsel efekt kullanımı .
Ancak bu durumun sürdürülebilirliği bana göre şüpheli .
Toparlayacak olursak , bu filme kaliteli bir fantastik film izleme amacıyla giden sinemaseverlerin tatmin olamayabileceğini ancak “ailece izlenebilecek hoş bir vakit geçirme filmi” mantalitesiyle izlenirse amacına ulaşabileceğini düşünüyorum . w.atlantistengelenadam.com www.twitter.com/atlantisliadam
