Çizgi roman uyarlamaları da olmasa Amerikan eğlence sinemasının hali nice olurdu bilinmez !
İyi kötü gişe yapan her çizgi roman uyarlamasının bir seriye dönüşmesi de kaçınılmaz sonuç .
Marvel'ın bizde yayınlanmadığından pek bilinmeyen alevli kurukafası Hayalet Sürücü'nün yeni macerası , işte tam da bu sebeplerden dolayı karşımızda .
Hayalet Sürücü ( Ghost Rider ) ' nün devam filminde ilk farkettiğim şu oldu .
Bu filmin ciddiye alınmak gibi bir derdi yok , o yüzden kendi kahramanıyla dalga geçerek tuhaf bir ergen eğlencesi yaratmaktan ve para basmaktan başka gayreti de yok .
Johnny Blaze adında bir gösteri motorcusunun , babasının hayatı karşılığında ruhunu şeytana satması ve akabinde cehennem kaçkını hayalet sürücüye dönüşerek dehşet yarattığı sahneleri saymazsak eğer , izlediğimiz şey geceyarısından sonra televizyonlarda gösterilen ucuz B filmlerinin biraz daha yüksek bütçe ile çekilmiş halinden ibaret .
Bu macerada , şeytanın kendinden olan oğlunun bedenine girerek , bir türlü ele geçiremediği şu fani dünyanın hükmedeni olma çabasına , onun gönülsüz kölesi olan hayalet sürücü ve şeytanın oğlunun cefakar ama güzeller güzeli annesi Nadya engel olmaya çalışıyor .
Hikayenin kremasını şöyle bir sıyırınca ise aslında Terminatör 2 ( Terminator 2 : Judgement Day ) taklidi bir yol hikayesi kalıyor elimizde .
Deri ceket ve motorsiklet zaten var .
Karakterleri de John , Sarah Conner ve koruyucu T800 gibi kurgulayınca ucuz etin yahnisi pişirilmiş oluyor .
Hele de şeytanın oğlu Danny " annemin takıldığı diğer adamlar senin kadar fiyakalı değil " dediğinde nereden civa adam T10 çıkacak diye bakınıyorsunuz !
Aslına bakarsınız çizgi roman ve sinemasal uyarlamalarının düşkünü bir film eleştirmeni olarak " Hayalet Sürücü " projesinin başından beri yanlış yöne doğru gittiğini düşünüyorum .
Sırf , büyük bir koleksiyoner ve vücudunda hayalet sürücü dövmesi taşıyor diye Nicolas Cage'i başrolde oynatmak büyük hata !
Sarışın , aslan yeleli , fena halde yakışıklı çizgi romanın Johnny Blaze'in filmdekiyle hiçbir yakınlığı yok !
Nicolas Cage böyle bir rol için çok yaşlı ve saç kesimi her filmde daha da kötü görünüyor !
( Hatta o saçın peruk olduğuyla ilgili ciddi şüphelerim var . ) Oyunculuğunun da artık pek ciddiye alınacak bir tarafı kalmadı doğrusu .
Neyse ki , İtalyan aktrist Violante Placido filmin güzeli olarak seyirciyi oyalamayı başarabilmiş .
Filmde yılların Christophe Lambert'ını da izlemek mümkün .
Gayet önemsiz bir rolde , sanki Nicolas Cage'e " eğer böyle uyduruk filmlerde oynamaya devam edersen sonun benim gibi olur " dercesine oynamış .
Türkiye'de çekilen sahneleri epey bir magazin malzemesi olan filmde , abartılı gökyüzü filtrelerine bulanmış bir sürü Kapadokya görüntüsü izlemek mümkün .
Film sayesinde öğreniyoruz ki , buralar cennet'ten en uzak yerlermiş meğer .
Türk olduğu belli figüranların Yeşilçam filmlerinden kalma kasılma hallerini seyretmek de bir miktar eğlence duygusu yaratabilir .  Uzun lafın kısası , finaldeki madde Max 2 : Yol Savaşçısı ( madde Max 2 : The Road Warrior ) tadındaki yol takibi / çatışması sahnesini saymazsak eğer Hayalet Sürücü 2 : İntikam Ateşi ( Ghost Rider : Spirit of Vengeance ) ' nin pek bir numarası yok .
Orijinal değil ve çoğu anda sıkıcı .
3D olmak adına , her geniş plana bolca " glare " efekti vererek seyircisini kandıran bu filme gözlükler için fazladan para ödemek çok üzücü .
Keşke Marvel'ın en grift ve felsefik açılımlara sahip kahramanlarından birinin maceraları daha ikinci filmde bu kadar ucuzlatılmasaydı .
Aktörün iflah olmaz hayranları görmek isteyebilir . twitter . com / murattolga murattolga@gmail.com
