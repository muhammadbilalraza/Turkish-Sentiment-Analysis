Shinya Tsukamoto , Japon sinemasının bu kadar popüler olmadığı 80’lerin sonunda Tetsuo serisi ve Tokyo Fist gibi filmlerle bütün dünyada adını duyurmuştu .
J - horror çılgınlığının yaşanmaya başladığı dönemde ise kendi köşesine çekilip daha farklı bir sinema yapmaya başladı .
2002 tarihli A snacke Of June ve 2004 tarihli Vital , yönetmenin önceki filmlerinin çiğ ve saldırgan yaratıcılığından izler taşımakla birlikte , daha içe dönük ve görsel anlamda daha dingin bir sinema diline sahipti .
Özellikle Vital , hafıza temasının sinema dünyasının ilgisini çektiği bir dönemde , hafıza kaybı üzerine en ilginç öykülerden birini sunuyordu .
Geçirdiği araba kazası ile hafızasını kaybeden bir tıp öğrencisinin karşısına kadavra olarak birlikte kaza yaptığı kız arkadaşı geliyor ve öğrenci yeni bir ilişki / yeni bir hayat gibi seçeneklerin arasında , yavaş yavaş belirginleşen geçmişine gömülüyordu .
Kadavra dersleri ile melankolik bir aşk üçlemesini buluşturan bu filmden sonra yönetmenin ne yöne gideceği daha çok merak edilir oldu .
Uzun metraj filmleriyle kendisini ispat eden yönetmenlerin kısa veya orta metraja dönmelerine çok sık rastlanmıyor .
Fakat , Master Of Horror gibi serileri düşünürsek böyle bir eğilimin başladığını da söyleyebiliriz .
Özellikle , dijital teknoloji ile tanışmak isteyen yönetmenler ilk denemelerini daha kısa formatlarda yapabiliyor .
Tsukamoto’nun yeni çalışması Haze de yaklaşık 50 dakikalık süresi ile orta metraja yakın ve yönetmenin ilk dijital filmi olma özelliğine sahip .
Gösterildiği festivallerde izleyicilerin ve eleştirmenlerin kafasını oldukça karıştıran Haze için , yönetmenin eski ve yeni alışkanlıklarının çarpıcı bir karışımı olduğunu söyleyebiliriz .
Yönetmen ' hafıza'dan sonra bir kez daha popüler bir temayı alıp referanslarını önemsiz kılacak şekilde kendi dünyasına çekmiş .
Haze , Küp ve çok sevdiğimiz Testere ile benzer bir başlangıca sahip .
Bizzat yönetmen tarafından canlandırılan bir kişi , filmin başında gözlerini karanlık bir dehlizde açıyor .
Burası adam boyu kan ve ceset parçalarıyla dolu bir yıkıntıdır .
Oraya nasıl geldiğini bilmeyen adam , kendisini tehdit eden endüstriyel parçalara rağmen ilerlemeyi başarır ve aynı durumdaki bir kadınla karşılaşır .
Birlikte gizemini çözemedikleri dehlizde , ceset parçaları arasında yüzerek bir çıkış yolu bulmaya çalışırlar .
Bir zenginin oyununa geldiğini düşünen adam çıkış yolunu bulduğunda ise , bütün öyküyü düşsel bir metafor olarak görmemizi sağayacak bir son sahne ile karşılaşırız .
Bir saate yakın izleyiciyi karanlıkta kıstıran bu rahatsız edici kabus ile sıradışı bir aşk ilişkisi arasında gizli bir bağlantı vardır .
Tıpkı Cehenneme Bir Adım’ın ana rahmine çıkan çözümlemeleri gibi , Haze’in yıkıntıları da özel bir aşkın bilinçaltı boyutlarını gösteriyor .
Haze , şüphesiz Japonya’da da bizdeki gibi kimi izleyicilerin deprem korkusunu çağıracaktır .
( Deprem kısa filmi , yerli ZilZal da Haze’e benzer bir atmosferi kullanıyor ve deprem sonrası yaşanabilecek en kötü durumlardan birini , göçük altında kalmayı konu ediniyor . ) Fakat Tsukamoto’nun gerçek korkularla işi yok .
Olası korku senaryoları olayı yaşayan adamın kuşkuları olarak karşımıza çıksa da , yönetmenin son dönem filmlerinden alıştığımız şiirsel bir finali var ve bu gerçek bütün filmi karanlık ve ürpertici bir şiire dönüştürüyor .
Yönetmen kendi notebook’unda basit bir kurgu programıyla kurguladığı Haze’den sonra yine bir kısa film yapıyor .
Şüphesiz Haze , Vital veya snacke Of June kadar etkileyici veya Tetsuo serisi kadar tuhaf değil ama yine de alıştığımız bir tema üzerine , önce insanın midesine değen oradan beynine sıçrayan ve en son kalbine yerleşen bir film .
