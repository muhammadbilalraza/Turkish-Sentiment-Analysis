2010'un en iyi animasyonlarından biri olarak gösterebileceğimiz Çılgın Hırsız , kolaylıkla anlaşılabilir bir biçimde devam filmiyle taçlandırıldı .
Ülkemizde vizyona girmesi biraz zaman alan ve bundan dolayı tatil dönemini ıskalayan Çılgın Hırsız 2 , ' iyi kalpli kötü ' Gru ( Steve Carell ) ' un hikayesine kaldığı yerden devam ediyor .   İlk filmdeki ' ay çalma ' çalışmaları esnasında üç yetim kızı evlat edinen , onlar sayesinde içindeki iyiliği keşfeden Gru'nun gidişatı ikinci film bazında büyük farklılıklar gösteriyor .
Hırsızlık ve kötü adam olabilme hırslarını rafa kaldıran kahramanımız , çocukları , yardımcısı Dr .
Nefario ve olabildiğine mizah ustası " minyon " larıyla reçel / marmelat işine girmiş durumda .
Bu hal , kendisine ulaşan bir yardım çağrısıyla bozuluyor .
Kötülere karşı kurulan birim tarafından , enjekte edildiği canlıları kontrolden çıkaran bir serumu bulması rica edilen Gru'ya yeni macerasında eşlik edecek kişi ise hiperaktif taze ajan Lucy ( Kristen Wiig ) .  Anlayacağınız ' aşk kokusu var , havada aşk kokusu var .
' Henüz filmin başında balonlar , peri elbiseleri , reçeller , masallar ve geleceği apaçık belli olan bir eş figürü hayaliyle yoğrulmaya başlanan yeni Gru , ne yazık ki ilk filmin sevilen karakteri değil .
Bu olumsuzluğun üzerine eklemlenen ' iyilerle kötülüğe karşı savaşma ' eylemin filmin gidişatının değil , ana fikrinin bir parçası olması da pek yerinde bir tercih sayılmaz .
Zira artık kötülük hırsından ziyade sevgi ile doldurulmuş bir ana karakterimiz var ve bu durum Çılgın Hırsız evreninde pek işlemiyor .
İlk filmin yetişkinleri de güldürebilen zeki diyaloglarının yerinde yeller esiyor , aile komedisi ile romantik komedi arasında sıkışmış yeni tür seçimi çoğu zaman ' durumu kurtarmaya ' oynuyor .
Karakter değişiminin yarattığı büyük çaptaki bu zararı bir kenara bıraktığımızda ise ikinci falso gözümüze çarpıyor ne yazık ki .
Senaryosuna görmezden gelinemeyecek kararsızlıklar ve hasarlar barındıran animasyon , serumu çalan şüphelileri bulma sürecinde iyice sallanıyor .
Lucy ve görev veren birim sayesinde yaratılan Bondvari atmosferin havada kalması , kötü karakter çeşitliliği yaratılamaması ile birebir ilintili .
Takip anlarının bir alışveriş merkezine tıkılı kalması bize Wreck - it Ralph'ın şeker dünyasına duyduğumuz öfkeyi hatırlatırken , her sıkışma anında devreye giren Minyonlar sayesinde rahatlayabiliyoruz sadece .
Minyonların ilk filme nazaran daha çok kullanılması yetersiz senaryonun hava yastığı durumunda .
En zekice hamlelerden biri olan ' serumla biçim değiştiren Gremlinler . pardon Minyonlar ' , kahkahaların ana kaynağı olurken , çocuklardan en sıkıcı olanına ayrı parantezler açılması duraklama anları olarak göze çarpıyor .
Çılgın Hırsız 2 , bütün olumsuzluklarına rağmen pişmanlığınızı belli bir seviyede tutmayı başaran , vakit öldürme yeteneğini göz ardı edemeyeceğimiz bir iş .
Normal şartlar altında haz etmenin pek de mümkün olmadığı Pharrell'in Despicable Me parçası ise mümkünse her filmde çalsın .
firat_atac@hotmail.com  / twitter : firatatac
