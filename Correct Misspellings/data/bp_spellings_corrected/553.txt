Neredeyse on yıldır Amerika'da yaşıyorum , onlarca beyzbol maçına gittim ve halen en sevdiğim spor saydığım bu harikulade oyunun bütün kurallarını tam olarak anlamış değilim .
Kuralları detaylarıyla internetten araştırıp her gittiğim maçta ya Amerikalı eşim ya da Amerikalı arkadaşlarım tarafından üst üste ders aldıktan sonra bile bugün bir beyzbol testi verseniz , büyük ihtimalle zayıf alırım .
Öte yandan , bunca yıllık tecrübenin üzerine San Francisco ve Oakland gibi pek çok şehri kapsamına alan Bay Area'da oynanan beyzbolun gayet çekişmeli olduğunu söyleyebilirim .
Beyzbolun en güzel manzaralı stadyumlarından birine sahip olan San Francisco Giants ve San Francisco'nun " Anadolu yakası "
East Bay'in takımı Oakland A's arasındaki rekabet ise Galatasaray ve Fenerbahçe gibidir .
Bu noktada 8 yıldır bir Giants taraftarı olduğumu da eklemeliyim .
Her ne kadar beyzbol ile bunca yıldır haşır neşir olsam da Kazanma Sanatı ( Moneyball ) ' na gitmeden önce biraz içimin bayıldığını itiraf etmeliyim .
Sonuçta sporun ölümsüz bir hayranı olmayan hangi seyirci beyzbol statistikleri üzerine kuru ve prosedürel iki buçuk saatlik bir drama izlemek ister ki ?
Michael Lewis'in çok satan kitabından uyarlanan Kazanma Sanatı , Oakland A's takımının genel yöneticisi Billy Beane'in ( Brad Pitt ) oyuncu seçimi prosedürlerini alaşağı ettiği 2002 sezonunun gerçek hikayesini anlatıyor .
Billy , takımın diğer takımlara oranla düşük bütçesi yüzünden sezonu kaybetmeye neredeyse zorunludur .
Yale'den ekonomi üzerine mezun olmuş matematik dahisi Peter Brand'in ( Jonah Hill ) gelenek karşıtı oyuncu seçimi tekniğine inanan Billy , bütün beyzbol camiası tarafından alay konusu olur .
Billy'nin işini tehlikeye atan bu teknik , geleneksel olarak safi yetenek bazlı oyuncu arayışını bir kenara atarak , takımın bütününü ele alıp statistik ve matematiksel veriler ile tek başına ucuz olan oyuncuları spesifik permutasyonlarla bir araya getirdiğinde teoride yenilmez bir takıma dönüştürmeyi öngörüyor .
Sezonun başında herkesin tahmin ettiği gibi yerlerde sürünen takım , Billy ve Peter'in inancı ve kararlılığı sayesinde beyzbol tarihinin en unutulmaz sezonlarından birini yaratıyor .
Kazanma Sanatı , imkansızı başarıp bu denli teknik bir konuyu olabildiğince evrensel bir biçimde aktarmayı başaran nadir spor dramalarından biri .
Efsanevi senaristler Steven Zaillian ( Schindler'in Listesi / Schindler's List ) ve Aaron Sorkin'in ( Sosyal Ağ ( The Social Network ) uyarlaması , hikayeyi teknik elementlerin altında boğup safi prosedürel bir anlatım yaratmaktansa Billy Beane'in oyunu baştan sona değiştirmek uğruna verdiği çabayı neredeyse Darwinimsi bir evrim çerçevesine oturtuyor . Biliyoruz ki tarihte ne zaman devrimsel bir icat oluşsa , icat edenler her zaman diğerleri tarafından deli muamelesi görecektir . Bazen insanlığın gelişmesine imkan kılan tek şey , bu kişilerin amaçlarına olan inancı ve inadıdır . İşte Billy Beane de bu tür bir inanca sahip . Hikayenin başında maç yapan New York ve Oakland takımları arasındaki kocaman bütçe farkını ekranda göstererek Zaillian ve Sorkin , beyzbol çerçevesinde oluşmuş muazzam bir " David Goliath'a karşı " teması yaratıyorlar .
Senaryonun zamanın karmaşık beyzbol gerçeklerini genel seyirciye aktarmakta hatrı sayılır bir başarısı var . Filmi izlemeden önce Oakland A's takımının ismini bile duymamış olabiliriz ama Beane'in diğer takımlara oranla nerede bulunduklarını açıklayan monoloğu seyirci ile hemen kişisel bir bağlantı kuruyor . 2005'in Capote başarısından beri yönettiği ilk film olan Kazanma Sanatı ile gerçek bir spor klasiği yaratıyor yönetmen Bennett Miller . Miller biliyor ki diğer spor filmlerine nazaran Kazanma Sanatı'nın odağı , sporun sahne arkasında olup bitenler . Bu yüzden her ne kadar heyecanlandıran birkaç maç sahnesi olsa da , beyzbol filmlerinin tipik abartı stilize ve duygusal maçları yok filmde . Bunun yerine Miller , takımın menajerlik tarafına muazzam bir detaycılık ile yaklaşıyor . Filmin oyuncu seçimi , karakterizasyonları , mekanları buram buram gerçekçilik kokuyor . Teknik detaylara bu kadar önem veren bir filme oranla alışılmadık derecede duygusal ve içten bir sona sahip olan bu yapım kanımca yılın en etkileyici finalini de yaratıyor . Fakat biliyoruz ki bu finalin etkileyiciliği spor filmlerine tipik kolay numaralar ile değil , usta hikaye ve karakter tasarımı sonucu oluşuyor . Ayrıca Kazanma Sanatı ile yüzündeki kırışıklıkları göstermekten korkmayan Brad Pitt'in bir kez daha " yakışıklı film yıldızı " nine ötesinde ne kadar yetenekli olabileceğini görüyoruz . Sonuç olarak Kazanma Sanatı , yılın en iyi filmlerinden biri .
