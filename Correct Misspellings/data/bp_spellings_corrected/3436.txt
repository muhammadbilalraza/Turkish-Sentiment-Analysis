Olivier Nakache ve  Eric Toledano’nun ellerinden çıkma ikinci film olan Hayatımın Şansı mülteci ( göçmen ) olma meselesinin hiç bitmeyen kaosuna hayatın acı tatlı akışı içinde bakmaya çalışan bir film .
Yani ne çok dramatize ediyor ne de komedi kıvamında sorunsuz bir film algısı yaratıyor .
Aslında ikilinin bir önceki filmi Intouchables / Can Dostum’dakine benzer bir hava var Hayatımın Şansı’nda .
Orada da felçli bir adamla ona yarenlik eden Driss’in başından geçenler anlatılıyordu .
Film , sınıfsal çatışma eksenine konuyu çok fazla sokamasa da eğlenceli bir filmdi , Hayatımın Şansı’nda da bu dozu tutturma dikkati var gibi .
Tabii her iki filme de çok şey katan Omar Sy faktörünü unutmamak gerek !
Can Dostum’un fazlaca izlendiğini de not düşmekte fayda var !
Gelelim Samba / Hayatımın Şansı’na .
Samba burada Fransa’ya göç etmiş bir mültecinin adı , hikaye de doğal olarak onun üzerinden açılım sağlıyor .
Ama çok çabalasa da göçmen olduğu için hiçbir işte dikiş tutturamayan bir karakter Samba .
Film bu kez sosyal damara fazla yükleniyor , hikayenin bir kısmı orada kurulduğu için .
Omar’ın tutunma sorunuyla sosyal sorumluluk projesi bazında ilgilenen Alice’in durumu ise ayrı bir vaka .
Psikolojik sıkıntılarına çare bulamayan Fransız bir kadının dramı bazen bir mültecinin dramından daha ağır seyredebiliyor durumu da var bir yandan filmde .
Velhasıl filmde herkes bir tutunma çabasının içinde .
Ama dediğim gibi kişisel dertlerle sosyal ve toplumsal dertleri inceden inceye karşı karşıya getirmiş yönetmenler .
Her ikisi de doğru enerjiyle birbirini anlayacak kıvama gelebiliyor .
Filmin bir diğer çabası da bu çünkü .
Alice’e hayat veren , daha doğrusu karakterin dibe vurmuş depresif halleri yüzünden bunu veremiyor desek daha doğru , Charlotte Gainsbourg’u bu tarz rollerde görmekten de bıktık desek yeridir .
Hayat dolu rollere yol alması dileğiyle deyip filmin asıl çabasına geçelim .
Filmin esas çabası Samba ve diğer mültecilere ses olmak , çabalarına ve sorunlarına ortak olmak .
Film Samba ve Alice ekseninde kalsa sıkıcı ve fazla dramatik olacakken Wilson ve Manu’nun varlığıyla keyifli bir hale bürünüyor diyebiliriz . Wilson hayattan yırtmanın yolunu daha mizaha yatkın bir halde çözmeye çalışan başka bir göçmen .
manuel ise göçmenlere yardım den başka kanlı canlı bir sosyal hizmetli .
Yani Alice’in tam tersi .
Film sorunları yaşarken ve çözerken keyif noktalarını da kaçırmayın mesajından yol çiziyor kahramanlarına .
Sosyal devlet olmanın sorumluluğu iyi ve kötü anlamda anlatılıyor .
İyi tarafı çözüm bulmaya çalışmaları , kötü tarafı ise her an enselerinde olmaları …
Film bu dengeyi iyi tutturmuş .
O yüzden filmin ruhu da dalgalı .
Samba’nın sorununa çözüm bulmaya çalışırken eğlenceyi de ihmal etmiyor .  Bu da filmin pozitif etkisini arttırıyor .
Hobbitli bir haftada Hayatımın Şansı’nın ne kadar şansı olabilir bilmem ama izlenmesi gereken filmlerden .
Mültecilerin sorunları ve onların kaçma kovalama hikayeleri beyazperdenin sürekli konularından biri ama Hayatımın Şansı filme bireysel ve toplumsal dertler üzerinden bakarak bir birliktelik kurmaya çalışmış ve bunu da başarmış ! twitter . com / BanuBozdemir
