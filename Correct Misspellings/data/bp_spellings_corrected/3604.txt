Aktris olarak yığınla filmde karşımıza çıkan Sylvie Testud , ilk uzun metrajlı yönetmenlik çalışması " Başka Bir Kadın ( La Vie d'une Autre ) ile ‘fantastik - romantik ' bir denemeye girişiyor , ki bu denemenin belli oranlarda başarıya ulaştığını söylemek mümkün . Başrollere Juliette Binoche ve Mathieu Kassovitz'i yerleştirerek avantajını bir tık yukarı taşıyan Testud , kamera arkasında da iyi bir sinemacı olacağının sinyallerini veriyor burada . Yakışıklı bir adamla tanışıp seviştiği ilk gecenin ardından uyandığında , aradan uzun yıllar geçtiğini fark eden ve bu duruma karşı bazı refleksler geliştiren Marie'nin hikâyesini anlatıyor film . Paul adındaki bu adamla evlenmiş , bir de oğlu olmuştur Marie'nin . Ama 40'lı yaşlarının başındaki kadın için bu duruma alışmak olanaksız gibidir . Üstüne üstlük , kocasıyla boşanmanın arifesindedir . Nedense kendisidir , hiç ummadığı bir biçimde . Bu hikâye , Tom Hanks'li "
Büyük " ( Big ) ya da Jennifer Garner'lı Keşke 30 Olsam ( 13 Going on 30 ) ' da olduğu gibi belli bir süre işin ‘şaşkınlık ' boyutunu yansıtıp durumu komedik bir atmosfere taşısa da , filmin asıl derdinin bu olmadığını çok çabuk anlıyoruz . Buradaki temel meselenin , Marie'nin ‘saf ' dünyasının tersyüz edilmesi olduğunu tespit ettiğimizdeyse melankolik bir yapıya bürünüyor karşımızda akıp giden kareler . Karakterin hiç olmadığı ve olacağını düşünmediği bir kişilikle hayatına devam ettiğini görmesi , onun için tam bir yıkım oluyor , ki o ‘başka kadın'a karşı sert bir refleks geliştirerek yeniden ‘eski ben ' olmaya çalışıyor . Yönetmen Sylvie Testud , bu paradoksal durum üzerinden okuyor , okutuyor hikâyeyi . Marie , bedenini işgal etmiş görünen kadını silip atabilmek için çabalıyor , yaşayamadığı ( ya da yaşadıklarını bilmediği ) onca yılın intikamını almaya çalışıyor ondan . İhtiraslı ( ve başarılı ) bir iş kadınına dönüşmüş olmanın acısını hissediyor yüreğinde , ki bunun bir yansıması olarak kocasına da haksızlık yaptığını fark ediyor . Her şeyi olduğu gibi bırakıp , ‘yeni ben'in yol haritasını da kabullenebilir belki ama Marie'nin ‘temizlenme ' isteği ön plana çıkıyor ve yeniden ‘iyi insan ' kimliğiyle tanınmak için elinden geleni yapıyor . Büründüğü her karaktere gerçeklik katarak hayranlık uyandıran Juliette Binoche , "
Başka Bir Kadın " da da merkez karakterin ruhunu yansıtma konusunda alabildiğine başarılı . Aktris , Marie'nin karmaşık ruh halini elle tutulur bir kıvama getirmek için çok uğraşıyor , büyük oranda da başarıyor bunu . Mathieu Kassovitz de kocası Paul'ü canlandırırken fazlalıklardan arındırıyor kendini , Binoche'un performansına yaklaşmak adına epeyce çabalıyor . Bu ikili , filmin melankolik tonunu destekleyici kompozisyonlar çiziyorlar hikâye boyunca . Marie'nin yazgısı , oyunculuk açısından da kritik dönemeçler sunuyor onlara , ama bu virajları kazasız atlatmanın üstesinden geliyorlar . Sonuç olarak , "
Başka Bir Kadın " ı izlerken boş bir romantik komedi atmosferinden uzaklaşıp , karakter derinliklerine dalıp oradan etkili bir tespit çıkaran bir bütünle baş başa kalıyoruz . Sylvie Testud da ilk yönetmenliğiyle boşa kürek çekmeyeceğinin işaretlerini veriyor bize . Sinemacı , beyazperdede kadın meselesine daha çok kafa yoracağının , kadını tipleştirmekten uzak bir stille yoluna devam edeceğinin sinyalleriyle donatıyor filmini . Senaryodaki kimi boşlukları bir kenara koyarsak , ortaya enikonu sağlam bir proje koyduğunu söyleyebiliriz rahatlıkla .
