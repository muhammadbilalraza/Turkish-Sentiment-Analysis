Hayat , içinde yaşadığınız bir ev gibidir .
Hayatınızdan memnun değilseniz belki de evi yıkıp yerine yenisini yapma zamanı gelmiştir .
71 yaşındaki Irwin Winkler’ın filmi bu temadan yola çıkıyor ve zaman zaman zorlama bir duygusal havaya bürünse ve klasik olma şansını kaçırsa da ayakta kalmayı başarıyor . Winkler deyip geçmeyin ; kendisi Rocky filmlerinin ve Martin Scorsese imzalı Good Fellas’ın efsanevi prodüktörü .
Ne var ki ihtiyar kurdun , yönetmen koltuğuna oturduğunda , iyi hikayeleri alıp eline yüzüne bulaştırmada rakip tanımayacak bir başarısı var .
Daha önce Val Kilmer ve Mira Sorvino’yu biraraya getiren ' At First Sight'ını izlediğimiz Winkler’ın sorunu , iyi bir anlatıcı olmaması ve zaten keşfedilmiş sinemasal tatları izleyiciye yeni bir şeymiş gibi sunmaya çalışması . '
At First Sight ' , kör bir adam ile ona aşık olan kızın öyküsünü anlatıyordu .
Virgil ( Kilmer ) , mucizevi bir operasyonun sonunda yavaş yavaş görmeye başlıyor ve Amy ( Sorvino ) ile ilişkileri daha da güzel bir hal alıyordu .
Ancak o zamana kadar aklı artık her neredeyse Virgil , Amy’nin kendisine acıdığını düşünmeye başlıyor ve gereksiz yere / zorlama tartışmalar başlatıyordu .
İlk başlarda klişelerden uzak duran film , duygusal çatışmaların başladığı andan itibaren Winkler’ın elinde klişeler yumağına saplanıp kalıyordu .
' Life As A House'daki sorun da aynı : anlatım bozukluğu .
Film , her ne kadar duygusal anlamda ' sıcak ' bir konuya sahip olsa da klasik olma şansını açık farkla kaçırıyor .
Üstelik ana karakterlerin tamamı üst düzey oyuncular tarafından canlandırılıp senaristin de ' As Good As It Gets'i yazmış Mark Andrus olmasına karşın .
Andrus’un ' American Beauty'yi andıran ama bence daha başarılı ' problemli aileler'i ve ' ilginç komşular'ı var .
Sorun ise , Winkler’ın hikayeyi anlatmaya geç başlaması .
Tony ve Oscar ödüllü büyük oyuncu Kevin Kline’ın filmin başındaki uzun plan - sekans’ı , sıradışı bir filmle karşı karşıya olduğumuzu düşündürse de çok geçmeden yanıldığımızı anlıyoruz .
George’un karısı ve oğluyla olan ilişkisinin neden yürümediği , işini kaybetmenin dışında da zaten pek iyi görünmeyen psikolojisinin altında yatan diğer nedenleri izleyicinin biliyor olduğu kabul ediliyor sanki .
Böyle olunca da George’un yeni bir ev yapabilmek için gösterdiği gayret , hedeflenen duygusallığı tam olarak yakalayamıyor .
İzleyici , başta belirttiğim temayı hayata geçirecek yegane karakterle özdeşleşemiyor .
İzleyici George yerine ' satanist ' oğlu Sam’le vakit geçiriyor .
Anlaşılan Winkler da Sam karakterini çok sevmiş .
Sürekli Marilyn Manson dinleyen , yüzü piercing’den geçilmeyen Sam rolünde Finli genç yetenek Hayden Kristensen çok başarılı .
George Lucas’ın her zamanki zayıf oyuncu yönetimi yüzünden yeni Star Wars filminde yeterince parlayamayan Kristensen’in , öfkeli genci oynama konusunda tartışmasız bir becerisi var .
Bağırırken sesinde çatallanmalar oluşturması ve öfkesini bakışlarıyla iletebilmesi gibi .
Ama sorun Winkler’ın , yani anlatıcının , hikayenin gerektirdiğinin aksine George yerine Sam karakterine daha fazla önem vermesi .
George’un babası ile arasında yaşadığı kilit öneme sahip olaylar birkaç replikle geçiştirilirken Sam’in bunalım takıldığı bir gece Radiohead’in ' How To Disappear Completely ' şarkısı çalınabiliyor . Winkler , yan karakter olması gereken Sam’in rolünü o kadar büyütüyor ki tek bir sahne için bile soundtrack çalışması yapabiliyor .
Bu arada şarkının sözlerinde ' kendini silme , kendini ve olayları yok sayma ' çabasının anlatıldığını ve bunun , Sam’in babasının öleceği gerçeğini ' inkar ' etme çabası ile örtüştüğünü vurgulamak gerek .
Filmin etkileyiciliğini azaltan başka anlatım sorunları da var .
Yeni bir ev inşa etmenin Sam için yavaş yavaş taşımaya başlayacağı önem , boşanmış bir çiftin birbirine yeniden aşık olabilmesi gibi konular iyi işlenmemiş .
Sam karakterinin o kadar sert ve uzlaşmaya yanaşmaz biçimde çizilmiş olmasına karşın , filmin sonunda babasını pencereye götürüp evin ışıklarını göstermesine gelince .
Belki yapıştırma gibi görünüyor ama George’un söylediği ' değişim her zaman yavaş olmaz , bazen çok serttir .
Ne zaman gerçekleştiğini anlayamazsın bile ' sözleri yeterince açıklayıcı .
Sonuçta , koskoca Kevin Kline kendini tekrar etmek zorunda kalırken Hayden Christensen , Kristin Scott Thomas ve Alyssa rolündeki Jena Malone ön plana çıkıvermiş .
Bu arada Contact’in ve Stepmom’un antipatik küçük kızı Malone’un ' hayli olumlu ' bir fiziki değişim geçirdiğinin altını çizelim .
