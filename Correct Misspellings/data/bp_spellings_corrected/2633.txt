Oyun yazarı Tracy Letts , önceki oyunları Böcek ( bugün ) ve Katil Joe ( Killer Joe ) ’da olduğu gibi sahne için yazdığı ve yine kendisinin senaryolaştırdığı metni , daha çok televizyondaki çalışmalarıyla tanınan John Wells’e ( ilk uzun metrajı ‘The Company Man’ ) teslim ediyor .
Letts , Böcek’teki tek mekan kavramından çok da uzaklaşmadan , Katil Joe’da olduğu gibi Teksaslı bir ailenin –evinin - içine sokuyor bizi .
Farklarıyla tabii .
Aile Sırları ( August : Osage County ) , ‘izlenme zorluğu’ açısından çıtayı hayli yükselten , ‘in your face ( suratına / yüze vurumcu ) ’ akımından sayılabilecek Böcek ya da Killer Joe’dan ayrılan , genel sinema seyircisinin de ilgisini çekebilecek bir film .
Kadrodaki isimlerin etkisi bir yana , ne karakterler ne de hikaye göstere göstere ‘kirli’ .
Öte yandan görmeye alışkın olduğumuz ‘Amerikan ailesi’ algısıyla oynayarak , aile üyeleri arasındaki kimi diyalogların ve eşeledikçe ortaya çıkan ‘ahlaki değerler’in dolaylı da olsa bu akımdan beslendiğini söyleyebiliriz rahatlıkla .
Kışkırtıcılığı ( en azından birbirlerine karşı ) en üst noktada yansıtan yemek sahnesi , ön plana yerleşen iyi bir örnek mesela .
Mutsuzluğu / bunalımı oyundan uyarlandığını belli edercesine gösterişli bir biçimde perdeye yansıtan filmin karakterlerini , sırtlarında küfeleriyle , aile bireyleri oluşturuyor .
Alkolik baba Beverly Weston ( Sam Shepard ) , ilaç bağımlısı dominant anne Violet Weston ( Meryl Streep ) ile kırklı yaşlarını süren kızları Barbara ( Julia Roberts ) , Ivy ( Julianne Nicholson ) ve Karen ( Juliette Lewis ) ’dan oluşan sorunlu çekirdek aile , üç kız kardeşin kurduğu / kurmaya çalıştığı sorunlu çekirdek aileleriyle kesişiyor .
Bu kesişime , her büyük ailede olduğu gibi yakın akrabalar da ekleniyor .
Merkezi ‘kayboluş’ olan , zorunlu bir buluşma bu !
Olağanüstü bir nedenle bir araya gelen , birinin diğerine karşı kendini sorumlu hissetmediği türden .
Bir araya geliniyor ama kimsenin keyfi yerinde değil .
Öfke patlamaları , yarıda kalan hesaplaşmalar , ‘gerçekler’ etiketiyle gelen ithamlar , itiraflar , geçmişten taşınıp geleceğe uzanacak çözümsüzlükler de dahil , arızayla empati kuran kara mizah , işlevini yitirmiş aileyi derinden sarsan acı yüzleşmelerin tonunu belirliyor .
Tüm bunlar olup biterken , karakterlerin dış dünyası , kariyer ve idealleriyle ilgilenmiyor film .
Babanın eski bir şair olduğunu , büyük kızı Barbara için farklı hayaller kurduğunu şans eseri öğreniyor , gerçekte ne yaptıklarını / kim olduklarını bilemiyoruz yine de .
Toplumdaki kimliklerinden ziyade sadece anne , baba , kardeş ya da kuzen her biri .
Küçüğünden büyüğüne kadın karakterlerin domine ettiği film , ‘anne ve kızlar’ ya da kuşaklar boyu ‘kız kardeşler’e oranla , erkek karakterlerin geri planda kaldıklarını düşündürtüyor .
Oysa hikayenin kırılma anlarında büyük pay sahibi her biri .
Ülkemiz sinemasında olsa eleştireceğimiz , filmde hiç kaybolmayan o dram zincirine , çifte standart uygulanmamalı elbette .
Bu nedenle , ‘Yok artık ! ’ tepkisi son derece olağan .
Öte yandan sadece şansızlıklarla oluşmuş ve beklendiği üzere sıradan bir dayanışmayla düzelebilecek durumlar yerine , ahlaki sınırları zorlayarak mikro Amerikan toplumundan makroya uzanan domino etkili bir zincir .
Oyun - film karşılaştırmasına girmeye ise hiç niyetimiz yok aslında .
Ancak referanslar önemli !
Örneğin ‘Böcek’ , paranoyaya biraz da taraflıca meylettiğinden , - ideolojik açıdan - oyunu kadar cesur değildi .
Hatta kısmen ters düştüğünü söylemek de mümkün .
Aile Sırları’nın , ‘beyaz’ Amerikalı - ‘yerli’ Amerikalı açılış sahnesiyle başlayan ve finalde tamamlanan spirali , bu açıdan baktığımızda daha fazla önem kazanıyor haliyle .
Tracy Letts , yeniden William Friedkin’le ( ya da tiyatroda çoğunlukla tercih ettiği gibi kadın yönetmenle ) çalışsaydı şayet , ortaya nasıl bir film çıkacağı soruları aklımızın bir köşesinde dolanırken , ilgimizi cezbeden , Tony ve Pulitzer ödüllü oyunun sahneye nasıl yansıdığı .
Eteğindeki taşları döken Aile Sırları , isimler ve adaylık performanslarıyla öne çıkan bir film .
Ancak hamuru da şerbeti de iyi yazılmış metni !
Özellikle , ‘ahlaki değerleri’ ve ‘kutsal aile’ kavramlarını un ufak eden Letts ismini bir kez daha deneyimlemek isteyenler kaçırmamalı . twitter . com / hilalcetinder
