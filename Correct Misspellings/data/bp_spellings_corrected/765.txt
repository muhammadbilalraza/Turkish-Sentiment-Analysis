Bugün birer yetişkin olarak tekâmül etme yolunda ilerliyorsak , büyük oranda , etkileşimde bulunduğumuz insanlar ve sevdiklerimizle zamana yazdığımız anılarımız sayesinde değil mi ?
Peki , bir gün gelip belleğimizden silinirlerse kayıp mı olurlar , yoksa sınırsız boşlukta serüvenlerine devam mı ederler ?
' Parçacıklar ' yeniden düşerken üzerimize , bu kez kalbimize mi güvenirler ?
Bellek silinebilir fakat yüreğimiz severse bir kez , asla unutmaz !
Bir belgeselcinin , 1973 yılında , sosyeteden ' düşmüş ' anne - kızla yaptığı filmi ve bu iki ayrıksı karakterin hikâyelerini anlattığı , HBO yapımı , biyografik dram türündeki TV filmi " Boz Bahçeler " in ( Grey Gardens ) 6 Emmy ile 2 Altın Küre ödülü kazanmasını sağlayan Michael Sucsy yönetmiş " Aşk Yemini ( The Vow ) " ni .
İsabetli de olmuş .
Sucsy bu ikinci filminde , gerçek bir olaydan esinlenilmiş ve dört güçlü isim tarafından yazılmış metni , melodram tuzaklarına düşmeden , yumuşak ama yeterince etkili öykülemiş .
Bir hafıza kaybı öyküsü ; ancak genç kadın Paige , sadece , dört yıl önce tanışarak evlendiği ve çok bağlandığı kocası Leo'yu anımsamıyor .
İlk sahne , karı kocanın , hayattan nasıl büyülü bir keyif aldıklarını ve uyumlu birliktelikleri hakkında yeterince fikir veriyor .
Karlı bir kış gecesi sinemadan çıkıp renkli ışıkların altındaki boş caddede arabalarıyla ilerlerlerken kısa bir süreliğine duruyorlar .
Arabaya çarpan bir kamyon belki de ' ilahi bir sınav'dan geçmelerine neden oluyor .
Paige'in sadece son dört yılı ve Leo'yu anımsayamaması , bu süre içinde yaşamıyla ilgili aldığı kararların nedenlerini ve görüşmediği ailesine dair soru işaretlerini , zamanı bir tür geriye sararak gündeme getiriyor .
İşte tam da bu noktada , film iki yönde ilerlemeye başlıyor ki , seyircinin merak etmesini sağlayan bir devinim sağlanmış oluyor .
Filmin omurgası , Leo'nun çeşitli ' hilelere ' başvurmadan , yeniden , sıfırdan Paige'in sevgisini kazanmak için sabırla uğraş vermesi üzerine .
Çünkü bu evrende , onların aşkı bir kez yazılmışsa , şimdilik savrulmuş ' parçacıklar ' boşluktan düşerek dengeyi yeniden kuracaklardır .
Filme adını veren ' evlilik yemini ' püf noktası : Bir kez yemin edildi mi , geriye dönülemez , dönülmemeli .
Bir romantik dramın çekici hale gelmesindeki önemli etken olan oyuncular , dünyanın her köşesinde yaşayan her çiftin başına gelebilecek böyle bir öykünün karakterlerini canlandırırlarken , abartısız bir duygusallık içinde gerçekliği yakalamışlar .
Ne yalan söylemeli , sert hatlara ve tarza sahip Channing Tatum - neredeyse - rol çalıyor .
Rachel McAdams , Paige'in , hafıza kaybı sonrası tüm şaşkın , çelişkili , çalkantılı ruhsal durumlarını tam kıvamında yansıtıyor .
Yönetmenin " Boz Bahçeler " de de çalıştığı Jessica Lange ile Sam Neill ise , genç kadının zengin anne babasında , ciddi bir sorunun üzerini örtmüş çifti , ' maskelerinin altındaki ' kibirlerini hissettirerek mükemmel canlandırıyorlar .
Sizler de benim gibi aşka inananlardansanız , " Aşk Yemini " inancınızı pekiştirecek . ali . ulvi . uyanik@gmail.com twitter . com : @aliulviuyanik
