Daha önce de birçok usta yapmıştı Spike Lee'nin yaptığını .
Eskilerden Kubrick Barry London ve Gözü Tamamen Kapalı ile , yakın zamanda Woody Allen Maç Sayısı ile .
İnatla korudukları özgün tarzları nedeniyle " klasik sinemadan anlamıyor " yaftası yapıştırılmaya çalışılan başarılı yönetmenlerin , ara sıra " alın size ticari sinema " diyerek sanat tarihine başyapıtlar hediye etmeleri ilk değil anlayacağınız .
Karşımızda , " soygun filmleri " listesine ilave edilecek seçkin bir örnek var .
Spike Lee'nin İçerideki Adam'ını iki aşamada yorumlamak gerekiyor .
Birinci aşama ; senaryo , görüntü , müzik , kurgu ve oyunculuklardan oluşan klasik yapıtaşlarının nerede durduğuyla ilgili , ikinci aşama ise Lee gibi her zaman aykırı görüş ve düşüncelere meyilli aktivist bir siyahın böylesine bir filme serpiştirme olasılığı taşıdığı eleştiri oklarının varlığıyla .
Sinematografik açıdan değerlendirildiğinde İçerideki Adam'ın modern Amerikan sinemasının tüm gerekliliklerini yerine getiren , dört dörtlük bir çalışma olduğunu söyleyebilirim .
Kapalı mekanlardaki ışık ve görüntü çalışması , farklı ortamlarda ve durumlardaki ses alımı son derece başarılı .
Film , başından sonuna , ayrıntıları başarıyla gizlenmiş küçük bir bulmacaya benzeyen yapısını canlı tutma ustalığını gösteriyor .
Küçük bir pırlantadan açılış konuşmasına , kalem şeklindeki kayıt cihazından ikram edilen bir sakıza , mücevher satıcısından cep telefonu tespitine kadar onlarca küçük ayrıntı , iğne oyası gibi işlenmiş senaryonun gücünü korumasına yardımcı oluyor .
Hikayenin gerilimini ve içerdiği gizemi sürekli kılan bir başka öğe ise oyuncu performansları .
Denzel Washington'ın garip bir espri anlayışına sahip dedektif Keith Frazier tiplemesi ile Clive Owen'ın kendinden emin , yakışıklı ve karizmatik soyguncu Dalton Russell'ı arasındaki kedi - fare oyunu gerçeklik hissi vermeyi başarıyor .
Jodie Foster'ın canlandırdığı başarılı , hırslı ve tehlikeli derecede aç gözlü Madeline White karakteri ise filmin asıl kozu ( Foster'ın Plummer karşısındaki oyununa dikkat ! ) .
Filmde sahnelerinin azlığı ve görece önemsizliğiyle araya kaynayan tek oyuncu Willem Dafoe .
Russell Gewirtz'in senaryosunun eğlenceli yönü , daha önceki polisiye dizilere ve filmlere ( Hold - Up , Serpico , Köpeklerin Günü ) yaptığı yoğun göndermeler .
Tabii yönetmen Spike Lee olunca , göndermelerin siyasi bir tavra bürünmesi kaçınılmaz olmuş .
Telly Savalas'ı ( biraz da Benny Hill'in katkısıyla ) ölümsüzleştiren ırkçı polis Kojak'a , Clint Eastwood'un ırkçı polisi Harry Callahan'a yapılan atıflar müthiş .
Özellikle Kirli Harry'de bir " siyah " a yönelen şiddetin mitoslaşmış hali olan " Devam et ! Günümü gün et " repliğinin masum bir beyazdan bir başka beyaza ( soyguncuya ) savrulması , bu sahne çekildiği sırada , Lee'nin kameranın arkasında gülümsediği hissini veriyor .
Spike Lee ; entelektüel birikimiyle başabaş giden hırsı sayesinde planladığı vuruşu / darbeyi daha açık ve net ortaya koyma yolunu seçiyor .
Şimdi fotoğrafı dikkatli inceleyelim , bakalım film bittiğinde elimizde neler var : Bir defa soyguncuların tamamı beyaz .
Birisi her ne kadar telaffuzu sayesinde gizlenmeye çalışılmış olsa da muhtemelen İngiliz , diğeri Yahudi .
Diğerleri beyaz Amerikalı .
İyi polisler ; iki erkek , bir bayan ve üçü de siyah .
Biri - ki bu Frazier - Serpico gibi işlemediği bir suçla itham ediliyor .
Bunlardan pek hoşlanmayan polis şefi beyaz , olasılıkla ırkçı ( ya da en azından önyargılı ) .
Bankanın yönetim kurulu başkanı gözü dönmüş oportünistliği ile Nazi'lerden ( ve . hadi burayı söylemeyelim ) yararlanmış bir hain ( ve beyaz ) .
Diğer " fırsatçı " mız ; inanılmaz acımasızlığa sahip , gözünü para ve kariyer hırsı bürümüş bir kadın .
Bin Ladin'in yeğeninin mülk alabilmesi için kitabına uydurup " mortgage " ( ev kredisi ) ayarlamaya çalışıyor , üstelik " beyaz " !
Akıllılık yapıp diğer mağdurları / rehineleri tehlikeye sokan da " beyaz " .
Filmdeki tek çocuk , masumiyet abidesi bir " siyah " .
Küçük çocuğun oynadığı oyun ( GTA benzeri bir oyun ) ve Frazier'ın kayınbiraderiyle genel bir toplumsal ( öz ) eleştiri yapan ve hafiften göz boyayan Lee'nin ; filmin genelindeki karakterlerle yarattığı tenkidin , en az Russell'ın dahiyane planı kadar zekice ve sinsice olduğunu kabul etmek gerekir .
Akademik birikime ve sinemasal hakimiyete sahip Spike Lee'nin Harvard'da sinema hocalığı yapmaya kadar yükseldiği düşünüldüğünde , " rastlantı " şeklinde nitelenemeyecek bir durumla karşı karşıya olduğumuz ortadadır .
Sonuçta İçerideki Adam'ı ; deneyimli , bilinçli , tavizkâr olmayan , etkili bir sinemacının elinden çıkmış , politik soslu sıkı bir soygun filmi olarak tanımlayabiliriz .
