2002 yılında İngiltere'de adından söz ettiren filmlerinden birisi de 24 Saat Parti İnsanları oldu .
1970'lerin ikinci yarısından 1990'ların ilk dönemine kadar uzanan zaman çizgisi içinde , Manchester'dan başlayıp tüm Britanya'yı içine alan müzikteki öteki grupların ve türlerin ortaya çıkış öyküsü .
Bu oluşumda Tony Wilson karakteri hiç azımsanmayacak bir öneme sahip .
Yaklaşık 16 yıllık zaman dilimini Tony Wilson'nın gerçek yaşam öyküsüyle anlatırken , Winterbottom müzikal değişkenlikten uyuşturuculara ve eğlence değişikliklerine kadar olan biteni farklı bir estetik ile bize sunuyor .
Tony Wilson Manchester'da Granada Tv isimli bir yerel tv istasyonunda çalışan , azimli fakat hayal kırıklıkları ile yaşayan ve adının bir şekilde hatırlanmasını isteyen tv muhabiridir .
Cambridge mezunu olmasının kariyerinde yapacağı işlerde belirleyici bir etken olması gerektiğini düşünen Wilson , hayvanat bahçesinde fil bakıcılığı yapan cüce röportajı gibi işleri yapmak istememektedir .
Ve bir gece yaşamını değiştirecek bir konsere gider .
Bilinmeyen bir grubun ilk konserini 41 kişi ile izlemektedir .
Sahnede çalan grup Sex Pistols'dır .
Daha sonra müzik piyasasındaki gelişmeyi fark eden Wilson Factory Records adlı bir şirket kurar .
Gruplar şirketle kontrat imzalamazlar , şirket barındırdığı grupların ürettiği müzik üzerinde yasal hak sahibi değildir .
Tek resmi belge Wilson'nun kendi kanı ile yazdığı belgedir .
İlk piyasaya sürdüğü grup ise efsanevi Joy Division olur .
Factory Records'un yükseliş ve düşüş öyküsü içinde hem gruplar hem de Tony Wilson'ın hayat hikayesi bulunmakta .
Joy Division'nın vokalisti olan Ian Curtis'in intaharı ile değişmek zorunda olan Joy Division , New Order halini alır .
70'lerin punk rüzgarından , 80'lerin synth - pop sound'undaki New Order , New Wave tarzı ile kendini karakterize eder .
New Order ve Happy Mondays post punk kültürünü cebinde taşıyan ve daha sonra geç 80'lerde oluşacak erken elektronika " rave " kültürüne de referans yaratmaktadır . Wilson , şirketini çeşitlendirmek için Manchester'da The Hacienda adlı bir club açar .
Amaç ; Manchester gençliğinin uğrak yeri haline gelecek Hacienda'da dans edip , içki içmelerini sağlamak ve Factory Records'un gruplarını dinletmektir .
Teori güzeldir fakat pratikte başarılı olamayan sonuçlar doğar .
Factory Records ve Hacienda için sonun başlangıcını yaratan 1988 ile ortaya çıkan gülen yüzlü sarı haplar ( acid , xtc ) , Manchester'da doğan " Rave " kültürünü yaratır .
Club'a gelenler içki içmemekte Wilson işi sürdürebilmek için uyuşturucu mafyasına büyük paralar vermek zorunda kalmaktadır .
Hacienda , Manchester adını " madde - Chester " olarak değiştirebilecek güçten , kapanma noktasına gelir ve kapanır .
Factory Records'u almak isteyen diğer plak şirketi farkeder ki Tony Wilson'nin resmi olarak müzik grupları ile ilgili yasal bir hakkı yoktur . Wilson olaya şöyle açıklık getirir : " Biz insan doğasında bir deneyiz . "
Sonuç olarak The Hacienda ve Factory Records 1976'dan 1992 ye kadar uzanan Wilson'nin müzikal macerasında eski bir anı olarak kalır .
DV cam ile çekilen 24 Saat Parti İnsanları , " rocumentary " ' den öte Tony Wilson'nın televizyon geçmişini de referans alarak kendi estetiğini bize sunar .
Bunda Wilson karakterini başarılı bir şekilde canlandıran Steve Coogan'nın azımsanmayacak bir başarısı da bulunmakta .
BBC'de yayınlanan I'm Alan Partridge komedi dizisinde Alen Partridge karakteri ile karşımıza çıkan Coogan , tv serisindeki karakteri ile büyük benzerlikler taşıyan bir oyunculuğu Wilson'nın karakteri ile 24 Saat Parti İnsanları'nda ortaya koymakta .
Tek başına filmi bize sunan Coogan , yer yer kameraya bakarak yaptığı monologlar ile yabancılaşmayı kendi tarzında bize hissettiriyor .
Aktüel kamera bazı yerlerde aşırı aktüel denebilir , fakat rahatsızlık vermeden serbestlik içinde , varolan olayları kaydediyor .
Bazı sahnelerde şaşırtıcı ve izleyiciyi üçüncü kişi olarak hissetirecek bir kamera estetiği bulunmakta .
Sizin de " filmin içinde " olayların geçtiği yerlerde bulunan bir kişi gibi hissetmenizi sağlıyor .
Kendine özgü öykü anlatma tekniği , içinde barındırdığı yılların ve müzik adamlarının önemi ile 24 Saat Parti İnsanları olabildiğince komik de aynı zamanda .
Başarılı bir yönetmenin elinden çıktığı her halinden belli bir Winterbottom çalışması .
