Geleneksel ‘TV filmi görünümlü İkinci Dünya Savaşı draması’ haftasına hoş geldiniz .
Bu haftaki konuğumuz tam beş defa Tony Ödülü’ne aday olmuş tiyatro yönetmeni David Leveaux’un ilk sinema deneyimi İstisna ( The Exception ) .
Alan Judd’ın romanı " The Kaiser’s lastik Kiss " ten uyarlanan film , - alışıldık biçimde - dakikalar ilerledikçe gerçek ve kurgu dengesinin bulanıklaştığı bir ‘yaşanmış hikaye . ’
Birinci Dünya Savaşı’ndaki hezimetten sonra Hollanda’ya sürgün edilen Kaiser Wilhelm II , hala devlet tarafından sağlanan imkanların tadını çıkartıyor ve Hitler’in bir gün monarşik yapıyı geri getireceğini umut ediyor .
Nazi yüzbaşısı Brandt ise Wilhelm’i korumak için Hollanda’ya gönderilen ancak asıl amacı eski efsanenin mevcut iktidar hakkındaki düşüncelerini Gestapo’ya iletmek olan bir emir kulu .
Evin İngiliz ajanlığı yapan Yahudi hizmetçisiyle aralarında başlayan seksüel çekim ise tam bir ‘belaya davet’ .
Filmin bu dakikadan sonra ilerlediği iki temel çizgi var .
Birincisi Wilhelm ile karısının Nazi Almanya’sında nasıl ayakta duracakları , ikincisi ise Brandt ile hizmetçi / ajan Mieke arasındaki ilişkinin akibeti .
Hatırladığı ülkesinin yerinde yeller esen eski bir liderin varolma çabası , özellikle bahsettiğimiz ülke Hitler Almanyası iken olabildiğine ilgi çekici .
Christopher Plummer’ın oyunculuk anlamında komutayı ele aldığı anlardan melodramın ağırlık kazandığı aşk ilişkisine geçişler ise fena halde enerjisiz .
Mieke’nin ‘sen istisnasın’ sözünün gecikmemesini sağlayacak ‘vicdanlı olabildiği kadar vicdanlı duruşu’ ile Brandt , Wilhelm kadar vakit ayrılması gereken bir karakter derinliğine sahip değil .
Hayatta seçtiği yol konusunda mutsuzluğunu açık etmekten çekinmeyen Brandt’in geçmişinde kendisini rahatsız eden bir katliam var .
Koca bir Polonya köyünün yok edilmesiyle sonuçlanan bu hatıra onu rahatsız etse de gözlerinden dökülecek bir damla yaşa neden olabiliyor sadece .
Varolan rejimi değil ülkesini sevdiğini sürekli tekrarlaması ve döktüğü gözyaşı damlası kendisine sempati duymamız için yeterli değil .
Dolayısıyla bu karakter ve azıcık bile karakter olamayan Mieke yerine Wilhelm’e dikkat kesilmemiz gayet normal .
The Exception’un hiç bir anında sıkıcı ya da manipülatif olmaması filmin en büyük artısı .
Ancak bize vaat ettikleri o denli kısıtlı ki …
Servis edilebilir olduğu kadar tahmin edilebilir gidişatı içerisinde Plummer’la eşi rolündeki Janet McTeer’ın parladığını söylememiz gerek .
Kısacası her şey yarı yarıya …
