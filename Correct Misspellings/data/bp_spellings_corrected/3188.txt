İlk bakışta , " Photoshop marifetiyle yapılmış havalı bir afişi olan uyduruk korku filmlerinden biri daha " dedim Vampir Cehennemi ( Stake Land ) için .
Ucuz korku / gerilim filmlerinin geçit törenine dönüşen yaz vizyonunda karşıma çıkması da bu duyguyu pekiştirdi doğrusu .
Ama büyük bir beklentisizlikle izlediğim filmin , The Road'dan bu yana gördüğüm en iyi post - apokaliptik olduğunu gönül rahatlığıyla söyleyebilir ve daha yazının başında bu türün meraklılarına şiddetle tavsiye edebilirim .
28 Gün Sonra ( 28 Days Later . ) ile inşa edilmiş olan " salgın sonrası dünya " da geçen Vampir Cehennemi , vampirlerin neredeyse tamamen ele geçirdiği ABD'de bir grup gezginin hayatta kalma ve Kanada'nın vampirden arınmış güvenli topraklarına ulaşma çabasına odaklanmış .
Vampir mitine , kuzey ikliminde yaşayamayan soğukkanlı yaratıklar olmaları , bir sürüngen beynine sahip olmaları gibi ufak dokunuşlar yapan filmin asıl numarası ise vampirleri başımıza musallat edenin Hıristiyan köktendinciliği olduğunu iddia etmesi .
Öyle ki , filmin bir sahnesinde " Kardeşlik " adı verilen bu tarikatın üyeleri , insanların yaşamak için kendilerini izole ettikleri kasabalardan birine helikopterle vampir atıyor !
Ayrıca filmin ortalarında edilen " Başlarda içinde vampir olan uçakları şehirlere düşürdüler . Washington'u böyle kaybettik . "
Sözü Amerika'ya yönelik radikal İslam terörünün arkasında Amerikan köktendincileri olduğu iddiasının altını çiziyor .
Loose Change gibi bağımsız belgesellerin temel aldığı da bu .
Vampir Cehennemi'ni başka pek çok filme benzetebiliriz .
Mahvolmuş bir dünyada geçen bir yol serüveni olması sebebiyle The Road'a , vampirlere / mutantlara karşı verilen mücadele ile The Omega Man ya da Ben Efsaneyim ( I Am Legend ) ' a , zoraki birliktelikten kurulan bir aileyi anlatmasıyla 28 Gün Sonra'ya ; adam ve çırağının öyküsü yüzünden Tanrının Kitabi ( The Book of Eli ) ' na , dindarlıktan deliliğe geçmiş sahte mesihleriyle Öldüren Sis ( The Mist ) ' e , en çok da bu filmlerin hepsinden referanslarla dolu olan Zombieland'e .
Bu anlamda herhangi bir özgünlükten ya da keşiften bahsetmek mümkün değil ama yönetmen Jim Mickle , filmin başrol oyuncusu Nick Damici ( Mr . ) ile yazdığı senaryoyu peliküle aktarırken olağanüstü bir sinema dili kullanmış .
Ticari bir sinema örneğinden çok yetenekli bir kısa filmcinin işi gibi duran Vampir Cehennemi'nde sadece insanlar ve vampirler arasındaki mücadele kaynaklı aksiyona odaklanmak yerine daha içsel , duygusal anlar yaratmayı denemiş ve başarmış .
Sıkı bir tema müziğinin desteklediği ve bir dış ses ile betimlenen bu anları izlerken Terminatör 2 ( Terminator 2 : Judgement Day ) ' nin John Connor'ı geldi aklıma .
Tanınmamış ama yetenekli oyunculardan kurulu kadroda Top gün ve dolayısıyla 80'ler yıldızı Kelly McGillis'i görmek büyük bir sürpriz oldu .
Tecavüzden kurtarılan ve ekibe dahil olan Protestan bir rahibeyi canlandıran sanatçıyı yıllar yormuş olsa da , o gene rolünün hakkını vererek oynamış .
Ayrıca hayallerde her dem taze hatırlanan bu kadın oyuncuyu yaşlanmış ve yıpranmış haliyle görmek , post apokaliptik " tükenmişlik " duygusunu güçlendiriyor .
Vampir Cehennemi benim için bu yılın en büyük sürprizlerinden biri oldu .
B sinemasının asıl potansiyelini gösteren , politik olmaktan çekinmeyen ( böyle filmleri B - olitik olarak sınıflandırabiliriz aslında ) , ucuz bütçeli bir film için hiç fena olmayan anlarla dolu , ilginç şeyler söyleyen stilize bir seyirlik .
Ayrıca Jim Mickle gibi çok kişisel ve başarılı filmlere imza atabilecek bir yönetmeni işaret ediyor .
Kesinlikle bir korku filminden çok daha fazlası .
Mutlaka izlemenizi tavsiye ediyorum .
Twitter : Murattolga / murattolga@gmail.com
