Korku sinemasının , özellikle de bilimkurgu ekseninde ilerleyen dehşetli hikayelerin geçtiği filmlerin en bilinen markası geri döndü .
Ridley Scott’ın serinin ilk filmi olarak 1979 senesinde çektiği ve gösterdiği başarıyla birlikte farklı yönetmenlerin ellerinde toplam 4 bölüme ulaşan Alien , geçmişten gelen bir hikaye ile devam diyor .
Devam filmi Aliens’ın aksiyona kaymasına rağmen sahip olduğu muhteşem ve ürkütücü atmosfer , güçlü oyuncular ve müzikler serinin en sevilen ikinci filmi yapmıştı çalışmayı .
Bundaki en büyük katkı pek tabii yönetmen James Cameron’ındı .
Seven ve Dövüş Kulübü yönetmeni , bir başka usta isim David Fincher’ın stüdyonun müdahaleleri yüzünden pek beğenilmeyen ancak genişletilmiş versiyonu bir harika olan Alien 3’ü .
Son olarak da Fransız üstad Jean - Pierre Jeunet’nin başında olduğu ve yine pek beğenilmeyen Alien : Diriliş .
Daha sonra Alien vs Predator gibi yeni projeler gelse de , orijinal seriden epeyce uzak kalmıştık .
Her şeyin başını , Alien efsanesinin doğuşunu anlatacağı söylenen 2012 tarihli Prometheus ise bir kez daha asıl yaratıcı Scott tarafından kameraya alındı .
Gerilim ve hatta bir parça dramı bir arada taşıyan Prometheus , genel olarak ilgi çekse de , gerçek bir Alien filmi değildi .
Çünkü hikaye gerçekten de her şeyin başlangıcını anlatırken , korku düzeyi oldukça düşüktü .
Ve geldik 2017’ye .
Alien : Covenant .
Yeni serinin ilk filmi adını nasıl maceradaki uzay gemisinden aldıysa , Covenant’da bu bölümdeki geminin ismi .
Hatta benzer olarak kalan tek şey bu değil .
Önceki filmde sert eleştiriler alan yönetmen , daha güvenli sularda yüzmeyi seçmiş ve 1979 tarihli ilk filmin gidişatına epeyce yakın bir yol izlemiş .
Nostromo gemisi yerine bu kez Covenant bir sinyal ile yolundan sapıyor , farklı bir niyetle bilinmeyen bir gezegene iniyor .
Grupta yine sevilesi , çok sevilesi ve sinir olunası karakterler var .
Yabancı ve muhtemelen tehlikeli gezegene iner inmez hemen başlayan bir karmaşa .
Olabilecek en yanlış tercihleri yapan kahramanlar .
Ridley Scott sadece hikayenin işlenişini değil , mekan haricinde ruhu da bire bir aynı tutmaya gayret ediyor .
Ancak Alien’ların , gerçek adları ile Xenomorph türünün gerçek kökenine sağlam ve epeyce sert bir giriş yaptığı için de pek göze batmıyor .
Buna Michael Fassbender gibi kaliteli aktör ve aktrisler eşlik edince sürükleyici , merak dolu bir serüvene dahil oluyoruz .
Yaratık : Covenant filminin asıl yıldızı kesinlikle Fassbender olmuş .
Bu sefer iki ayrı karaktere can veren oyuncu aynı bedenle gelen , iki farklı , hatta bambaşka ruha sahip androidler olarak resmen döktürüyor .
Filmin iki numaralı yıldızı , orijinal serinin baş kahramanı Ripley ( Sigourney Weaver ) ’nin yerine geçirilen Katherine Waterston .
Ancak kendisi beklenenin aksine Ripley gibi sert , vahşi ve yaşamak için her şeyi yapabilecek bir kadın değil .
Benzeri özellikleri gösteriyor ancak her şeyin başında olduğu için henüz çok masum .
Kişiliği yüzünden çok sert eleştirilen alan oyuncu Danny McBride , hiç akla gelmeyecek bir karakter olarak bizi şaşırtıyor .
Son olarak Covenant’ın tazesi Oram , Billy Crudup sayesinde olan bitenin “endişelisi” oluyor .
Yaratık : Covenant , oyuncuları , sürprizleri , Xenomorph’ların geçmişine ait gerçeği ve hatta üç yıl önce aramızdan ayrılan , aykırı ressam H. R. Giger ( ki yaratığı kendisi tasarlamıştır ) ’a saygı duruşu gibi bolca artıya sahip , korkutucu bir Scott filmi .
Son olarak diyelim ki ; Covenant aslında bir klasik olabilecek iken , serinin fanatiklerine servis edilmiş iyi bir film olmuş .
İyi seyirler , bol gerilmeler .
burcinaygun@gmail.com
