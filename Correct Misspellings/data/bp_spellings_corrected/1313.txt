Freddy Krueger efsanesi ile , 80'lerin ortasında memleketi esir almış olan video furyasında karşılaştım .
Elm sokağının sakinlerini terörize eden ve ebeveynlerinin günahlarını onların her tarafından hormon fışkıran genç çocuklarına yükleyen bu korku serisi , 80'lerin plastik makyajları ve efektlerinin de en ilginç kullanımlarını barındıran , tam bir kült idi .
Freddy Krueger üzerine yapılmış ve çizilmiş ( çizgi romanları da vardı . ) ne varsa , bir şekilde elimden geçti diyebilirim .
Hatta video kasetçilerin telif melif umursamadığı dönemlerde kasetlere doldurarak çektiği TV dizisi bölümlerini bile keyifle izledim .
Rüya ve gerçeklik arasında sürekli değişen bu kara kabus , 80'lerin en önemli korku işlerinden biridir kesinlikle .
Favori bölümüm ise , gençlerin artık kurban rolünü oynamaktan sıkılıp , Freddy'nin alemine metafizik güçlerle donanmış olarak girip ona meydan okudukları , serinin 3. filmi olan " Dream Warriors " dur .
Videosunu defalarca kiralamış ve dostlarımla izlemiştim .
Fark ettiğiniz üzere hala şu an sinemalarda gösterilmekte olan filme geçiş yapamadım .
Freddy Krueger külliyatının önemini teslim etmek bir yana aslında yeni filmde bahsedilebilecek pek bir şey yok !
Yıllardan beri tüketile tüketile bitirilemeyen aynı klişeler , formüllerden medet uman herhangi bir tür filminden daha fazlası değil .
Yapımcıların sadece para kazanmak amacını güderek Elm Sokağı ve Freddy Krueger'i afişe taşıdıkları kesin .
Öyle de olacaktır , fakat artık 80'lerin kültlerini böyle hunharca yağmalamanın da sonlanması gerekir .
Ya da The Thing gibi , The Fly gibi gerçekten daha fazlasını veren remake'ler yapılmalı ama yapımcıların seyirciyi iyice geri zekâlı yerine koyan tavırları yüzünden " yeniden çevrim " kelimesinin artık hiçbir çekiciliği kalmadı .
Robert Englund'un kadroda olmayışı zaten yeterince acı iken yeni Freddy'nin pek öyle konuşmaktan ve espri yapmaktan hoşlanmayan demonik bir karakter olmasını da yadırgadım .
Jackie Earle Haley kötü bir oyuncu değil ama ona senaryoda yeni bir Rorshach yaratma imkânı verilmediği için ne yaptığını bilmez bir şekilde kıyım peşinde koşuyor .
Bu tür kültü yok eden değişikliklerle farklı bir yaklaşım getirmeye çalışmak , Titanik'i doğrudan buzdağının üzerine sürmek gibi bir şey !
Oyuncu kadrosunda ayrıca takdir edilecek bir isim de yok .
Gençlerin tek görevi , daha önce yüzlerce filmde izlediğimiz üzere , kurbanlık koyun gibi çırpınıp ölmek .
Halbuki zaten kendini Freddy Vs .
Jason gibi bir saçmalıkla rezil etmiş külte ve köklerine sıkı bir geri dönüş yapılabilir , Elm sokağının lanetli saygınlığı bir kez daha seyirciye tescil ettirilebilirdi .
Fakat amaç hap yapıp para kapmak olunca ne desek boş .
Hollywood'un sinemayı sadece bilet satmaktan ibaret bir lunapark eğlencesine döndüren bu yapımcılık anlayışından nefret ediyorum .
Elm sokağı serisinin bu son filmini ancak " ne bulursam seyrederim " diyen seyircilere tavsiye edebiliyorum .
DVD'si çıktığında dahi rafta daha iyi seçeneklere yönelmekte fayda var .
The Fog'u izlediğim en başarısız yeniden çevrim olmaktan kurtaracak kadar kötü ve bayat hamburger tadında bir film bu .
