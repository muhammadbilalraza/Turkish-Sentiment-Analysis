Orçun Benli sadece nev - i şahsına münhasır bir sinema adamı değil aynı şekilde nev - i şahsına münhasır bir kişilik ; ve kişiliğini de sinema diline aktaran , bunda bir mahsur görmeyen bir senarist - yönetmen .
Ortalık bunca komedi sosuna henüz bulanmamışken Bu Son Olsun filmiyle mizahı ve dramı harmanlayan bir iş ortaya koyan Benli , korku - komedi Gulyabani'yi çekti ; ve Kanunsuzlar filminin yapım ayağında yer aldı .
Bu hafta üçüncü uzun metrajlı işi 5 Dakika'da Değişir Bütün İşler filmi ile bir kez daha sinema seyircisinin karşısına çıkan Benli , bu sefer komedi dozajı daha ağır basan bir işe imza atıyor , mizahını da yine kendi bildiği yöntemle kurguluyor .
Baştan söyleyelim filmin öncelikli amacı güldürmek , eğlendirmek ; bunu yaparken de birkaç ölçek “mahalleden arkadaşlar” güzellemesini , suya sabuna dokunarak politik göndermelerle bezeyen film , benzerlerinden farklı olarak en azından başı sonu belli bir senaryo akışına sahip : Havadan para bulan 3 kafadar soluğu , bir mafya babasının işlettiği rengarenk pavyonda alır .
Tek istekleri felekten bir gece çalmaktır ama içtiklerinin ucu kaçınca , gecenin de ipini koparırlar .
Nitekim bu meretler bardakta durduğu gibi durmaz .
Mafyöz tavşan Rıza’yı karşısına alan 3 kafadar , birtakım yanlış anlaşılmalar sonucu ‘5 dakkada’ kodesi boylarla , sonra gelsin olaylar olaylar …
Hani akşamdan kalma sabah uyanıp da , telefon galerisinde zerre kadar hatırlamadığımız fotoğraf ve videolarla karşılaşırsınız ya , işte Sedat ( Bülent Şakrak ) , Harun ( Haki Biçici ) ve Cihan’ın ( Kaan Turgut ) kafalar birkaç milyon olduktan sonra yaşadıkları tam da bu !
Yalnız sıkıntı dediğimiz gibi demir parmaklıklar ardında uyanmaları .
Benli ile senaryoda imzası olan şükrü Üçpınar ve Alptekin Öztürk filme gidecek kuşağın neye güldüğü , güleceğini ve hangi durumlara düşüp / düşebileceğini hesap ederek akışı kurgulamışlar belli ki .
Bu benzetme akıllara Hangover serisini de getirebilir ; ki çok da uzak bir benzetme değil .
Keşke dediğimiz yerlerden birisi ise karakol ve sonrasındaki sahnelerin hikaye akışındaki hızın biraz gerisinde kalışı …
O bölümler o kadar uzun tutulmasa ve hikayenin süresi daha can alıcı yanlara dağıtılabilseydi final de biraz daha çekici biçimde toparlanabilirdi .
Sağlık olsun .
Oyunculuklarda ise başroldeki 3 isim kendilerinden bekleneni veriyorlar ama esas karakter oyunculuğu başka iki isimden geliyor .
Tavşan Rıza Emre Altuğ’un televizyon ve sinema dahil şimdiye kadar seyrettiğimiz en en en iyi rolü !
Konservatuar mezunu bir şarkıcı olduğunu biliyoruz ama buradaki rolü gerçekten seyir zevki yüksek bir iş .
Karakoldaki baş komiseri canlandıran Ali Düşenkalkar da filmi yükselten bir diğer artı .
Filmin en güncel politik olaylara gönderme yaptığı replikler , içinde yönetmenin de olduğu ekip cameo’su ve makul süresi 5 Dakika'da Değişir Bütün İşler filmini , çiğ yerli komediden yıkılan bir vizyonda ortalamanın üzerine çıkartan öğeler .
Vizyonda şansı açık olsun .
