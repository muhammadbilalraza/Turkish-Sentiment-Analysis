Tez'i , 1995'te ; tüm dünyada hızla kendine belli bir hayran kitlesi toplayan ve işinde genç yaşına rağmen inkar edilemeyecek bir ustalığa ulaşan 23 yaşındaki Alejandro Amenabar yazdı ve beyazperdeye aktardı .
Film ; Madrid metrosunda bir kaza sonucu trenin boşaltılmasıyla başlar .
Filmin kahramanı Angela trenden inerken ; çevresindeki fısıltılar arasından yükselen " Tren yoluna sakın bakmayın . " uyarılarına rağmen hemen kalabalıktan sıyrılıp tren yoluna bakmaya çalışır .
Görme arzusuna ; özellikle de korkunç ve tiksindirici olanı görme arzusuna engel olamaz .
Tez ; vahşet , acı , sapkın arzular ve cinsel dinamiklerden yola çıkarak ; beyazperde ve seyirci arasındaki suç ortaklığı üzerine bir " tez " sunuyor .
Kendi gerçeğini arayan ve bir çeşit illüzyon olan sinema görüntüsü ile snuff ve porno filmlerindeki " gerçek görüntü " nün çekiciliği arasındaki uzlaştırılamaz gerginliğe yükleniyor .
" Medyada Şiddet " üzerine yüksek lisans tezi yapan Angela'nın yardım istediği sınıf arkadaşı Chema , ona ; vahşet sineması üzerine korku filmlerinden gerçek hayat felaketleri içeren görüntülere kadar geniş olan arşivini sunduğunda ; Angela " Bu , benim işim için ; seyretmek istemiyorum . " diyor ve film seyircisinin yüzüne rahatsız edici gerçeği vuruyor : Filmi izliyorsunuz .
Birisinin ölümüne sebep olan görüntüyü seyretmeyi , ne kadar reddetse de Angela izlemek zorunda kalıyor .
Tez , bundan sonra bakmak istemezken bakmak zorunda olmanın , görmek istemezken görmek zorunda olmanın üzerine gidiyor .
Bir sinema filminin içeriği ; yönetmeninin gerçeği öznel bakış açısıyla yorumlamasından ortaya çıkar .
Seyircinin öznel algılayışıyla da yorumlar çoğalır .
Tez'in kahramanları da ; filmin öznel bakış açısının , yapım aşamasında kullanılan mekanların ve tekniklerin de yönetmen hakkında bilgi vereceği fikrinden yola çıkıyor ve katil / yönetmene yaklaşmaya başlıyorlar .
Angela ; yüzünü göremediği Bosco'yu , kızarkadaşı Yolanda'yı filme çekerken izliyor .
Yolanda'nın gülümsemesinin ; herkese John Berger'ın Görme Biçimleri'ni çağrıştıracağı kesin .
Angela ; bir sevgilinin amatörce sevgilisini çektiği bir filmle mi ; yoksa bir katilin bir sonraki kurbanını seçtiği bir filmle mi karşı karşıya kaldığının çelişkisini yaşarken ; seyirciden yüzü saklanan erkek " yönetmen " ; narin ve kırılgan kadın öznesini filme almaktadır .
Gerçekten bir snuff filminin kodlarını taşıyan bu çekimi ustaca düzenlediği için Amenabar'ı tebrik etmek gerek .
Angela'nın Bosco'yu izlemesi ; Bosco tarafından fark edilince yarıda kalır ve bu sefer kaçan Angela kovalayan Bosco olur .
Angela ; bir halüsinasyonun içine düşmüşcesine ; labirent hissi veren koridorlarda kaçmaya başlar .
Korku filmleri üzerine araştırmalar yapmış olan Carol Clover ; erkek tahribatına maruz kalan kurban kadın tipini ikiye ayırmıştır .
Birincisinde kadının kurtuluşu yoktur , kadın kurban edilir .
İkincisinde kadın kurtulur .
Ergenlik çağının her iki cinsiyetinin de kolaylıkla özdeşleşmesine uygun tasarlanan bu kadın tiplemesi , başarıyla , filmin sonunda canavarı yener .
Angela ; kısa saçları , makyajsız yüzü , kıvrak vücudu , kot pantalonu ve bol kıyafetleriyle mükemmel bir " kurtulan kız " örneğidir .
Muhtemel snuff " yönetmeni "
Bosco tipi için Amenabar yakışıklı , romantik ve karanlık bir İspanyol erkeği seçmiştir .
Genelde ; kameranın arkasında kalan karanlık gözleriyle ; Angela'yı cinsel dürtüleri ve hayati tehditler arasında çelişikiye düşürür .
Angela bir yandan korkarken bir yandan Bosco'yu arzular .
Aşırı mutlulukla ızdırap iç içe geçer .
Bu çelişik duygular Angela'nın rüyalarına da yansır .
Öpücüklerden silaha yönelen rüyada ; Angela , filme çekildiğini görür .
1960'ların Peeping Tom'unu bilenler ; kurbanın , korkunç gösterinin seyircisi haline geldiğini hatırlarlar .
Peeping Tom'da katil , film makinasına bağladığı bir bıçakla , kurbanlarını filmlerini çekerken öldürüyordu .
Kamera ; cinayet aletinin ta kendisiydi .
Angela ; Chema'nın evinde , Bosco'yla öpüşürken çekilmiş filmini , peşinde oldukları kamera modelini ve kamera malzemelerini bulunca , tekrar korku ve güvensizlik içine düşer .
Tez ; bu sefer de ; özel hayatın ince ayrıntılarını ortaya çıkaran gizli kamerlardan , video kayıt cihazlarından , elektronik gözlerden ve dinleme cihazlarından dem vurur .
Zamanımızda , birçok insanın şiddete karşı hassasiyetinin azaldığı gözleniyor .
Hatta , özellikle rahatsız edici görüntüler arayan insanlar var .
Filmde ölen öğretmenlerinin yerine gelen profesör ; öğrencilere İspanyol sinemasının , Hollywood'un başarısına özenmesi gerektiğini söylüyor ve seyirciye istediğinin verilmesi gerektiğini savunuyor .
Amenabar ; seyircinin gore ve porno filmleri ayıplarken ne kadar iki yüzlü davrandıklarının altını çiziyor ve bu kadar muazzam bir marketi olmasa , bu filmlerin yapılamayacağını belirtiyor .
Aç Gözlerini ve Diğerleri ile ustalığını pekiştiren Amenabar'ın ilk filmi Tez , orijinal ve stilize bir gerilim filmi .
Amenabar genç de olsa gelecek vaadeden bir yönetmen ve filmlerini ince eleyip sık dokuyarak , seyirciyi kendi dünyasına almayı başarıyor .
Filmlerini biraz daha dikkatle izleyen seyircileri , gerilim ve korkunun ardında psikoloji ve derin felsefeler üzerine kurulu bir dünya bekliyor .
Tez kendinden sonra gelecek filmlerin habercisi küçük ama başarılı bir " tez " filmi .
