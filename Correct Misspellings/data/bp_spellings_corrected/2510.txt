Televizyonla büyümüş her kuşağın anılarında her hafta yayınlanan unutulmaz dizilerin izlerine rastlanır .
Çocukluğumuz kutsaldır .
Çünkü o anları yaşayanlar , bizler değilmişçesine , gerçekliklerini yitirecek kadar uzağımızdadırlar .
Başka birilerinin onlara dokunması , değiştirmeye çalışması bizleri inanılmaz sinirlendirir .
Çünkü anı denen şey , telif hakları sadece bizim elimizde olan , hoşumuza gitmeyen kısımları çıkarıp attığımız koskocaman bir prodüksiyondur .
Bizler bu oyunun yönetmenliğini yaparız .
Tatlı Cadı ( 1964-1972 ) , aynen bu şekilde hafızalarımızda yer etmiş , çocukluk anılarımızla karışmış biz dizi .
Ve bu dizinin yeniden çevrimi sıfatı yapıştırılan her hangi bir filmin bir anda hoşumuza gitmesi sanırım pek de mümkün değil .
Bu yüzden de Nicole Kidman'lı , Michael Caine'li Tatlı Cadı ( 2005 ) daha vizyona girmeden seyircilerin ön yargısı ile karşı karşıya kalıyor .
Ancak Tatlı Cadı söylendiği gibi bir yeniden çevrim değil .
Sadece ana teması Tatlı Cadı üzerine kurulmuş bambaşka bir hikaye .
Çekilmeye başladığı dönem itibariyle politik olarak önemli bir alt metni beraberinde getiren bizi dizi Tatlı Cadı .
50'li yıllarda televizyonda yayınlanan dizilerde yüksek topuklu ayakkabılarının üzerinde korseli , incecik belleriyle evlerinde oturup , kocalarına hizmet eden , çocuklarına bakan karakterler , kadınlara erkeklerin önünden çekilip , iş yaşamından uzak durmaları gerektiği mesajını veriyorlardı .
Bu kadınlar öylesine mükemmeller , öylesine evlerine bağlı , kocalarıyla öylesine muhteşem ilişkilere sahiplerdi ki resmen ideal olanın birer temsilcileriydiler .
Ancak gerçek yaşam böyle değildi .
Kadınlar evlerinde kocaları ile kavga edip , yemekleri yakıp , bütün hayatlarını berbat eden hatalar yapıyorlardı .
Bunları düzeltmek ise bazen imkansız oluyordu .
Tek istekleri parmaklarını şıklattıkları anda her şeyin eski haline dönebilmesiydi .
60'lı yılların ortalarında ise Tatlı cadı Samantha ortaya çıktı .
Ve kadınların bu isteklerini bir anda yerine getirdi .
Belki de sadece sevdiği adamın kendisini eksik hissetmemesi için ondan üstün özelliklerinden vazgeçmeye çalışan bir kadının tüm kusurları ile gözler önüne serildiği bir diziydi Tatlı Cadı .
Ailesine karşı çıkarak sevdiği adamla evlenmiş , kişisel becerilerine ket vurarak sadece " normal " olmaya çalışan bir kadının öyküsüydü .
Böylelikle Samantha , yaptığı hatalarla ne kadar gerçeğe daha yakın bir kadın karakter olsa ya yine olması gerekeni temsil etmekten ve kadınlara ders vermekten uzak duramıyordu .
Bu yönden bakıldığında Tatlı Cadı'yı tasarlarken Nora Ephron'un asıl amacının eskiden çekilmiş bir dizinin film versiyonunu yeniden yaratmak yerine , sadece onun alt metninde yatan felsefeyi günümüz dünyasına uyarlamak olduğu kolayca tahmin edilebilir .
Tatlı Cadı kimliğinin temsil ettikleri düşünüldüğünde , esas meseleyi anlatmak için öyküde kilit bir görev üstlenmesi kaçınılmaz gibi .
Nitekim filmdeki ana karakter Isabel , parmağını şıklattığı anda her istediğine kavuşabilecek bir kadın ve tek isteği ise içinde yaşadığı sistemden uzaklaşarak sadece " olması gerektiği gibi normal " olmak .
Normal olmak pahasına , hem çok güzel , hem de doğası gereği olağanüstü güçlere sahip Isabel kendisine gerçekten ihtiyacı olan , yardım edebileceği bir erkeğin arayışındadır .
Ve kendisine ihtiyacı olduğuna inandığı , her şeyini kaybetmek üzere olan yeteneksiz bir aktör Jack Wyatt'a hemen aşık oluverir .
Ancak Jack'e yardım edebilmesinin tek yolu , kendi yeteneklerini kısıtlayıp göz ardı ederek , onun egosunu beslemektir .
Ve bu Isabel'in atladığı ve fark etmesi gereken en önemli ayrıntıdır .
Isabel , bu durumun farkına vardığı anda işler karışmaya başlıyor .
Kişisel yeteneklerini kullanarak , isterse Jack'i bir anda tarihin tozlu sayfaları arasına karıştırabilecek bir kadın Isabel .
Ancak bunları kullanmaktan çekiniyor .
Çünkü bir kadın olarak belki de bilinçsizce daima kafasındaki o ideal kadına , erkeği için her şeyden vazgeçebilecek Samantha'ya ulaşmak istemektedir .
Bu yüzden de başına gelen en ufak terslikte hep sorar : Samantha , benim yerimde olsan ne yapardın ?
Ancak olmak istediği kadının sadece televizyon gerçekliğine ait bir figür olduğunu kabul edemez .
Dönüşmek istediği kadın sürekli " normal " olmaya çalışan rahatsız edici şekilde fazla mutlu ve fazla aşık biridir .
Bir süre sonra televizyon ve gerçek dünya Isabel'in hayatında iç içe geçer .
Ve belki de bu yüzden kim olduğunu bile anlayamaz hale gelir .
Nora Ephron yine yapacağını yapıyor .
Kurguladığı hikaye tam bir romantik komedinin olması gerektiği gibi , yüzümüze hafif bir gülümseme kondururken , aynı zamanda içimizi acıtıyor .
Filmde , izleyiciyi en rahatsız edebilecek şey ise seçilen oyuncuların karakterlerle ve birbirleriyle gereken uyumu sağlayamamaları .
Teker teker bakıldığında oldukça başarılı performanslar sergileyen ekibi bir bütün halinde algılamak seyirciyi biraz zorlayacak gibi .
Ne kadar iyi bir oyunculuk sergiliyor da olsa Nicole Kidman'ın , Ephron filmlerinde görmeye alıştığımız Meg Ryan'vari tavırları başarılı aktrisin kimliğiyle özdeşleştirilemiyor .
Fakat Nicole Kidman'ı tatlı cadı Samantha kılığına bürünmüş olarak değil de , sadece onu örnek almaya çalışmış bir kadın olarak izleyen ve gözlerini ekrana diktiği anda anılarına tecavüz ediliyormuş duygusundan arınan bir izleyici oldukça hoş vakit geçirebilir .
