Kitabın adı ile anlattığı hikaye arasındaki zıtlıkla başlayalım .
Yazımızın başlığına da ilham veren o tezat .
Hani mükemmel deyip sonra bazı insanlar için hayatlarının en kötü gününü anlatmak .
İnternetteki izleyici yorumlarından birinde filmin uyarlandığı kitap için , " takıntılı ve aşırı kıskanç kocanın karısına hayatı nasıl dar ettiğini yan karakterlerle beraber anlatan , insanı bunaltan , fazlasıyla sıkıcı " deniliyor .
Eğer gerçekten öyleyse , Ferzan Özpetek'in bu özellikleri sinemaya başarıyla uyarladığını söyleyebiliriz !
Tabii bu bir Özpetek filmi , doğası gereği sübjektif değerlendirmelere fazlasıyla açık .
Nedir o filmlerin doğası ?
İç çekimlerle dolu tiyatral yapı , konuşmaya boğulan sahneler , asıl konuşulması gereken sahnelerde karakterlerin birbirine bitmek bilmeyen uzun bakışları , bir kuralmışcasına eşcinsellik , aşk , sadakat ( sizlik ) , samimiyet .
" Mükemmel Bir Film " , Özpetek sinemasının yapıtaşlarından bir kısmına sahip , bir kısmına değil .
Eğer " Cahil Periler " de olduğu gibi " klan " tarzı hareket eden karakter içeren , cinselliği daha çok kendi bakış açısından gören bir sinema ise beklediğiniz , Özpetek'in sizi bu kez şaşırtacağına bahse gireriz .
Bir roman uyarlaması olmasının da etkisiyle film , Özpetek sinemasının genel çizgisinden bir parça uzakta .
Ancak iyilere mi yakın , kötülere mi , ona izleyince siz karar vereceksiniz .
Eğer Roma açık bir şehir ise Ferzan Özpetek , o kentin insanlarını da içine kapanık çizmeyi başarmış .
Asıl karaker , dertli anne Emma rolünde Isabella Ferrari , hikayeyi sırtlamış görünüyor .
Dolgun dudaklı , tekinsiz bakışlı bu sarışını Özpetek'in önceki filmi " Bir Ömür Yetmez " den anımsayacaksınız .
Ferrari tek başına , Özpetek'in " samimiyet " , " uzun bakışlar " yapıtaşlarını dolduruyor .
Peki bu film ne anlatıyor ?
Sadece , " bir aşk evliliği , nasıl böyle bir hayata dönüşür " sorusunun üzerinde dursa , belki de çok daha farklı bir film izleyecektik .
Ya da " hayatında hiç uçurtma uçurmayanlar asla büyüyemezler " gibi asıl cümleler , detaylarda kalmasa .
Oysa Melania G.  Mazzucco'nun kitabı , birden fazla karakterin bir şekilde buluşmasını ısrarla anlatmaya çalıştığından Özpetek buna pek fırsat bulamıyor .
Yönetmenin yapmaya çalıştığı şey , yukarıdaki türden sorulara farklı bir yanıt vermekten ziyade , yakından bakıldığında insanların ne tür acılar çekebildiğini , iktidarları ( bir kocanın evliliğini kaybetmesi , kurnaz bir politikacının seçilememe korkusu ) ellerinden gittiklerinde nasıl aciz duruma düşebildiklerini göstermek .
Film bunları sık sık ciddi tempo sorunu yaşamasına rağmen bir ölçüde yapabiliyor .
Yapamadığı şey ise , karakterleri / olayları , seyircinin zevk duyacağı bir biçimde buluşturabilmek .
" Parçalı drama anlatımı " ustası A. G. İnarritu'nun sinemasını hatırlayacak olursak , yoldan geçmekte olan bazı garip karakterlerin sonradan karşımıza olur olmaz yerde çıkmasına şaşırmamızın beklenmemesi gerek .
Parçalı anlatımın en büyük tehlikesi olan , " parçaları biraraya toplayamama , savrulup gitme " sanki bu Özpetek filminde gerçekleşmiş gibi .
Mükemmel Bir Gün'ü izlerken hafıza kırık bir ayna gibi çalışıyor , finalde yapılmaya çalışılan toplamada resmin bütünü değil , sadece bazı siluetler seçilebiliyor .
Yönetmenin kasıtlı bir biçimsel tercihi de var .
Herhangi bir günde geçen olaylar , nasıl insanların koca ömürlerinin sadece bir kısmıysa , film de , hikayesinin taşıdığı ağır dramatik yüke rağmen öyle davranıyor .
Özpetek , bir olayın 24 saat öncesini anlatmaya başlayan filminin finalini , dairesel anlatıma uyacak şekilde bitirmeyi reddediyor .
Burada inisiyatif kullanarak doğru bir zamanlamayla filmi bitirdiğini düşünerek " zaten asıl anlatmak istediklerimi anlattım " diyor .
Oysa filmin bittiği nokta , yine aynı film için harika bir başlangıç noktası olabilirdi .
Özpetek'in bu son filmi , yine bol iç mekan kullanımı , bol konuşma ( o zaman neden sinema ? ) , bir kuralmışcasına eşcinsellik içermese de bir kuralmışcasına Serra Yılmaz ( ! ) gibi özellikleriyle hem bu sinemanın müdavimlerini hoşnut kılabilir , hem de İtalyan kültürüne aşina olanlara sıkıcı olmayan bir 105 dakika geçirtebilir .
Ama sinemada konuşmayı sadece lüzumlu olduğunda duymayı seven , görselliğe önem veren , " sanat estetik olmalı , bunun için de sanatsal beceri gerek " diyenler , bu filmin içine girmekte zorlanacaklar .
Zaten içerdiği / içermediği özellikleriyle Özpetek - sevenleri tatmin edeceği de kuşkulu .
