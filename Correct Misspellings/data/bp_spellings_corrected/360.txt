Marvel Stüdyosu bir bakıma modern blockbuster Hollywood sinemasının Blues versiyonu gibi .
Durmadan aynı birkaç nota kullanılıyor , fakat önemli olan o notaların nasıl çalındığı .
Evet , Doktor Strange ile bir kere daha bir süperkahraman orijin hikayesi izliyoruz .
Türün uzmanlarını bırakın , bir Süperkahraman filmi izlemiş seyirci bile artık bu orijin hikayelerinin taslağını ezberden adımı adımına anlatabilir .
Fakat enerjetik ve saykodelik görsel yapısı , zaman ve madde kurallarını kıran büyücülerle dolu orijinal fantezi yaklaşımı , karizmatik ve içten performansları ve kontröllü bir ton ve ritme sahip yönetimi sayesinde Doktor Strange , yılın en iyi , taze , ve heyecanlandırıcı mega - bütçeli blockbuster filmine dönüşüyor .
Bu sefer hikayeye kendini beğenmiş ve kibirli bir biçimde başlayıp , orijini boyunca ' büyük güçle büyük sorumluluğun ' geldiğinin farkına varacak olan süperkahramanımız , hazin bir kaza sonucu ellerinin kontrolünü kaybettikten sonra ince operasyonlarını yapamadığı için dünyaya sırtını çeviren dahi sinir cerrahı Stephen Strange ( Karizmasından ödün vermeyen Benedict Cumberbatch ) .
Ellerini eski hallerine döndürmek için çaresiz kalan Strange , kendisini iyileştirebileceğine inandığı esrarengiz bir büyücü grubunu bulmaya ant içer .
Bu uzun yolculuğun sonunda Strange , The Ancient öne ( Zen ve gizemli performansı bu role mükemmel bir biçimde uyan Tilda Swinton ) isimli bir büyücü tarafından eğitilir .
The Ancient öne ve ibadethanesi , değişik paralel boyutlardan çektikleri mistik güçler ile mekanlar arasında portallar açabilen , etraflarındaki binaların yapılarını değiştirebilen , sırf düşünce ile havadan silahlar yapabilen güçlere sahiplerdir .
Strange , ilk başta bu güçleri kendisini iyileştirebilmek için kullanmak istemektedir , fakat zaman ilerledikçe The Ancient öne kendi egosundan ötede bir evren olduğunu Strange'e göstermeye başlar .
Bu arada The Ancient One'ın grubundan çıkmış olan Kaecilius isimli bir büyücü , karanlık bir paralel evrenden Dormammu isimli bir yaratığı dünyaya getirmek ister .
Dormammu Kaecilius ile beraber dünyanın bütün insanlarına ölümsüzlüğü vaat etmektedir , fakat bu ölümsüzlük felaket bir fiyata gelecektir .
Kaecilius The Ancient One'ın dünyayı karanlık güçlere karşı koruyan ibadethanelerini yok edince , Strange ve tutkulu büyücü ortağı Mordo ( Chiwetel Ejiofor ) , Kaecilius'a karşı savaşmak zorunda kalır .
Her ne kadar filmin hikaye yapısı süperkahraman orijinlerini adımı adımına takip etse de , korku sinemasından gelen yönetmen Scott Derrickson ve ekibi zorla bu tür filmlerde bulunması gereken her sahneye yaratıcı ve taze bir yaklaşım getirmişler .
Genelde filmi yapılan çizgi roman karakterinin hayranları orijin hikayesinden hemen sıkılır ve kahramanı bildikleri kostüm içinde kötü adamları alaşağı ederken görmek ister .
Fakat kaleidoskopik ve saykodelik büyücü eğitimi sekansları , 2001 ve Contact filmlerinin son perdelerini anımsatan çılgın bir evrensel arası ruh yolculuğu sahnesi başta olmak üzere , o kadar ilgi çekici ki , süperkahraman aksiyon sahnelerine gelmeden bütün film boyunca sadece eğitim sekanslarını izlesem de olurdu .
Fakat tabi bu demek değil ki karakter çizgi roman hayranlarının sevdiği Doktor Strange'e dönüştüğünde yavan bir mega - bütçe aksiyonu izliyoruz .
Her aksiyon sahnesi hikaye bakımından orijinal olmasa da , ferah birer yeniliğe sahip .
Bu tür filmlerin ortasında hep oluşan çatışmalı ve kovalamacalı uzun aksiyon sekansı , New York'u Inception'daki Paris sekansları ile MC Escher resmi arasında kaleidoskopik bir karışıma dönüştürüyor .
Final kovalamaca sahnesi ise engel olarak zamanda geri giden şehir parçalarını atıyor kahramanlarımıza .
Filmin ekibi çizgi roman karakterinin fantezi tarafından da avantajlanarak sanki her tipik aksiyon sahnesini alıp ferah birer yenilik katmak için ellerinden geleni yapmış .
Derrickson , film boyunca bazen aynı sahne içinde değişen tonları ustaca bir araya oturtmuş .
Gayet dramatik bir durumdan slapstick tarzı komediye organik bir biçimde geçmeyi başarıyor filmin tonal yaklaşımı .
Filmin ekibi , yetenekli oyuncularından nasıl avantajlı kullanacağını bilerek baştan sona nefes kesen bir blockbuster eğlenceliği sunuyor .
Hikayesi orijinal olmayabilir , ama görsel ve yaratıcılık bakımından büyülemeyi başarıyor Doktor Strange .
