Acı gerçeklerden birazcık uzaklaşmak ve şöyle tadına doyum olmaz kültür çatışmaları izlemek için Borat’ı bekleye duralım , dünyanın arabesk tonuna görüntü çalan , heyecanla beklenen bir film olan Babil vizyonda .
A - listesi Hollywood oyuncuları ve de birkaç ülkede birden geçen senaryosu ile oldukça iddialı bir film ; tabi bir de birden fazla öykünün kolaj ustası Alejandro González Iñárritu işin başında olunca nefeslerimizi tutuyoruz .
Her haliyle bir mega proje olduğunu gösteren film , tüm dünyayı kapsamak , Babil kulesinin ayırdığı ırkları , dilleri bir çatı altında toplamak , yani aslında hepimiz aynı geminin yolcularıyız gibi bir mesaja ulaşmaya çalışıyor .
Ve aslında bu ayrılığı yaratanın bizim ötekiye , bizden olanlara , hatta kendimize olan bakış açımız olduğu da filmden kolaylıkla anlaşılıyor .
Ancak hiç beklemeden hemen söylemeliyim , Iñárritu , M. Night Shyamalan’ı gittikçe daha çok andırmaya başladı .
Her iki yönetmen de , farklı türlerin , birisi dramın , diğeri gerilimin son dönem büyücüleri gibiler .
Büyücüler , çünkü son dönemde sinema tekniğini ve dilini kotarmakta başka yönetmenlere fark atıyorlar .
Bu noktada kesinlikle takdir edilmeleri gerekiyor .
Ancak bir de dünyaya vermek istedikleri mesajları var .
İşte bu açıdan , bu yönetmenler nedense kendi kuyularını kazmaya başlıyorlar .
Çok ' farkında ' yönetmenler olmaya başlıyorlar , ya da ' bilmiş ' mi desek .
İnsan psikolojisinin , ya da kültürel yaklaşımların dillendiricisi oluveriyorlar .
Ne yazık ki bunu yaparken de siyah ile beyaz arasında gidip gelmekten kurtulamama durumu var .
İzleyiciyi de siyah ile beyaz arasında pin pon topu gibi oynatırken , bir bakıyoruz ki , vermek istedikleri mesaj ( Lara ) dam geriye gerilmiş sinirlerimiz dışında pek birşey kalmıyor .
Ancak çektikleri filmin oldukça yetenek isteyen işler oldukları da su götürmez bir gerçek .
Babil , gerilimi Hitchcock stili bir ustalıkla sahne sahne uzatan , hatta perdeden taşıran bir film .
Gerçekten filmde olup bitene duyarsız kalmanız imkansız .
Fas’ın adeta kervan geçmez köyünde ölümle pençeleşen Amerikalı bir kadın , onu kurtarmak için çaresiz kalmış kocası , Meksikalı ve fakir bir bakıcı olmanın çaresizliğinde yaşanan bir hayat mücadelesi ve içindeki boşluğu doldurmak için insan temasına , sevilmeye ihtiyacı olan Japon bir kız .
Her birinde şimdi ne olacak diye oluşturulan gerilim , filmin finaline dek ayakta tutuluyor .
Ancak gerilimin amacı bizim bu durumları iyice içimize sindirmemiz , hatta belki de farkındalığımızın artması ise , ne yazık ki olup bitenlerin tüketilebilir detaylar ve klişeler ötesinde değerlendirmek çok zor .
Örnek vermek gerekirse : Amerikalıların yabancılara duyduğu paranoya , ama bir dakika , yardımsever iyi yabancılar da var / aslında Meksikalılar ne kadar yaşamayı seven , bizim gibi insanlar ve onlar da hata yapabilir / Tokyo’da şehir manzaralı bir dairede herşeye sahip olabilirsiniz , ama sevgi bulmak zordur büyük şehirlerde gibi .
Bu film , kendi kendisini bu şekilde tüketiyor , bu türden kalıplar üzerinden çıkarımlar yapmayı tercih ederek .
O yüzden Shyamalan’ın ve Iñárritu’nun daha çok kendi kafalarındaki bir seyirci grubu için film yapan ' artist'ik yönetmenler olduklarını ( ya da zamanla buna dönüştüklerini ) düşünmeden edemiyorum .
Bu izleyici grubunun da hala ' Medeniyetler Çatışmasına Başlangıç ' gibi bir derse ihtiyacı oldukları öngörülmüş sanki .
Günlük hayatta bunların hepsini ilk elden yaşamış , sorgulamış ve sorgulattırılmış izleyici için bu filmle samimi bir ilişki kurmanın , yönetmenin inandığı mesajlar yüzünden zor olacağını düşünüyorum .
Hikayenin kendi doğallığı ile birşeyler telaffuz etme adına oynamak kesinlikle ters tepiyor .
Görüntü ve müzik seçimini hayranlıkla izlediğim film , tam olarak göz boyayan bir yapım .
Kendinizi bıraktığınız ölçüde seyredilebilir oluyor , ama ne zaman kendinize geliyorsunuz , o zaman büyü bozuluyor .
