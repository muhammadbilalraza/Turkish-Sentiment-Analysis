İlki 1977 yılında Don Chaffey tarafından çekilen Pete’s Dragon / Pete ve Ejderhası yeni nesil için tekrar uyarlanmış haliyle bu hafta vizyonda .
Tabii ilk versiyonla şimdiki arasında epey bir fark olduğunu söylemek mümkün .
Şimdinin teknolojisi kulanılarak yapılan ejderha Elliot , eski versiyonda bir animasyon .
Ve eski versiyonun dans , müzik ve şov kısmı daha ön plandayken günümüz versiyonunda aksiyon daha ön plana çıkmış durumda .
Bir de ilkinde denize kıyısı olan hikaye bu kez tamamen ormana çekilmiş durumda .
Tabii şimdi tırlar , jiplerle şenlenen sahnelerde at arabalarının doğallığını görmek de mümkün …
Bir yandan da sinemada ejderha kullanımı o kadar fantastik ve fazla ki , ayakları en yere basan hikayelerden birinin ( çocuk filmi olmasına rağmen ) Pete ve Ejderhası olduğunu söylemek mümkün .
Neredeyse üzerinden kırk yıl geçen öyküde değişmeyen tek şey Pete ve ejderhası Elliott arasındaki dostluk elbette .
Ama nedense ilkinden aldığım tat ve samimiyeti bu filmde pek bulamadım .
Sanki Pete ve Elliott arasındakiler yeni versiyonda daha fazla genele yayılmış gibi geldi bana !
Hikayeye gelecek olursak ; ailesini orman yolunda bir kazada kaybeden Pete’in ve ejderha ve onan sahip çıkan Elliott’un hikayesi diyebiliriz .
Bir Tarzan hikayesi hafiften göz kırpmıyor değil !
Herkesin değil de ona inananların ve sevenlerin görebildiği ejderha ile bir çocuğun dostlukları ikisinin de deşifre olmasıyla çıkmaza girer .
İkilinin altı yol boyunca güzel güzel ve doğal bir şekilde devam eden arkadaşlıkları insanların iyi ve kötü özeliklerini de ortaya çıkaran bir ibre görevi görüyor .
Yaşlı ahşap oymacısı aynı zamanda orman bekçisi Grace’in babası da olan Bay Meachem çocuklara ormanda yaşayan yeşil ejderhadan söz ediyor !
Tabii kızı Grace bu hikayeye inanmıyor ama çocuklar Bay Meachem’a inanıyor .
Film biraz da insanoğlunun o ara çizgisine yani yetişkin olma haline dair güzel bir eleştiri yapıyor .
Çocuklar ve yaşlıların hayal gücünü aynı noktada gösteren hikaye , gerçekle hayal çizgisini pek güzel harmanlamayı başarıyor .
Ama dediğim gibi yönetmen David Lowery teknoloji nimetini bu filme fazlaca yedirince hikayenin naif dokusu zedelenmiş gibi .
Bunu da günümüz çocukları ve onların algıları için yaptığını düşünürsek elimiz kolumuz bağlanıyor doğrusu .
Filmde yaşlı ahşap oymacısı rolünde Robert Redford ile karşılaşmak gayet iyiydi .
Ama sanki daha fazla yer almalı ve Pete’in duygusuna sahip çıkmalıydı diye düşünüyorum .
Tabii bazı filmlerin / öykülerin evli evine köylü köyüne sonlandırmasına da karşıyım .
Pete bir çocuk elbette ama ormanda ejderhayla da kalabilirdi , illa insanlarla yaşaması gerekmiyor .
Ama bu tarz , özellikle çocuğa yönelik filmlerde mesaj hep gerçekçi olmak zorunda kalıyor .
Bu da filmin içindeki birçok fantastik öğeyi yerle bir edebiliyor .
Yine de ejderhalara inanan ve onları görebilen insanların hep olması dileğiyle Pete ve Ejderhası’nı minik yüreklere öneriyorum . twitter . com / BanuBozdemir
