Hollywood’un , yetişkin de olsa ergenlikten çıkamayan , mesajlarını belden aşağı espri malzemeleriyle ve zaman zaman iğrençliğe varan fiziksel komediyle vermeye çalışan , elbette başından sonuna güldürmeyi amaçlayan formülü tutmuş görünüyor .
Judd Apatow ekolünden gelen Nicholas Stoller ve Seth Rogen  ( Rogen , Ewan Goldberg  ve James Weaver’la birlikte filmin yapımcısı aynı zamanda ) ikilisinin belli bir kitleyi memnun edecek , izlenir bir filme imza atması da şaşırtıcı değil .
Yönetmenliğini Nicholas Stoller’ın ( ‘Aşkzede / Forgetting Sarah Marshall’ , ‘Zorlu Görev / Get Him to the Greek’ ) üstlendiği yapım , benzer bir formülle , kankalık / arkadaşlık ya da sevgili / karı koca arasındaki ilişkileri konu edinen komedi filmlerinin izinden gidiyor , ilişki sınırlarını genişleterek iki farklı jenerasyonu inceliyor .
Aynı mahallede yan yana evlerde oturan , ‘Project X’vari bir partiyle seneyi noktalamak isteyen üniversite gençliğiyle , yeni bebekleri olan genç bir çift arasındaki savaşın giderek kızışması üzerine kuruyor hikayesini .
Fakat biliyoruz ki , filme konu olan kuşaklar arası farklılıklar / benzerlikler ve birbirleriyle baş etme yöntemleri , en az Amerikan okullarının çılgın partileri , acımasız hiyerarşi sistemi , sınır tanımayan çaylak şakaları ve şanı yürüyen tüketen gençliği kadar uzak kültürümüze .
Buna rağmen , yeni ebeveyn olmuş bir çiftin bebek sonrası hayatlarını ve değiştirmek zorunda kaldıkları alışkanlıklarını , üniversiteden mezun olup hayata atılacak gençlerle kesiştirip , gençlerin ve genç ebeveynlerin toplumdaki ( ve kendilerine biçtikleri ) rollerine değinerek evrensel bir bağ kurmaya çalışıyor .
Doğal olarak , dramatik cümlelerle kurmuyor bağı .
Bunun yerine evlerinin önünde kumda oynayabilecekleri bir alan yaratıyor .
Batman ve klasikleşen Robert De Niro karakterlerini anmayı ihmal etmeyen hoşlukların yanında , kimi seyirciyi kahkahaya boğup kimini çileden çıkartabilecek prezervatif , göğüs pompası gibi sorunlu ‘mizah’ ile - olmazsa olmazları - madde kullanımı ve penis esprileri de en önemli oyuncakları oluyor .
İlginçtir , tüm karmaşaya rağmen , komedi ve eğlence anlayışı ne yöne giderse gitsin , aileyi kutsamayı ve gençlere salık vermeyi de ihmal etmiyor .
Korkunun ecele faydası yok !
Hayat , okulun en popüler çocuğu da olsa , zamanın çılgın partilerinin aranılan çifti de olsa , sırası geleni çekip alıyor içine .
Pek de ideal olmayan anne babayı canlandıran Seth Rogen ile Rose Byrne ve elbette Zac Efron sayesinde , oyunculuklar tıkır tıkır işliyor .
Kadın karakterin geride bırakılmaması , hikayeye de sevgi yumağı çiftin arasındaki kimyaya da olumlu yansıyor .
Ancak Mac ( Seth Rogen ) ve Kelly’nin ( Rose Byrne ) yakın arkadaşları konumundaki boşanmış çiftin tam olarak neye hizmet ettiğini anlayabilmek zor .
Kendileri dışındaki mahalle sakinlerinin olaylara dahil olmayışı da , çiftin sevgi – nefret ilişkisi yaşadığı gürültülü yan komşularının sadece onlara göründüğünü ve geçmişle aralarına köprü kurduklarını düşündürtüyor neredeyse .
Ergen / yetişkin olmakla olmamak arasında bocalayan ‘Kötü Komşular ( Neighbors ) ’ , Seth Rogen ‘ı ve türü sevenler için ideal bir hafta sonu komedisi .
Anlatmak istediğine de sadık üstelik : Güldük , eğlendik ; bitti !
Nerede kalmıştık .
Twitter . com / hilalcetinder
