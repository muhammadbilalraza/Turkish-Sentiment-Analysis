Gal'li yönetmen Marc Evans'in üçüncü filmi Ölüm Bizi Gözetliyor ; İngiliz yapımı , çekim mekanı ise Amerika .
Blair Cadısı'dan sonra , nev - i şahsına münhasır , zekice yapılmış bir başka korku filmi .
20-25 yaşları arasında beş yarışmacı " hiçbir yerin ortasında " , ürkütücü bir evde altı ay geçirmeye çalışacaklardır .
Evin hemen her yerindeki webcamler ile internet üzerinden 24 saat yayın yapılacak , eğer tüm yarışmacılar altı ay sonunda evde kalmayı başarır , evi terk etmezlerse , 1 milyon dolar para ödülü kazanacaklardır .
Evden biri bile ayrılırsa hiç kimse parayı alamayacaktır .
Film , geniş anlamda yarışmacıların son bir haftasını bize sunar .
Konu basit , fakat yan öğelerle beslendiğinde ne kadar da korkutucu sonuçlar yaratabileceği izlenmeden pek düşünülemiyor .
Blair Cadısı gibi , seyirci ne kadar az görürse o kadar korkar mantığıyla ilerliyor film .
Bilinçaltımız en büyük korkularımızın madenidir , bunu kullanan filmler katalizör görevlerini başarılı bir şekilde yerine getirdiklerinde , sonuçlarını izlemek gerçekten keyifli oluyor .
Filmi webcam'lerden izlemektesiniz ; zoom , netlik ayarları , gece görüş kameraları , çözünürlüğü düşük grenli video görüntüleri , gözlerdeki night shot parlamaları , yeşil renkteki aksiyonun ürkütücü dramatik etkisi , filmi röntgenci voyeur stilinde izlememizi sağlıyor .
Kısaca , gözlem kameraları ile yaratılmış bir sinematografiye , " merhaba " demektesiniz .
Statik kamera kullanımını ise dinamik kurgu hareketlendiriyor .
Reality show modunda , çeşitli kameralara hızlıca gecişler , ekranı 2-4 ve çoklu parçalara bölmeler ile her yarışmacının ne durumda olduğunu görebiliyorsunuz .
Mike Figgis'in Timecode'unda bize sunulan estetiğin daha geliştirilmiş ve zekice bir senaryo ile sunulmuş hali .
İnternet teknolojisi , reality showlar ve sinemanın ortakığını ortaya koyan yapım , TV ve internet teknolojisinin konu ve estetik anlamda sinemayı nasıl etkilediğinin şu an için en büyük göstergesi .
Geçmiş korku sinemasından beslenirken , güncel sinemanın da gereklerini ortaya koyan , ilerici bir üslup ile de öyküsünü sunan film , tek karakter üzerinden öyküyü anlatmıyor .
Bize film içerisindeki her karakteri sunarak filmin sonuna kadar götürüyor .
Teen slasher olmaya başladığı yerlerden , gore olarak sıyrılmaya çalışıyor .
Film başlangıçta seyirci ile oynarken , daha sonra bizi de filmin içine alıyor .
Yarışmacıları yalnız bırakıyor .
Şiddet planlı - plansız ve anlık olduğundan etkileyiciliğini pekiştiriyor .
Elinden geldiğince kiç ve pastişten uzak durmaya çalışıyor .
Öyküsünü düşündüğünüzde , gerçekleşme olasılığının pek bir kenara atılamayışı , filmi izledikten sonra sizi daha da ürkütüyor hatta rahatsız ediyor !
Kısaca , basit öyküsü , düşük bütçesi ile 21.yy röntgenciliğine yorum getiren Ölüm Bizi Gözetliyor , gelecekte adından sıkça söz ettirecek bir film . * İngiltere Chanel 4 televizyonu bundan birkaç ay önce Great Reality Tv Swindle adlı bir program yaptı .
Başlangıçta , Big Brother tarzında bir program yapılacağı bildirilmişti .
Tüm ülkeden 30 kişi ön eleme için seçildi .
Daha sonra bu sayı on kişiye düşürüldü .
Bütün bunlar olurken yarışma adayları yarışma sonunda kazanabilecekleri 100.0 pound'un düşünü kurmaktaydılar .
Bir süre sonra televizyoncular yarışmacılara bu programın " fake " olduğunu ve gerçekte insanların onları izlemediğini ve ünlü olmadıklarını söylediler , hayatta başarılar dileyip bulundukları evin kapılarını açtılar .
Çağrışımlar : * Snuff * The Stone Tape ( 1972 - tv dizileri ) * The Year of the Sex Olympics ( 1968 - tv dizileri ) * 8mm * Blair Cadısı * Big Brother * CCTV * Great Reality Tv Swindle
