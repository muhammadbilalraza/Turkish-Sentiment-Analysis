Yeni yılın girişiyle gişe hitleri , taze yerli filmler , Altın Küre ödülleri ve Oscar adaylıklarının heyecanı derken , bol filmli vizyon haftasında pek çok alternatif de gözden kaçabiliyor .
Bu haftanın yedi filmli vizyonunda Aramızdaki Sözler / The Mountain Between Us adlı yapıma ,  bu film enflasyonuna rağmen hak ettiği değer verilmeli .
Amerikalı yazar Charles Martin’in aynı adlı romanından beyazperdeye taşınan film , About a Boy ( 2002 ) , The Golden Compass ( 2007 ) ve Rogue öne : A Star Wars Story gibi yapımların senaristi olarak da tanıdığımız Chris Weitz tarafından senaryolaştırılmış .
Filmin yönetmeni ise festival takipçilerinin Paradise Now ( 2005 ) , Omar ( 2013 ) gibi filmlerden tanıdığı Filistin kökenli , ödüllü yönetmen Hany Abu - Assad .
Yani dram - aksiyonu harmanlayan filmin yapım aşamasındaki referansları sağlam .
Filmin yüzde 95’ini sırtlayan iki başrole Oscar ödüllü Kate Winslet’ı ve Altın Küre ödüllü Idris Elba’yı oturtarak kastingi de sağlam kazığa bağlayan yapım , bir hayatta kalma mücadelesi / survivor hikayesinden aşk dramına evriliyor .
Ciddi hava muhalefeti nedeniyle bir havalimanındaki tüm uçuşların iptal edildiği bir tesadüf sonucu , gazeteci Alex Martin ve beyin cerrahı Ben Brass’ın yolları kesişir .
Sorunlara karşı eli kolu bağlı durmaktansa tehlikeli de olsa çözüm bulmayı yeğleyen , girişken bir yapısı olan Alex , daha temkinli bir kişiliğe sahip olan Ben’i özel bir uçak kiralayarak yola çıkmaya ikna eder .
Fakat planlar umulduğu gibi gitmez ; birbirine tamamen yabancı bu iki insan , binlerce metre yükseklikteki zorlu dağ zirvelerinde hayatta kalma mücadelesine girerler …
20. dakikasından itibaren bu kırılma noktası ile devam eden film , ilk kaza anıyla seyircinin ilgisini yoğunlaştırıp , aslında senaryo açısından oldukça riskli bir taktik izliyor .
Sonuç dahil filmin tüm gövdesini birbirine yabancı iki insanın en primitif duygusuna yaslayan senaryo , yaşanan her bir zorlukta karakterlerine birbirlerinin farklı yönlerini tanıma fırsatı da vererek , seyircinin de ilgisini salt ‘survivor’ temasına hapsetmiyor .
Şüphesiz ki oyuncuya bu denli yaslanan bir senaryo yapısında en birincil yük de Kate Winslet ve Idris Elba ikilisine düşüyor .
Zira filmin orijinal adında yer alan ‘the mountain’ , yani dağ sözü hem görsel bir gerçekliğe hem de bir metafora işaret ediyor .
Birbirine muhtaç bu ikilinin arasında aşmaları gereken kocaman bir dağ var !
Oyunculuk kalitesi su götürmez bir uyum yakalayan ikili , Alex ve Ben’in çekişmesini , ters düşmesini ya da tam aksini beklediğimiz durumlarda insan doğasına uygun hareket ederek beklentileri de boşa çıkartmıyor .
İki farklı insanın hayatta kalma mücadelesiyle yoğrulmasını seyrederken , karakter dönüşümlerine ve kaçınılmaz insani duygulara da seyirci olarak şahit oluyoruz ; koltuktan katharsis ile kalkıyoruz .
Karlı zirvelerde bembeyaz bir dokunun hakim olduğu filmin görüntü yönetmeni olarak Mandy Walker heyecan dozunun arttığı sahneler de dahil , seyir zevki iyi bir işçilik ortaya koyuyor .
En İyi Kar Filmleri ya da Zorlu Şartlarla Mücadele Eden Filmler gibi popüler dosyalara girmeye hak kazanan yapım , vurguladığımız gibi en çok da oyunculukları açısından puanları topluyor .  
Kalitesi kanıtlanmış oyuncularla adını jenerike yazdıran yönetmen Hany Abu - Assad’ı ileride daha fazla Hollywood yapımının başındaki isim olarak göreceğimizin de sinyalini veriyor The Mountain Between Us .
https : / / twitter . com / duygukocabayli
