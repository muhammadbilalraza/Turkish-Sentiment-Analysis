Moda geçer , stil kalır .
( Coco Chanel ) Kadınların bir pastaya benzettiği giyim tarzını , sadeleştiren , kadını korseden kurtarıp rahat hareket etme imkanı sunarak modada devrim yaratan , günümüzün de fenomenlerinden biri olan Coco Chanel , ölümünün 38. yılında sinemada iki biyografik filmle yad edildi .
Ülkemizde yakın zamanda Büyük Aşk ( Coco Chanel & Igor Stravinsky ) ismiyle vizyona giren film , efsanevi parfüm Chanel 5'in yapım aşamasında Chanel'in ünlü besteci Igor Stravinsky ile yaşadığı aşk anlatılırken , bu hafta vizyona giren film ; Gabrielle Bonheur Chanel'in ' Coco Chanel ' olma yolunda geçtiği aslında pek de masalsı olmayan hayatını konu alıyor .
Coco Chanel'den Önce ( Coco avans Chanel ) ' dönem ' filmi , ' aşk ' filmi olunca , hele bir de moda ikonunun , öncüsüsün ( artık modayla ilgili tüm güzel ithamlar onundur ) hayatını Audrey Tautou canlandırınca , film benim karakterimdeki biri açısından 1-0 önde başlıyor .
Ama film maalesef istenilen sonuçla bitmiyor .
Hikaye , Coco'nun ablasıyla birlikte yetimhaneye bırakıldığı dönemden başlayarak kaberede şarkıcılık yaptığı , oradan da zengin bir adamın hayatına - önceleri biraz da zorlama olarak - girerek kaderini çizmeye başladığı ve modada yer ettiği zamanlara kadar geliyor .
Filmde görüyoruz ki , Coco'nun istediği sadece ' ünlü ' olmaktır , kabul edilmediği züppe ortamlarında baş köşede yer almak .
Kabareye çıktığı dönemde terziliği karnını doyurmak için yapıyordur .
Ünlü olmak içinse ' Şarkıcı mı olsam oyuncu mu olsam ? ' sorusu arasında gidip giderken , ' Ben çalışmak istiyorum ! ' kararıyla zengin adamın dostlarına , kumalarına şapka yapmaya başlar .
Ve orada tanıştığı Boy'la hayatının yönü tamamen değişir .
Mirasyedi bir zengin kadın avcısı olarak , ' İngiliz asilzadesi ' nişanlı Boy'un kuması olur Coco .
Ve onun desteğiyle bir şapka dükkanı açar önce ve ardından bir moda imparatorluğunun sahipliği gelir .
Filmin benim açımdan 1-0 önde başlamasına sebep olan öğeler görsel boyutta iyi işlenmiş olsa da , filmin kaçırdığı ve asıl beklenilen cevap yok .
Bu kadının istemeden kendini modanın içinde bulduğunu biliyoruz ve korseleri kadınların üzerinden çıkararak modayı sade , zarif , rahat kıvama getirdiğini de .
Ama nasıl ?
Coco anarşist ruhuyla , erkek kıyafetlerini kesip biçerek kendine kıyafetler hazırlıyor .
Fakat Coco'nun içinde nasıl bir dönüşüm yaşadığını görsel öğeler dışında yakalayamıyoruz ve film aşk filmine dönüşüyor , onun da ne kadar etkili anlatıldığı tartışılır .
Sonuç olarak söz konusu Coco Chanel'se onu anlamaya yönelik öğelerin daha güçlü verildiği , aşk hikayesi anlatılıyorsa , ağır aksak ilerlemesi yerine daha doyurucu anlatılmasını tercih ederdim .
Ama film kostümler , oyuncular ve özellikle Audrey Tautou için bile izlenir .
Benim merak ettiğim ; aynı yıl içinde hakkında iki film çekilip adeta Coco Chanel çılgınlığına dönüşen bu yılın ardından ; Chanel'in spot ışıkları altında bir ' başarı öyküsü ' oluşunun karanlıklarında kalan , ve çok da bahsedilmeyen Chanel - Nazi ilişkisinin anlatıldığı bir film gelir mi , bekleyip göreceğiz !
20. yüzyılın en güçlü kadınlarından biri olan Chanel'in pek de ortaya çıkarılmayan - maalesef - bu yüzü de var .
