Gaspar Noé , ikinci uzun metraj filmi Dönüş Yok ile , bir kere daha ölüm ve cinsellik arasındaki bağlantının derinlerine iniyor .
Arjantin asıllı Fransız Gaspar Noé , ilk filmi Carne'de bir kasabın ; zihinsel engelli olduğu anlaşılan kızının sorumluluğuyla yapayalnız kalmasını anlatır .
Filmin sinematografisi , kadraja sığmayan kafası kesilmiş insan görüntüleriyle , ani açı değişiklikleriyle , rastgele gelişen sahne çekimleriyle endişe vericidir .
Ardından tarzını iyice ortaya koymaya başladığı şiddetli ve karanlık bir film olan ve Carne'den tanıdığımız kasabın hayatını anlatmaya devam ettiği ilk uzun metrajlı filmi Herkese Karşı Tek Başına'yı çeker .
Aslında bu film , 50 yaşında işsiz bir kasabın monoloğudur ve işsizliğin yayıldığı 1980 Fransa'sında , bir adamın hızla düşüşünü anlatır .
Noé çok tehlikeli bir adamın gitgide kendi içine kapanarak patlamasını , yıkıma uğramasını yavaş yavaş gerilimi yükselterek aktarır .
Noé'nin diğer filmlerinde de olduğu gibi seyirciyi ensesinden kapıp , zorla çirkin ve rahatsızlık verici bir şeyi izleten kendine özgün yapısı , Dönüş Yok'da da ortaya çıkıyor .
Film , giriş jeneriklerine ödül verilseydi , kesinlikle bu ödülü alacak bir açılış yapıyor .
Filmin genel anlatım dili ( Memento tarzı ) burada da görülüyor .
Kalp atışlarını andıran , düzensiz , sert , sinir bozucu davul vuruşları eşliğinde yazılar ters , yukarı doğru akıyor ve çarpılıp perdeden dışarı çıkıyor .
Birkaç dakika içinde kendimizi bir düzine uzun , kesilmemiş ama kesik hareketlerden oluşan planların içinde buluruz .
Grafik şiddet sahneleri içeren filmin ilk yarım saati huzursuzluk bir yana fiziksel rahatsızlık vermeye başlar .
Kan kırmızı ışıkla aydınlatılmış koridorlarda kamera sürekli bir aşağı bir yukarı düzensizce sallanarak yol alıyor .
Seyirciyi rahatsız eden tek şey kamera hareketleri değil , bu yolculuk boyunca seyircinin karşısına çıkan her şeyin kabulü zor .
Korkunç bir fırtınaya yakalanmış gibi çalkalandıktan sonra kamera duruyor , hatta bir noktada kitleniyor .
Ünlü tecavüz sahnesi , kameranın filmin girişine inat hiç hareket etmeden yaklaşık10 dakika durduğu ilk yer .
Noé seyirciyi , Alex'in tecavüzcü adamın eliyle kapattığı ağzından çıkan boğultular eşliğinde , Alex'le aynı seviyede yani yerde yüzüstü durmaya zorluyor .
Böylece seyirci de Alex kadar paralize olmuş , zorla olanları izliyor .
Kaçış yok !
Bu ağır sahnelerden sonra film gitgide aydınlanmaya başlıyor .
En güzel sahnelerden biri de duvarlardaki Kubrick filmleri posterleriyle Kubrick etkisi onaylanan , hatta Gözü Tamamen Kapalı'yı çağrıştıran , çiftin evde çıplak ve huzurlu bir gün geçirdiği sahne .
Büyüleyici ve ilgi çekici olan bu sahnenin sonuna doğru , tüm filmi seyretmeye değecek bir sürpriz bekliyor : 2001 Uzay Macerası'nın posteri hiç bir duvara bu kadar yakışmamıştır .
Üslupçu yönetmen Noé , Stanley Kubrick dışında David Lynch ve Sam Peckinpah'a da benzetiliyor .
Belki de en çok kimsenin seyretmek istemeyeceği bir şeyi ; bir de yöntemini takdirle seyrettirmesinden dolayı Louis Bunuel'i anımsattığı söylenebilir .
Noé'nin işi teknik ve estetik açıdan tutarlı bir şekilde hayret verici .
Filmin yapısında bizi en çok etkileyen şey karanlıktan aydınlığa , geriye doğru yapılan yolculuk .
Noé , zamanı çevirerek kaderi kabul etmek yerine inkar ediyor .
Film son mesajını verirken iyimserliği barındıran bir hiçlik duygusuna varıyor .
Başta görülenlerden sonra birçok seyircinin kabul edemeyeceği bir huzuru cesurca sunuyor .
Noé , öyküsünü geleneksel öykü formunda anlatsaydı , klasik intikam öyküsüne dönüşecekti .
Oysa özgün anlatımıyla ve bu anlatımın sağladığı bakış açısıyla başka konulara değiniyor .
Böylece Noé , hayvanlaşmış Marcus'un aslında daha önceden uygar bir insan olduğunu göstermeye çalışıyor ve durmak bilmeyen kamera hareketlerinden huzura , doğuşa doğru yol alırken işlevsel bir tarz geliştirmiş oluyor .
Film aslında rahatsız ederek terapi etmeye çalışıyor .
İçinde barındırdığı şiddet öğelerini olur göstermekten çok seyircinin tepki gösterip bunlar hakkında düşünmesini sağlıyor .
Bu şekilde seyirciyi şiddeti ve getirebileceklerini düşünmeye , tartmaya itiyor .
Farklı yönetmenler de farklı şekilde aynı konuyu anlatabilir , ama bu da Noé'nin tarzı .
Film sadece tecavüz ve şiddet sahneleriyle ün yapmış olsa da , seyredenlerin üzerinde bıraktığı etki ile asıl amacına ulaşıyor .
Hayatta hiçbir şey kesin değil ve insan elindekilerin değerini bilmeli .
Ancak böyle doğru seçimleri yapabilir , yoksa geri dönüş yok .
Sonradan gelecek keşke'lere yer yok !
