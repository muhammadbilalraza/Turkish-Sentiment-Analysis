Dreamworks animasyonunun Fare Mickey statüsünde bir ikonu varsa o da altın kalpli canavarı Şrek'tir herhalde .
Dört Şrek ( Shrek ) filminden sonra kendisine hak ettiği tatili veren Dreamworks , arada kalan Şrek boşluğunu serinin en sevilen karakterlerinden biri olan Çizmeli Kedi ( Puss in Boots ) , ' ye kendi filmini vererek doldurmaya çalışıyor .
İyi de , Eşek'e ne oldu ?
Şaka bir yana , Dreamworks'ün bir Şrek spin - of * u için neden Çizmeli Kedi'yi seçtiği bariz .
Kendini beğenmiş , eski usül latin , maço Zorro - var savaşçı tiplemesi ( hatta filmin başında Kedi , Zorro gibi kılıcıyla kendi amblemini çiziyor ) , Şrek'in modern popüler kültür referanslarıyla dolu peri masalı dünyasını klasik bir Western macerası şablonuna oturtmak için birebir .
Şrek serisine bir nevi " prequel " görevi gören filmde efsane olmuş Kedi'nin bulutlardaki kalenin içinde saklanan Altın Yumurtlayan Kaz'ı aşırabilmek için peri masallarından bilinen sihirli fasulyeleri bulma macerasını izliyoruz .
Bu tehlikeli görevde Kedi , kendisiyle karmaşık bir geçmişe sahip olduğu Humpty Dumpty ve seksi ( bir kedinin olabileceği kadar ) hırsız Yumuşak Pati Kitty ile ortak olur .
Çizmeli Kedi , ekibimizin fasülyeleri çalma amacıyla acımasız Güneyli stereotipleri Jack and Jill'i derin kanyonlar arasında kovaladığı sahne başta olmak üzere gayet dinamik bir Western macerası yapısını takip ediyor .
Filmin espri anlayışı ise Şrek serisinin yaptığı gibi popüler kültür referanslarına dayanmaktansa Çizmeli Kedi'nin kendini ne kadar karizmatik bir kahraman olarak göstermeye çalışsa da işin sonunda bir kedi olduğu üzerine oluşuyor .
Bu espriler Kedi'nin katillerle dolu salonda ısmarladığı sütü diliyle içmesi gibi masum şakalardan , hapiste canı sıkılınca kendini yalamaya başlaması gibi daha yetişkin seyircinin anlayacağı türden sahnelerle dolu .
Bu sahneler arasında en hoşuma gideni Kitty'nin Kedi'nin dikkatini çekebilmek için ışık yansımasını kullanması .
Bu noktada kedi severler Çizmeli Kedi'nin nasıl davranacağını tahmin edebilir .
Bu bakımdan Çizmeli Kedi , Family Guy serisinin kültürlü bir entellektüel olmasına rağmen arabaların peşinden koşan köpeği Brian'ı hatırlattı .
Çizmeli Kedi , gayet sürükleyici maceralarının arasında küçük seyirci için dürüstlüğün anlamı gibi önemli temaları da arkada bırakmıyor .
Her ne kadar Dreamworks'ün ilk iki Şrek filmi gibi klasikleri arasında yer edinemese de hem büyüklere , hem de küçüklere eğlenceli bir seyirlik sunuyor .  Film , kedi severler için muazzam bir eğlencelik , benim gibi köpek severler ve geri kalan seyirci için ise yeterince oyalayıcı bir animasyon .
Eğer her on dakikada bir internette gördüğünüz şirin kedi resimlerini arkadaşlarınızla paylaşmak için can atan kesimdenseniz , Çizmeli Kedi'nin bin bir türlü kedi referanslarıyla dolu esprilerine gülmekten katılacaksınız demektir .
 * Başarılı bir seriden , bir yan karakterin alınıp ona özel film / dizi yapılması .
