Tarihin en dehşet verici ve bir o kadar da tiksinti yaratan hareketlerinden biri ola Nazizm , beraberinde sayısız masum sivili götürmekle kalmadı , Dünya tarihini de kökten değiştirdi .
Adolf Hitler’in önderliğindeki politik hareketin , asıl amaçlanan şekle bürünmesiyle başlayan bu oluşum 2. Dünya Savaşı’nı da tarihin kanlı tarihine kazıdı .
Sadece tek bir ırka karşı bir soykırım olarak başlayan , daha doğrusu böyle gözüken hareket daha sonra Avrupa’yı ateş çemberi içine aldı , İngiltere de dahil olmak üzere sayısız ülkeyi yerle bir etti .
Nitekim bu süreç neticelendi , kaybeden Nazi hareketi ( her ne kadar halen az sayıda destekçisi olsa da ) ortadan kaldırıldı .
Belki zihniyet olarak tam olmasa da , çok güçlü bir fiziksel kuvvet yeryüzünden kazındı .
Haksız da olsa , haklı da olsa insanlığı ilgilendiren , geleceğe yön veren benzeri olaylar gibi 2. Dünya Savaşı ve Naziler , edebiyat dünyasından sinemaya , hatta bilgisayar oyunlarına kadar nüfuz etti .
Bu hafta vizyona giren , yapımcı koltuğunda J. J. Abrams’ın yer aldığı Overlord Operasyonu işte bu ucu bucağı görünmeyen ürünler zincirinin yeni üyesi .
Üstelik ne sıradan bir savaş filmi olmak niyetinde , ne de tek bir türe sırtını dayayıp işin kolayına kaçıyor .
Hatta örneğine onlarca yıl önce rastladığımız , kültleşmiş ve sonradan janrın meraklılarınca en bilinenlere dönüşmüş yapımları onurlandırıyor .
Akla gelen ilk örnek ise F. Paul Wilson’ın ülkemizde de okuyucu ile buluşmuş romanından uyarlanmış , Michael Mann imzalı The Keep .
Yeni nesil Star Trek ve tabii Cloverfield ile Hollywood’u ‘bombalayan’ J. J. Abrams’ın perde arkasında çalıştığı Overlord Operasyonu , Çete Oyunları’nı da yönetmiş Julius Avery’e emanet edilmiş .
Tabii yönetmenin ismi başka olsa da , projenin her bir köşesinde Abrams’ın ellerini hissetmek mümkün .
Hatta filmin yapım aşamasında projenin bir Cloverfield filmi olacağı , gizli tutulduğu ve Cloverfield Paradox’un önünü açmasıyla hikayenin geçmişte yer alacağı söyleniyordu .
Ancak söylentiler gerçek çıkmadı ( ya da planlar değişti ) , kendi başına bir hikayeye sahip enteresan bir korku , aksiyon , savaş filmine kavuştuk .
2. Dünya Savaşı , Fransa işgal altında ve Naziler bir Fransız köyünde terör estiriyor .
Bölgedeki eski bir yapıya da el koyan askerler bir yandan merkez ile haberleşme görevini görüyor , diğer taraftan köylüleri kaçırıp , üstlerinde deneyler gerçekleştiriyor .
Bu arada müttefik güçlerin büyük saldırıya başlayabilmesi için de bu bölgeden geçmesi , civardaki Nazilerin durumu komuta merkezine iletememesi gerekiyor .
Amerikan askerleri havadan saldırıya geçerek radyoyu etkisiz hale getirmeyi hedefliyor , ancak uçakları düşürülünce küçük bir kısmı göreve devam etmek zorunda kalıyor .
Oldukça yumuşak kalpli , bir fareyi bile ( hayır , karınca değil ) incitemeyen tercüman asken Boyce ( Jovani Adepo ) , etrafa erkeklik hormonu saçan aksiyon adamı Tibbet ( John Magaro ) , travmatik onbaşı Ford ( Whatt Russell ) ve savaş fotoğrafçısı ürkek Chase ( Iain De Caestecker ) .
Yolları genç bir köylü kızı olan Chloe ( Mathilde Olliver ) ile kesişen grup , kadının evine sığınıyor , burada yaşlı teyze ve kızın küçük kardeşi Paul ( Gianny Taufer ) eşliğinde plan yapıyor .
Radyo kulesine baskın konuşulurken işin içine Nazi subayı Wafner ( Pilou Asbæk ) ’da karışınca işler iyice karışıyor .
Nitekim bu bölgedeki tek tehlikenin sadece düşman askerler değil , onların yarattıkları korkunç ve grotesk varlıklar olduğu belli oluyor .
Overlord Operasyonu oldukça sağlam bir giriş yapıyor , havadaki aksiyon sekansı ile türü sevenleri mest ediyor .
Filmin farklı noktalarında bu çatışmalar farklı şekillerde de olsa heyecanı kaybetmeden tekrarlanıyor .
İşin güzel tarafı , hikaye sıradan bir savaş – aksiyon sarmalı etrafında değil , Nazilerin zamanında gerçekten gerçekleştirdiği korkunç deneyleri farklı şekilde ele alıp , türler karmasına dönüşüyor .
Belki korku aşıkları için dehşete düşürecek çok fazla malzeme yok ama filmin atmosferi , gizli deneylerin kurbanları , yer altı laboratuvarı , çılgın doktor Schmidt ( Erich Redman ) ve şefkat nedir bilmeyen Wafner .
Filmin ilerleyişi sadece olayı anlatıp , özel efektler yardımıyla heyecan yaratmaktan ibaret değil , aksine bu karakterleri –her ne kadar 3 boyutlu olamasalar da - size benimsetip , heyecana ortak olmanızı sağlamak .
Başroldeki korkak asker Boyce rolündeki Jovani Adepo yapımın parlayan yıldızı .
İyi niyeti , idealist karakteri , empati yeteneği ve derinlerde yatan cesaretiyle seyirciyi avucuna alıyor .
Adepo da bu konuda hiç sıkıntı çekmiyor .
Bu Whatt Russell ve Mathilde Olliver için de geçerli .
Maceranın üç önemli ayağı merakla beklenen yaratıkların ‘gecikmesi’ni bile gözardı etmenizi sağlıyor .   Filmin kötü adamı Pilou Asbæk ise kendisi için çizilen detaydan uzak ancak ilgi çekici Wafner rolünde nefretinizi kazanmayı başarıyor .
Overlord Operasyonu , aksiyon – savaş filmi olarak başlıyor , gerilim ve gizem ile devam ederken , üçünü kısımda ise korku – aksiyona kayarak , bu türlerden hoşlananlar için de ziyadesiyle tatmin eden bir filme dönüşüyor .
Aslında özet olarak bütçesi yüksek , türler karması bir ‘modern B filmi’ var önümüzde .
Sürükleyici , eğlenceli , yer yer ürküten ve eli yüzü düzgün bir iş .
burcinaygun@gmail.com
