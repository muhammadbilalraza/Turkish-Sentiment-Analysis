Kızı vahşice katledilen bir annenin ABD’de küçük bir kasabadaki adalet arayışı .
Aylar geçmesine rağmen katil ya da katillerden iz yok .
Dahası , anneye göre kasabada bunu umursayan da yok .
Kasabanın şerifinin her gün evine giderken kullandığı yol üzerinde üç tane eski püskül pano kiralıyor .
Kısa aralıkla yol kenarında duran panolar peşpeşe okunduğunda , acılı annenin kısa hikayesini anlatıyor : “genç bir kızın katledildiğini ve - isim vererek - yerel yetkililerin hiçbir şey yapmadığını” .
Buradan yola çıkıp filmin , acılı bir annenin - çoğu tipik Hollywood dramasında olduğu gibi - kötü veya umursamaz adamlara karşı haklı adalet arayışını anlattığını , zorluklara ölümüne göğüs gerdiğini , sonunda da amacına ulaştığını ya da ulaşamadığını düşünebilirsiniz .
Ama o alışılmış “piramit yapı” bu öyküde yok .
Olay , karakterlerin tanıtımı , çatışma noktası , çatışmaların yayılışı , en sonunda da “çözüm” arıyorsanız , film bunları pek takmıyor .
Ada’dan gelen sinemacı Martin McDonagh’ın önceki işleri “In Bruges” ve “Yedi Psikopat”ı izlemişseniz , ne demeye çalıştığımızı az çok tahmin ederseniz .
Bilmeyenler içinse öncelikle , McDonagh’ın yüzevurumcu tiyatro ( in - yer - face theatre ) ya da daha sevilen ismiyle “suratına tiyatro”nun bir neferi olduğunu belirtmemiz lazım .
Bu anlatım metodu , aslında adından anlaşılacağı üzere , seyircinin yüzünde / zihninde patlayan , şok etmeyi amaçlayan , bunun için gerektiğinde çok sert sahnelerden kaçınmayan , suç kavramı üzerine yoğunlaşan , hikayeye seyirciyi sürekli dahil etmeye çalışan , hepsinden önemlisi de seyirciyi şaşırtmayı hedefleyen  bir ekol .
Tiyatro yazarlığı / yönetmenliği sırasında bu ekole katkıda bulunan McDonagh’ın Oscar’lı kısa filmi “Six Shooter”la başladığı sinema kariyerinde tutturduğu üslupta bu akımdan etkiler bulabilirsiniz .
McDonagh’ın karakterleri sanki onlar gibi yüzlercesini daha önce görmüşsünüz gibi gelir .  “In Bruge”da depresif tetikçi Ray örneğin .
Ya da “7 Psikopat”ta yazar blokajından muzdarip martı .
Sadece ana karakterler değil , birkaç sahnede görülen yan karakterler bile tanıdık geldikleri için seyircide otomatik özdeşleşme ve kaçınılmaz beklenti yaratırlar .
Sonra devreye McDonagh’ın senaryosu girer .
Karakterler hiç de öyle başta sandığımız gibi değildir .
Şaşırtan , bazen şok eden davranışlar sergilerler .
Beklentilere uygun davranmazlar .  “Üç Billboard Ebbing Çıkışı , Missouri”de , kızının kaybının acısını yaşayan Mildred’de de durum farklı değil .
Frances McDormand’ın film boyunca koruduğu o donuk suratı , yol kenarında sahipsiz bir geyik ile girdiği diyalog dışında , çok az duygu belirtisi gösteriyor .
Eski kocası tarafından itilip kakılırken , kasabanın otoritesi beyefendiler tarafından hor görülürken , üç panonun kira parasını denkleştirmeye çalışırken , en ümitsiz anlarında bile hiç de seyircinin beklediği gibi davranmıyor .
Hatta üç panoyu kiralayıp şerifi suçladıktan sonra kendini bir süre sahnenin arkasına atıveriyor .
Şerif Willougby - ki kendi kıyametini yeni öğreniyor - bu “deli” kadının suçlaması nedeniyle bir anda zor duruma düşüyor .
Onun karakolundaki ırkçı , anne saplantılı polis Dixon her gün Mildred’e zorluk çıkartmaya çalışıyor .
Sonra bu karakterler ,  bir McDonagh filminde olduklarını fark edip , başta çizilen kalıplarının dışına çıkmaya başlıyor .
Karakterler dönüşüyor , seyirci şaşırıyor , hatta bazı sahnelerde ne düşüneceğini bilemez hale geliyor .
Çekilen acının insanı bencilleştirdiği , gibi önemli bir cümle giderek belirginleşiyor .
McDormand “Fargo”dan sonra kariyerinin ikinci Oscar’ına çok yakın .
Gerçi aktrisin bu sert kadın karakteri oluşturmak için büyük bir dönüşüm geçirip geçirmediği , soru işareti sayılır .
McDonagh’ın senaryoyu yazarken Mildred rolü için en baştan sadece onu düşündüğünü söylemesi boşa değil .
McDonagh’ın ilk kez Collin Farrell’a yer vermediği bir filminde onun boşluğunu Sam Rockwell’in fazlasıyla doldurduğunu söyleyebiliriz .
Bugüne kadar Akademi tarafından görmezden gelinen bu yetenekli aktör de etkileyici ve Oscar’a yakın .
Polis şefi rolünde Woody Harrelson , kısa ama etkileyici bir performansla kendi kariyerine de gençlik aşısı yapmış . “Manchester bu the Sea”de Oscar’a aday gösterilen genç aktör Lucas Hedges’in ise yine kayıp acısı çeken bir karakter olarak Mildred’in oğlu rolüne pek gerek yokmuş sanki .
Mildred’i anlamak , onu konuşturmak için yanında sürekli bir karakter bulundurmaktan ziyade McDormand’ın yüzüne yapılan yakın plan çekimler , daha etkili .
Eğer sinemada metot oyunculuk diye bir kavram varsa , McDonagh’ın senaryo / yönetmenlik kariyerinde bunun tam tersi bir yöntem uyguladığını söyleyebiliriz .
Onun anlatıcılık metodu öylesine özgün ve kendine has ki , hiç de ait olmadığı bir coğrafyada , yerel alışkanlıklarla süslü bir kasabada geçen bir hikayeyi bile kendisinin kılabiliyor .
Bir hikaye anlatmak için olay yerine ya da karakterlere dönüşmeye çalışmıyor , onları kendi üslubuna dönüştürüyor .  Bunu başarabilmek için sadece iyi bir gözlemci olmanın yetmeyeceği ortada .
Bu farklı anlatım anlayışını yazı boyunca bu kadar vurgulamamızın nedeni , aslında önemli bir uyarı : Seyircinin , filmin çıkış bilgilerine ya da fragmanına bakıp zannettiği filmi büyük ihtimalle perdede göremeyecek olması - ki böyle filmlerin hala yapılabiliyor olması , bugünlerde sinema adına iyi bir şey sayılmalı .
