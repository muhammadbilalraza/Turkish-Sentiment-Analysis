Limit Yok , ilk bakışta gayet zararsız bir fantastik gerilim gibi gözükebilir .
Fakat eforsuz ve çabuk olduğu kadar uzun dönemde işlevsiz ve hatta zararlı olan " anında mutluluk " çözümlerinin dünya toplumunu sarıp sarmaladığı günümüzde kolayca etkilenebilen seyircisine aslında gayet tehlikeli mesajlar veren bir yapım .
Çok satan bir romandan uyarlanan filmin beyin gücünün yüzde yüzünü kullanmamızı sağlayan bir hap etrafında oluşan hikayesi , hayatın gerçeklerini anlayan , ideallerimize erişmek için ne kadar çalışmamız ve uğraşmamız gerektiğini bilen insanlar için gayet oyalayıcı bir eğlencelik olmaktan öteye gitmeyecektir .
Diğer yanda toplumun milyarlarca dolarlık self - help endüstrisine maaşlarının yarısını harcayan , kolay yoldan zengin ve mutlu olma yollarını arayan kısmı için ise Limit Yok gibi bir film , " anında mükemmeliyet " uğrunda harcanan hayatlarına daha somut bir inanç ekleyebilir .
Filmden " mükemmel olmak için tek ihtiyacımız olan bu tür bir hap " tan başka bir mesaj almayacağını bildiğim bir arkadaşıma Limit Yok'u her ne kadar gayet orijinal ve stilize bir görsel yaklaşımla yaratılmış olsa da tavsiye etmem zor .
Limit Yok'ta kız arkadaşı Lindy ( Abbie Cornish ) tarafından terk edilen yeteneksiz yazar Eddie Mora ( Bradley Cooper ) , uyuşturucu tüccarı eski kayınbiraderinden beyninin yüzde yüzünü kullanmasını sağlayan bir hap alır .
Bu sayede hayata tamamıyla bütün konsantrasyonunu verebilen Eddie , kısa zamanda dünyanın daha önce hiç görmediği bir dahiye dönüşür .
Fakat bir süre sonra hap , yan etkilerini göstermeye başlar .
Eddie'nin hapı kullanmaya başladığı ilk sekanslar daha önce Edward Norton'lu İlüzyonist'i yönetmiş Neil Burger'ın yaratıcı yaklaşımları ile gayet ilgi çekici görsellikler yaratıyor .
Ekranın birden parlaklaşması , Eddie'nin duyarlılığını gösteren ekstrem yakın çekimler , birbiri içine giren New York manzaraları gayet uçuk bir yolculuk yaratıyor seyircisine .
Fakat sıra hapın yan etkilerine geldiğinde senaryo teklemeye başlıyor ve aynı hikaye yapısını üst üste tekrarlıyor .
Eddie hapsız kalınca hastalanıyor , sonra birden hapı kullanmanın başka bir yolunu buluyor , sonra tekrar hastalanıyor vs. .
Leslie Dixon'un senaryosu bu ilginç fikirden uzun dolaylı bir hikaye çıkaramadığı için filmin ikinci ve üçüncü perdesini otomatik vitese takılmış halde izliyoruz .
Filmin sonuna gelmişken fazla detay vermemek için en çabuk olarak gayet sorumsuz ve yukarıda bahsettiğim gibi biraz tehlikeli olmanın yanında filmin süresi boyunca yaratılan psikolojik iç çatışma resmen çöpe gidiyor .
orijinal kitabı okumadığım için bu sonun kitaptan mı geldiğini , yoksa bir bakıma prodüktörler ve stüdyonun baskısı ile mi bu kadar yalapşap bir sona sahip olup olmadığını bilmiyorum .
Limit Yok , bütün görsel ilgi çekiciliğine ve ilginç konu başlangıcına rağmen bir zaman kaybı olmaktan fazla ileri gidemiyor .
Belki ileride bu tür bir hap çıkarsa , o hapın reklamını yapmak için kullanılabilir .
