Hollywood diğer ülke sinemalarının fazla ilgi göstermediği bazı sinema türlerine çaktırmadan kendi kurallarını ve imzasını ekliyor .
Öyle ki , dünyanın bir başka köşesinde üretilen bir romantik komedi veya gençlik komedisi izlediğinizde bir Hollywood filmi izlediğinizi hissediyorsunuz .
Romantik komedi zaten gerçek aşkı anlatmamanın diğer adıyken , gençlik komedisi de Hollywood’un elinde yavaş yavaş gençleri adam akıllı anlatmamanın diğer adına dönüşüyor .
40 Yıllık Bekar ve Kaza Kurşunu’ndan fazla keyif almayı becerememiş birinin aynı ekibin elinden çıkma Çok Fena’yı kahkahalar atarak izlemesi olumlu bir durum gibi gözükebilir .
Çok Fena özellikle de Kaza Kurşunu’nun garip ve ' bilmiş ' ( klişe ustası ) mizah anlayışını sonuna kadar götürmek için elinden geleni yapıyor .
Ve fakat ortaya çıkan filmin aldığı ateşli övgüleri hatırlayınca , biraz abartıldığını düşünmek ve ' kralı ' banyoya hazırlamak kaçınılmaz .
Şüphesiz nerd’ler son dönemde sinemanın yeni yıldızları .
Belden aşağı muhabbetleri iğrençleştirmek de ( kan daha fazla kan ! ) fazlasıyla pirim yapıyor .
Bunları Hollywood’un masalsı olay örgüsü yerine bağımsız ve tembel ruhlu tek gecelik komediye hapsetmek de iyi düşünülmüş .
Fakat her şeye rağmen Çok Fena internet sonrası cinselliğin her yüzüyle tanışmış bir kuşağın Amerikan Pastası olmaktan kurtulamıyor .
Karakterlerin ' belindeki ' silahla çevrelerindeki genç kızlardan puan almaya çalışan video oyunu kahramanına benzemelerinden kaynaklanıyor bu durum .
Biri aklı karışık , diğeri aklı şeyinde iki yeniyetme Laurel Hardy’nin kızlara içki temin etme karşılığında bir partiye dahil olma çabasını anlatan film ; içince azan sevimli kız , serserilik peşinde polisler gibi yan karakterlerin de yardımıyla okul yıllarına dair samimi bir manzara yaratmaya çalışıyor .
Bu ' samimiyetin ' en büyük golü ise herzamanki gibi seks yaparak hayata karışma arzusunu sonuna kadar hissettirme oluyor .
Belki de Çok Fena ile Amerikan Pastası’nı yan yana koymak mevzuların ortak olması sebebi ile on yılda değişen mizah anlayışı konusunda fikir verebilir .
Çok Fena’nın esas problemi bütün o ' yetişkin ' mizah anlayışına rağmen bir türlü yetişkin bir film olmayı beceremeyişi .
Karşımızdaki komedi sinemasındaki ' yeni büyük olay ' ise beklentileri yükseltmenin nesi yanlış ?
Bir de aslında bu filmdeki ideallerin günümüz Amerikan okullarında çok erken yaşlarda halledildiği düşünülürse ; bu tür filmlerin amacının uzak ülkelerdeki gençler olduğu da düşünülebilir .
70’lerin b - movie’lerinden fırlama funky müziklerine rağmen Çok Fena’nın aslında günümüzde geçen bir film oluşu bunları düşündürüyor .
Bir zamanlama hatası olduğu kesin !
Metacritic’e göre bu film hakkındaki eleştirilerinde ' 76 ' gibi yüksek bir ortalama yakalayan yabancı eleştirmenlerin izlediklerini şöyle yorumladıkları düşünülebilir .
Ortada komedyen diye sadece Adam Sandler gibi isimlerin sürekli aynı rolü tekrarladığı bir dönemde böyle taze bir mizah anlayışını desteklemekte yarar var .
Veya işe daha nostaljik bakıp biz de bunları yaşadık ama daha önce kimse bu kadar açık seçik ortaya dökmemişti diye de düşünüyor olabilirler .
Eleştirmenler anlaşılmayı bekler .
' Pat ' diye önümüze çıkan ve bir anda heyecanla karşıladığımız ama tam olarak anlayamadığımız bir şeye süper’i yapıştırmak bir dönem çok modaydı .
Aslında son derece samimiyetsiz de olabilen bu süper daha çok o şey’in sahibini övmek veya motive etmek için kullanılıyordu .
İşte bu filme de aynı refleksle süper dediklerini düşünmek istiyoruz .
Yoksa durum gerçekten çok fena !
