" Zıt kutuplar birbirini çeker " bilimsel bir tanımlama ve aynı zamanda ilişkiler için de yerleşik bir kural .
Sinema bu kuraldan , özellikle romantik güldürülerde çok yararlanır .
Hikâye boyunca birbirleriyle didişen kadın ve erkek , sonunda mutlu sona ulaşır .
Optimist yönetmen Frank Capra'nın başyapıtı , 1934 yapımı , 5 Oscar ödüllü Bir Gecede Oldu ( It Happened öne Night ) , zıtları kullanan ilk örneklerdendir ( şımarık zengin kız ile haber peşindeki işsiz gazeteci ) .
Zaten , Serial Lover adlı suç komedisiyle tanınan Fransız yönetmen James Huth , Mutluluk Asla Yalnız Gelmez ( Un bonheur n'arrive jamais seul ) " de Capra'dan ilham aldığını söylüyor . Erkek karakter Sacha Keller ( Gad Elmaleh ) , müteveffa babası ünlü bir besteci olan çapkın : Tek gecelik ilişkileriyle ünlenmiş , özgürlüğüne düşkün , çocuk çocuktan ' nefret eden ' , bekâr evini annesinin dışarıdan desteğiyle çekip çeviren , en önemlisi de yetenekli bir piyanist / besteci . Şimdilik reklam cingıllarından para kazanıyor . Charlotte Posche ( Sophie Marceau ) , biri , Sacha'nın da işvereni olan büyük patron / ' kart zampara ' Alain'le ( François Berléand ) olmak üzere iki evlilik yapıp , ikisini de bitirmiş . Alain'in himayesinde , vakıf aracılığıyla sanatçılara destek oluyor , iki evliliğinden olan üç çocuğuyla koşuşturuyor . Sacha ile ' sakar ' Charlotte yağmurlu bir günde karşılaşır , bir dizi küçük kaza sonucu yakınlaşır ; âşık olurlar . Ve bu mutlu tanışma ve aşk , sorunlarla birlikte mutsuzluğa doğru yön değiştirir : Sacha çocuklarla ilişkilerindeki ( daha doğrusu ilişkisizliklerindeki ) sorunlarını , Charlotte ise Sacha'nın çapkınlık ününü aşar da , maalesef ikisi birden patrona toslar : Alain ! Senaryo ortağı da olan Huth , öncelikle öykünün eksenindeki formülü , âşık olarak mutluluğu bulma - kaybetme - yeniden bulma şeklinde kurarak , karakterlerindeki olgunlaşma süreçlerini işleme fırsatı bulmuş . Bir de , hiç bir hüzünlü anı ağlatıya dönüştürmeyerek , filmin genelindeki iyimserliği gölgelememiş . Yani , film , ilk sahneden finale , dalgalanmalar yaşansa da , seyredeni huzursuz etmiyor . Çünkü yönetmen , aynı zamanda bir komedi çektiğini ve müzikal özellikleriyle de seyirciyi eğlendireceğini gayet iyi biliyor . Seçtiği erkek oyuncu da , gag'larından başka hareket komedisine uygunluğuyla biliniyor . Dikkatimizi çektiği film , Kuzey Afrika'dan gelen göçmen bir trans kadını canlandırdığı  "
Gönül Çelen ( Chouchou ) ' den ( 2003 ) bu yana farklı türlerde takip ettiğimiz Gad Elmaleh ( Fas doğumlu ) , kahkahalarla gülünen bazı sahnelere damgasını vuruyor .
14 yaşında , Patlarsam Yanarsın ( La Boum ) ( 1980 ) ile başladığı sinemada , duru güzelliğin simgelerinden olan Sophie Marceau ise , anneliğin daha da çekici kıldığı bir kadın .
Bu filmde , hem rolü gereği ve hem de gerçek yaşamından yansıyan anne güzelliği , ona , yani hem Charlotte'a , hem de Sophie'ye çok yakışmış .
Yer aldığı her sahneyi , adeta parlatıyor .
Komik bir adamla güzel bir kadının buluştuğu ve son yıllarda Fransızca konuşulan filmlerde ısrarla yer verilen İngilizce şarkılarla birlikte , Hollywood sihrinin de dokunduğu bir Fransız filmi !
Neden olmasın ?  Gezegenin bu ağır ve savaşçı gündeminde , tüm bu keşmekeşte ne için var olduğumuzu anımsattığından , önemli bile sayılabilir : Yeni bir başlangıç olan ölüme dek bize kalan tek şey aşk değil mi ?
