Murat Şeker'in Çakallarla Dans projesi belli ki tesadüfi bir fikir değil .
Benim hala en sevdiğim işi olan İlk filmi " 2 Süper Film Birden " in bir sahnesinde , yönetmen olmak isteyen başkarakter Necati'nin ( Tim Seyfi ) bir not defterine şunu yazdığını görürüz : Çakallarla Dans .
İlk dansa 1. Malatya Uluslararası Film Festivali'nde kalkmıştık .
Filmin seyircili gösterimindeki olumlu tepkiler üzerine Murat Şeker ile havaalanında , dönüş yolunda bir röportaj yapmış ve sormuştum ; " Çakallarla Dans , diğer filmlerinize nazaran daha fazla devam filmi potansiyeli barındırıyor . Gişede başarılı olduğu takdirde devam filmi çeker misiniz " ?
Murat Şeker , seyircinin filmi sevmesi halinde devam edebileceklerini , filmin gişesi 500.0 seyirciye ulaşırsa bunu böyle anlayacağını belirtmişti .
Çakallarla Dans , gösterimde kaldığı 18 haftanın sonunda 244.0 seyirciye ulaştı .
Bu rakam her ne kadar yönetmenin kafasındakinin yarısına denk gelse de , bir devam filmi için heveslendiriciydi ve öyle de oldu .
Çakallarla Dans : Hastasıyız Dede bu hafta gösterimde .
İlk ekibin asıl kadrosu korunurken , eşlikçi kadın oyuncularda epey eksiltme ve bir ekleme ( Doğa Rutkay ) var .
İlk filmde başlarına gelen onca şeyden sonra mahpusun yolunu tutan dört baba çakal , 70'ler Yeşilçam komedilerindekine benzer bir teklifle özgürlük şansı yakalıyor .
Deneysel bir ilaç için kobay olacaklar ve karşılığında şartlı tahliye !
Hapis günleri boyunca , koğuş ağası Tayyar abilerinin Taylır Dördın ! öğretileriyle dolan ve içten içe bu felsefeyi benimseyen çakalların kendi doğası ise bambaşka .
Mahalleye dönen çakalları sürprizler beklemektedir .
Muhasebeci Servet , Fatma'sına kavuşur , Kayınço Gökhan terkedilir .
Del Piyero Hikmet'in tamirhanesi başkasına gider .
Köfte Necmi bildiğiniz gibi .
Mahallede işler yolunda değildir .
Yeni yapılan AVM yüzünden küçük esnaf kan ağlamaktadır .
Çakallar bir süre Tayyar abilerinin onlara emanet ettiği balık restoranını işletip ellerine yüzlerine bulaştırırlar .
O yılgınlıkla da isyan bayrağını açıp AVM'de eylem yapmaya , halkı " Tüketmeyin , tükenmeyin " felsefesine yaklaştırmaya çalışırlar .
Planlar yapılır ama evdeki hesap AVM'ye uymaz , olaylar gelişir .
Murat Şeker ve Ali Tanrıverdi'nin elinden çıkan senaryo bu defa dörtlüye daha fazla doğaçlama yapacak alanı açma vazifesini üstlenmiş .
Bu gibi anlarda Del Piyero Hikmet ( Murat Akkoyunlu ) ve Muhasebeci Servet ( İlker Ayrık ) parlarken diğer iki çakalımız fazla çırpınmaktan oyunu soğutuyor .
Bu ikiliye en iyi eşlik eden isim çılgın yenge Fatma'yı oynayan Didem Balçın .
Oynadığı tüm sahnelerde oyunu yükseltiyor .
İlk filmde de öyleydi ama burada iyice öne çıkıyor bu duygu .
Doğaçlamanın yoğunluğu performans abartısına yol açsa da bizim seyirci böyle şeyleri seviyor .
Murat Şeker'de onlara hoşlanacakları bir film çekme gayretinde .
Küfür , birkaç sahne hariç minimal seviyede ancak çakallarımız geleneksel toplumsal ahlakla yüklenmiş kahramanlar değiller .
Aslında kahraman bile değiller , iyi kalpleri olan hata yapmaya çok meyilli insanlar bunlar .
Kardeşlikleri en güçlü bağları .
Hepimiz gibiler aslında .
Sadece daha fazla içiyorlar ve kokainle balık tava yapıp tribe giriyorlar .
Filmde Youtube ve benzeri sitelere düştüğünde PR potansiyeli barındıracak bazı sekansların varlığı dikkatimi çekti .
Bunlar filmin asıl hikayesine hizmet eden işler değil ama ortada bırakılmış sürpriz yumurtalar ( easter eggs ) olarak düşünülebilir .
Çakallarla Dans 2 , arada tüketim toplumu üzerine ilginç saptamalar yapan ama asıl derdi güldürmek , eğlendirmek olan bir gişe komedisi .
Yönetmeni Murat Şeker'in bu tür bir sinema yapmaktan çekindiğini sanmıyorum , buna gerek de yok .
Kendisinin sinemaya olan sevgisi , sadakati sorgulamaya da gerek yok .
Filmin basın gösteriminin AVM sinemalarından birinde değil de güzelim Ortaköy Feriye'de yapılması da bu açıdan bir ispat sayılabilir .
Benim filmde en çok eğlendiğim sahneyse , Yunus ekipleri tarafından karga tulumba götürülen Del Piyero'nun " abiler ! En sevdiğim balık Flipper " dediği an oldu .
Çakallarla Dans 2 , yerli komedi sevenler için haftanın tek seçeneği ve Murat Şeker sinemasını sevenlerin hoşuna gidecek türden bir film .
 Twitter . com / murattolga
