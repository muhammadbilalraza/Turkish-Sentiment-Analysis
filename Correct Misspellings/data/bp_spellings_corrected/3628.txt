Robert Harmon'un yönettiği Onlar korku sinemasına yeni bir şey getirmiyor .
Fakat bu durum cepten yemiş , sırtını klişelere dayamış olarak da algılanmamalı .
Özellikle senaryoda , kendine has bazı farklı tatlar barındırıyor film .
Konusundan kısaca bahsedelim önce : Julia psikoloji öğrencisidir .
Çocukluğundan beri çok yakın arkadaşı olan Billy , bir gece yarısı kendisini çağırır ve devam etmekte olan korkularından bahseder , sonrasında ise intihar eder .
Bu olaydan sonra Julia da kâbuslar görmeye başlar .
Filmin konusu ilk başta klişe gözükebilir , ki aslında tersi de söylenemez , yine de kendi içinde ilginç tatlar barındırıyor .
Filmin başlarında Billy Julia'ya " onlar " dam bahsediyor .
Karanlıkta geliyorlar , ışıktan korkuyorlar .
Çocukluğundan beri hem kendisinin hem de Julia'nın gördüğünü öğreniyoruz bu kâbusları .
O sırada bulundukları ortamda bir bebek ağlamaya başlıyor .
Normal bir film için dikkat edilecek bir nokta değilken Billy " Bebek ağlamalarını yabana atma , çünkü bebekler onları görürler " diyor .
Sinemadaki diğer seyircileri bilmem ama ben bu cümleyi oldukça irkiltici buldum .
Bir çok insanın hayatındaki ufak bir detay olan bebek ağlamasına ürkütücü bir yorum getirmiş Onlar .
Ayrıca aynı karakter Edgar Allan Poe'nun da onları gördüğünü iddia ediyor .
O öyküleri yazan bir yazarın bu gerçekle tanışmamış olmasını kabul etmiyor .
Korku sinemasının üzerine oturduğu gotik edebiyat türüne bir selam çakmanın ötesinde bir çok edebiyat türünün atası olan Poe'nun eserlerine de ayrı bir yorum getiriyor yönetmen bu tavrıyla .
Onlar , sırtını çok fazla klişelere yaslamamakla beraber çok da başarılı bir film değil .
Güzel bir finali var aslında ama sürekli iki veya üç kişi arasında geçen diyaloglardan oluşuyormuş izlenimi veriyor bir noktadan sonra .
Efektleri yabana atmamak gerekiyor tabii ki .
Fakat efektler ve beraberinde yükselen gerilim filmin temposunu fazla etkilememiş .
Dramatik anlatım da çok başarılı değil açıkçası .
Görüntünün çok hızlı akmadığı bir filmde oyuncular vasatın üzerine çıkamadığında sonuç da çok parlak olmuyor ne yazık ki .
Yine de filmin sonuna doğru seyircinin standart bir Hollywood yapımından bekledikleri olmuyor .
İzlememiş olanlar için şöyle diyelim şimdilik , " bu adam kesin ölecek abi " dediğimiz kimse ölmüyor .
Yapımcı Wes Craven kurallarını kendi belirlediği korku türüne yönettiği Çığlık serisiyle farklı bir açıdan bakarak , sinema alanında farklı bir kişilik olduğunu daha önceden kanıtlamıştı .
Bu filmin ise belki korku türüne değil fakat korku kavramına yeni bir bakış açısı getirdiği söylenebilir .
Filmin öyküsünde karakterler üzerindeki korkuyu yaratanın bilinmeyen yaratıklar olduğunu görüyoruz .
Söz konusu yaratıklardan bahsederken karanlıkta ortaya çıktıklarından , ışıkta gözükmediklerinden bahsediliyor .
Aslında karanlıkta ortaya çıkan , en ufak bir ışıkta ise yok olan şey korkunun ta kendisidir .
Yönetmen Robert hormon korku dediğimiz kavramın bir paranoyadan ibaret olduğu düşüncesini yansıtmaya çalışmış belki de filminde .
Zaten filmde onlar asla tam olarak gözükmüyor , çocukken karanlıkta gördüğümüz illüzyonlara benziyorlar .
Onlar'ı izlerken bazı korku kitapları da gelmiyor değil akla .
Benim aklıma Stephen King'in Umacı öyküsü ve Koontz'un Kara Büyü romanları geldi .
Özellikle filmin ilk sahnesinde Koontz'un kitabını anmadan edemedim .
Fakat asıl başka bir yazar ve öyküsü var ki film üzerine düşünürken aklıma geldi sürekli .
H. G Wells ve Kızıl Oda öyküsü .
Ülkemizde İthaki yayınlarında çıkan Kızıl Oda ( Red Room and other Stories ) isimli kitapta bulabileceğiniz öykü , korkunun tanımını yapmak konusunda Onlar ile ortak bir çizgiye sahip .
