Yeni neslin olmasa bile bizlerin iyi bildiği bir televizyon şovu vardı .
Ülkemizde olduğu gibi dünyanın dört bir yanında reyting rekoru kıran , yayınlandığı memleketin kültürüne uygun şekilde yerelleştirilen Susam Sokağı .
Keza bu efsaneden sonra , özellikle de ABD’li seyircilerin gönlünü kazanan The Muppet Show .
Çocuk şovu 1969 ile 2005 yılları arasında , daha çok yetişkinlere hitap eden komedi efsanesi ise 1976’dan 1981 yılına kadar sürdü .
Ardından gelen çok sayıdaki Muppet filmi de cabası .
Bu iki önemli markanın ardındaki isimse kuklaların üstadı , muazzam bir yaratıcılığa sahip olan Jim Henson’dı .
Henüz 53 yaşındayken kaybettiğimiz efsane , The Labyrinth ve Frank Oz’la birlikte The Dark Crystal gibi önemli filmleri de yönetmişti .
1990 tarihindeki erken ayrılığı sonrası yerini aynı şekilde doldurabilecek biri de çıkamadı doğrusu .
Öte yandan oğullarından biri olan Brian Henson ise farklı TB dizileri ve Muppet filmlerini yöneterek sektörde hayatını devam ettirdi .
Oğul Hanson benzeri bir yeteneğe ne derece sahip bilinmez ama bu hafta vizyona giren filmi Edepsiz Kuklalar maalesef beklentilerin çok altında kalan bir proje .
Reklam kampanyalarından tutun da , kullanılan sloganlara kadar Susam Sokağı değil , sert bir yetişkin kukla filminin bizi beklediği haykırıldı .
Hatta bazı fragmanlarda cinsellik açısında sert bulabilecek sahneler bulununca , bazıları sağlam bir yetişkin komedisi , bazıları da geçmişe saygısızlık eden bir film geliyor diye düşündü .
Peki Edepsiz Kuklalar bu hayal ve endişelerin ne kadarını karşılıyor ?
En açık şekliyle hiç birini .
Los Angeles şehri , insanların kuklalar ile birlikte yaşadığı günler .
Ancak insan ırkı kendinden bekleneceği gibi kuklaları ikinci sınıf varlıklar olarak gördüğü için , kentin diğer yarısı daha çok tatsız işlerde çalışmak durumunda kalıyor .
Büyük bir gelişme olarak görülen ilk kukla polis projesi ise elde kalıyor .
Polis Philip , insan ortağını kurtarması gerekirken duygusal bir karara imza atıyor , kabahati yüzünden kapı önüne koyuluyor .
Bunu fırsat bilenler de , artık kuklaların polis olamayacağı kuralını getirtiyor .
Özel dedektif olarak yola devam eden Phil , kendi kardeşi ve eski sevgilisi Jenny ( Elizabeth banka ) ’in de bir parçası olduğu sitcom şovu “The Happytime Gang” oyuncularının öldürüldüğünü öğreniyor .
Eski bir eğlence programının üyeleri neden tek tek öldürülüyor , işin ardındaki karanlık kişi kim ve asıl hedef ne derken , Phil bir kez daha eski ortağı Connie ( Melissa McCarthy ) ile güçlerini birleştiriyor .
Edepsiz Kuklalar aslında çok fazla örneğini görmediğimiz , hele ki uzun yıllar boyunca çocuklar ya da soft komedilerin kıskacında kalmış türün , artık “ciddi ve muzır” ruh taşıması beklenen bir üyesiydi .
Ancak ne yazık ki ne senaryo ne de yönetmenlik açısından tatmin edici bir şey yok .
Phil gibi bir karakter ile ilginizi celbeden hikaye , artık benzeri rollerde görmekten sıkıldığımız Melissa McCarthy’nin Connie’si ile ağızda hemen yavan bir tat bırakıyor .
Hafiften noir bir hava taşıyan Los Angeles’ın sokakları , perde arkasında dönenler , şekerleme müptelası olup sokağa düşen ya da hayat kadını olan kuklalar , işlenen vahşi cinayetler .
Bunların neredeyse hiçbiri doğru şekilde kullanılmıyor , karakter komedisi yerine kendini tekrarlayan cinsel espirilere bel bağlanıyor .
Böyle bir yapımda cinselliğin kullanılmasında tabii ki bir sakınca yok ama her şeyde olduğu gibi bunun da hikayeye hizmet edecek şekilde yer alması gerekirdi .
Aksine tempo düştükçe seyirciyi geri çekmek için can simidi niyetine kullanılmış .
Doktorun muayenehanesindeki ejekülasyon kısmının uzatıldıkça uzatılması bu örneklerden biri .
Keza hikayeye çok dahil olmayan Banks’in karakteri ve Phil haricinde ilgi çeken önemli kahraman da yok .
Kapanış jeneriğinde aslında ne kadar ciddi bir emeğin sonucunu izlediğimiz aktarılsa da , ortaya çıkan sonuç maalesef ki bekleyenler için hayal kırıklığı .
Yüzüklerin Efendisi üçlemesiyle Hollywood’a yelken açan Peter Jackson’ın aynı tarzdaki filmi Meet the Feebles ( 1989 ) ’ı düşününce , Brian Hanson keşke senaryo üzerine daha çok kafa patlatsaydı diyor insan .
burcinaygun@gmail.com
