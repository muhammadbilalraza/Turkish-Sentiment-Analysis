Cinayet Gecesi , her şeyi bir kenara bırakarak söylemeliyiz ki sırf Anthony Hopkins'in varlığıyla insanı yerinden kaldırıp sinemaya yöneltecek bir yapım .
Ama ya gerisi ?
İşte orada biraz durmak gerek .
Fazlasıyla Hopkins'in performansına sırtını dayamış olan filmin , usta oyuncunun varlığının dışında ortalama bir yapım olduğunu söylemek yanlış olmayacaktır .
Filmin Hopkins'in oyunculuğuna endeksli olduğu , usta oyuncunun daha önce oynadığı ve hafızalardan silinmeyen karakterlerine benzer özelliklerle inşa edilmiş bir rolü canlandırmasından belli .
Eminiz ki bu filmde kendisini izleyenler , canlandırdığı rolün Dr .
Hannibal'ı çağrıştırdığını daha ilk sahnelerden anlayacaklardır .
Kendisini aldatan karısını romantik bir şekilde " seni seviyorum " dedikten sonra öldüren ve akabinde polisleri çağıran karakterimizle genç ve başarılı bir savcı karşı karşıya geliyor filmde .
Hopkins'in canlandırdığı Crawford karakteri genç savcıyla ilk karşılaşmasından itibaren kurnazlık dolu adımlar atıyor .
Karşısındaki genç savcının kusurlarını analiz ediyor ve avukat talep etmeden kendi kendisini savunmayı tercih ediyor .
Şimdiye dek üstlendiği davaları kaybetmeyen , kaybedebileceği üç davayı sinsice sezerek başkalarına postalayan ve parlak kariyerine yön verecek parlak bir iş anlaşmasına imza atmak üzere olan Willy , Crawford'ın kendisine adeta alay edercesine meydan okumasıyla ince hesaplarla hazırlanmış bir planın tuzağına düşüveriyor .
Oysa her şey en başta o kadar kolay gözüküyor ki .
Karısını öldürmüş ve sıcağı sıcağına ifade imzalamış bir adam .
Ancak , Crawford'ın silahının cinayetin işlendiği silah olmaması genç savcıyı ters köşeye yatırıyor .
Bulunamayan silah , filmin en önemli silahı aslında !
Zira en büyük kanıt ortada yok , üstelik Crawford'ın öldürülen karısının aşığı olay yerine gelen ekibin dedektifi .
Yani tam bir bulmaca tadında film .
Seyirci her şeyi biliyor ve hatta savcı da biliyor .
Merak ettiğimiz bu cinayeti nasıl ortaya çıkaracakları ?
Seyirci olarak tüm ayrıntısını bildiğimiz bir cinayetin nasıl aydınlatacağını merak ediyoruz .
Crawford karakterinin kurnazlığını ve kumpas yeteneğini görünce bunun ne kadar zor olduğunu , kötü ruhlu bir karakterin zeki olmasının hikayenin selameti açısından ne kadar önemli olduğunu bir kez daha anlıyoruz .
Gerçi bu film Hopkins'in oyunculuk yeteneğiyle bunu başarıyor .
Hopkins olmasa , filmin izlenebilir olması şüphesiz zora girer .
Hatta bunu , son dönemin başarılı oyuncusu Ryan Gosling'in varlığına rağmen söyleyebiliriz .
Doğrusu , özellikle Tepetaklak Nelson'daki gibi oyunculuk kumaşına çok uymuş bir rolden sonra böyle idealist bir kişiliğe sahip , temiz ve parlak yüzlü genç avukat rolünde izlemek kötü bir iş çıkarmamış olmasına rağmen tam olarak tatmin edici gelmiyor .
Yine de klasik mahkeme filmlerindeki ' dananın kuyruğunun koptuğu son dava ' klişesi bu filmde yok .
Klasik mahkeme filmlerinde tüm olay son davaya kalır ve ama bu filmde esas olan karakterlerin yaptığı akıl hamleleri .
Akıcılığı ve olay dizisinin gelişimindeki düzen filmin diğer artıları .
Yine de çok fazla beklentiye girmemek lazım .
Hopkins'in yüzü suyu hürmetine izlenebilir .
