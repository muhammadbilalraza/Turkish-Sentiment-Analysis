Savva , küçük bir köyde yaşayan 10 yaşında bir erkek çocuğudur .
Köyü koruyan beyaz kurtların bir gün ortadan kaybolmasını fırsat bilen sırtlanlar köyü basar ve tüm ahaliyi köle olarak satmak için tutsak eder .
Sırtlanlardan kaçan Savva annesini ve tüm köyü kurtarmak için bir şeyler yapması gerektiğine inanır .
Son kalan beyaz kurt Angee ve yolda karşılaştığı farklı türden karakterler Savva’ya yardım edecektir .
Angee , bir sihirbazın yardımıyla bir savaşçının köyünü kurtarabileceği efsanesini anlatınca bu sihirbazı bulmak için harekete geçerler .
Fakat karşılarında kötü kalpli , 3 başlı bir maymun kraliçe vardır .
Angee’nin yolculuk esnasında ortaya çıkan giziyle kurt soyu ve maymunlar arasında gerçekleşecek bir savaş çıkar .
Savva’nın ise tüm bu olan bitenin yanında vermek zorunda olduğu bir savaş daha vardır , sihirbaza ulaşmak .
Sihirle taçlandırılan , arkadaşlığın ve kişinin yaptığı hatalardan ders almasının öneminin anlatıldığı , en çok da kendini keşfetme yolculuğuna vurgu yapılan bu hikaye bir animasyonun kemikleşmiş özelliklerine tik atıyor , sevimli vs. güçlü karakterler , farklı aksanla konuşan bir karakter , iyi karakterlerin haksızlıklar karşısında yükselişi vb. Bununla birlikte hikayenin akışı içerisinde şaşırtan olaylar , güçlü kadın karakterler ve müzik ise filmin artılarını oluşturuyor .
Nitekim besteci olarak da filme katkı sağlayan yönetmen Maksim Fadeev , soundtrack konusunda daha önceden kendini ispatlamış .
Yönetmenin ilk deneyimi olan Rus yapımı bu film teknik açıdan günümüzdeki animasyon yapımlarını düşününce yeterince doyuramıyor .
Yine kendini keşfetmenin ve arkadaşlığın önemini vurgulayan Kung Fu Panda gibi ikonik karakterler de çıkaramayacak .
Fakat , özellikle çocuklar için izlenesi bir yapım olarak karşımıza çıkıyor .
