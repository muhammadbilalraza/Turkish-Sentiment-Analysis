James Marsh dendiğinde akıllarımıza ilk olarak Gölgede Dans ( Shadow Dancer ) ' dam evvelki kurmaca filmleri gelmiyor .
Zira 2008'de çektiği ve ona bir de Oscar kazandıran harika belgeseli Teldeki Adam ve geçtiğimiz sene " ! F İstanbul " da da karşımıza çıkan bir diğer harika belgeseli Proje Nim , yönetmenin kariyerinde öncelikli olarak öne çıkan işleri .
Bu belgesellerin ve Gölgede Dans'ın dışında üç adet kurmaca filmi bulunan James Marsh'ın şu ana kadar belgesel türünde gösterdiği başarıyı kurmaca kategorisinde gösterdiğini söylemek güç .
İlk kurmacası Wisconsin Death Trip'ten sonra The King ve Red Riding gibi belli başlı eşikleri aşmalarına rağmen hiçbir özel yanları olmayan filmlerle karşımıza çıkan James Marsh , bu kez önceki kurmacalarının aksine daha ciddi bir işle sahneye çıkıyor .
Gölgede Dans , İngiliz İstihbaratı'nın eline düşen bir kadın IRA mensubunun entrikalarla örülü öyküsünü anlatmaya soyunuyor .
Başarısızlıkla sonuçlanan bir eylem girişimi sonucunda , çocukluğundan itibaren bu kültürün içerisine doğan Collette ,   " muhbir olmak ya da olmamak " üzerine bir ikilemin tam ortasında kalıyor .
Bir yanda tüm hayatında ‘en ' hatta ‘tek ' önemli yerde kalan çocuğunun geleceği , diğer yanda ülkesinin ve özgürlüğünün gölgesi .
Filmin ilk saniyesinden itibaren James Marsh'ın , bu projesinin üstüne titrediği fazlasıyla belli oluyor .
Son derece karanlık , boğucu atmosferi ; yakın planlar sayesinde karakterlerin tüm duygusal yapısına haiz olmamızı sağlayan yönetmenlik tercihleri ve uzun uzadıya üzerinde mesai harcandığını belli eden , ustalıklı sekanslar göz kamaştırıcı .
Filmin açılışında bizi nasıl bir karanlığın içerisine sürükleyeceğini belli eden James Marsh , izleyicisini filmin geri kalanına hazırlamak için üstün ve yetkin bir çaba sergiliyor kısacası .
Gelgitler üzerine inşa edilen ve her bakımdan ( çocukluğunun getirileri de dâhil olmak üzere ) incelikli çizilmiş bir duygusal yapıya sahip olan Collette karakteri , sinemada gördüğümüz en detaylı kadın karakterlerden birisini ortaya çıkarıyor .
Bazı anlarda çok zayıf , bazı anlarda da çok güçlü yansıyan Collette , filmin fazlasıyla manidar ve şık finaliyle beraber apayrı bir istikrara bürünüyor .
Filmin bütününü anlamlı kılan bir karakter görmek istiyorsanız , Gölgede Dans'a sırf bunun için bile bir şans verebilirsiniz .
Öteki elden ise Collette'in incelikli çiziminin zıttı olan bir karakter olan Mac var .
Mac MI5'in ajanlarından bir tanesi .
Lakin Collette'in tüm tercihleri ne kadar anlamlı ve alt - okumalara açık ise , onunkiler de bir o kadar anlamsız ve kapalı .
Shadow Dancer'ın en zayıf tarafı da , ustaca yazılmış kadın karakterlerin etrafında " boşluk doldurucu " ve " öykü bütünleyici " rolleri üstlenen erkek karakterleri .
Yalnızca bu açıdan bakılınca bile filmin süregelen alışkanlıklarımızı tersyüz eden bir öyküsel akışının olduğunu görmek pek de zor değil elbette .
James Marsh'ın kurmaca türündeki şu ana kadar bir şekilde gizlediği yetenekleri ise Gölgede Dans ile ön plana çıkıyor .
Marsh , filmini ocağın altını çok az açarak , ağır ağır pişiyor .
Ortaya çıkan sonuç ise , filmin saklayamadığı fahiş hatalarına ve kimi çirkin alt - metinlerine rağmen lezzetli .
Gölgede Dans , bir modern kült olan Köstebek ( Tinker , Tailor , Soldier , Spy ) gibi ‘sürprizini saklamaya çabalayan film ' klişesinden kurtulmaya çabalamıyor .
Kabul ettiği tipik bir sıradanlıkla , elinden gelenin en iyisini yaparak dikkate değer bir sinema bahşediyor .
Dikkat çekici . kaankarsan@gmail.com twitter . com / kkarsan
