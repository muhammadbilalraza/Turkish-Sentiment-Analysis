19. Adana Altın Koza Film Festivali'nde yarışma bölümünde izledim Yabancı'yı , akabinde de filmin yönetmeni ve yapımcılarıyla bir röportaj yaptım .  Bu hafta vizyona giren 3 Türk filminden biri Yabancı .
Filmin yönetmeni , daha çok televizyon dizilerinde imzasını gördüğümüz Filiz Alpgezmen'in , bu ilk uzun metrajlı sinema filmi .
Röportajımızda da konuştuğumuz üzere , yönetmenin politik bir duruşu var .
Günümüzde ve yakın tarihimizde yaşanan olaylara duyarlı biri ve sanatı bu yaşananlarla ilgili fikirlerini ifade etme noktasında üretmeyi uygun gören bir yönetmen .
Bu noktada , ekipçe , yakın tarihimize bakarak , darbe ve iltica konularını sinemalarına taşımak istemişler .
Filmde hikaye Sezin Akbaşoğulları'nın canlandırdığı Özgür adlı karakterin etrafında dönüyor .
Özgür , 80 darbesi sonunda Fransa'ya iltica eden bir ailenin Fransa'da doğan ve büyüyen kızı .
Babası ölmeden önce bir mektup bırakır Özgür'e ve Özgür orada babasının Türkiye'ye gömülmek istediğini öğrenir .
Babasını defnedebilmek için hayatında ilk kez Türkiye'ye gelen Özgür , T. C kimliği olmayan babasını gömemez .
Çaresiz kalan Özgür babasının ailesiyle irtibat kurmak durumunda kalır .
Babasının ailesini tanıdıkça , farklı kültürlerle , farklı yaşam çeşitleriyle , mahallelerle , evlerle , alışkanlıklarla , inançlarla , geleneklerle , kısacası hiç bilmediği dünyalarla karşılaşacak , bocalayacaktır .
Kendini ait hissetmediği bu mekanlarda babasını gömmenin yollarını ararken ona biri yol arkadaşı olacaktır : Caner Cindoruk'un canlandırdığı Ferhat karakteri .
Ve elbette bir aşk başlayacak , eşlik edecektir bu yolculuğa .
Film , 80 darbesini iltica üzerinden , kişisel bir hikayeden yola çıkarak anlatmasıyla farklı ve değerli .
Özgür'ün yaşadığı aidiyetsizliğin benzerleri çok yaşanmış zamanında , iltica yüzünden kendi kültürüne uzak bir hayat yaşamış çok genç var şüphesiz .
Faşizmin izleri , o zamanlardan bu zamanlara çok kişinin üzerinde bir yara olarak kaldı .
Bu anlamda bu filmi önemsiyorum .
Öte yandan kişisel olarak hiçbiryere ait olamama duygusu üzerinden " yabancı " ismi de anlamlı .
Sezin Akbaşoğulları , Fransa'da doğmuş ama Türk bir ailede yetişmiş bir kız olarak , yarı bozuk Fransızca , yarı bozuk Türkçe'ye sahip olması gerektiği için Fransızca dersler almış , Ülkü Duru da oyuncu koçu olarak kendisine yardımcı olmuş aksanlarda .
Sezin Akbaşoğulları soğuk , sert bir karakter sergilemiş .
Aslında özdeşleşmesi zor bir karakter olmuş , antipatik bile gelebilir izleyiciye ama bence bu bilinçli bir tercihti .
Filmde en çok beğendiğim oyunculuk ise az bir rol olmasına rağmen Selen Uçer'inki oldu .   Türbanlı bir kadını oynayan Uçer , daha önce kendisini görmediğimiz bir karaktere bürünmüş ve en güzel şekilde de canlandırmış .
Gene rolü çok fazla olmasa da başarılı olan oyunculardan bir diğeri Serkan Keskin'di .
Caner Cindoruk ise pek inandırıcı gelmedi bana şahsen .
Filmde Özgür ile birlikte çok farklı İstanbul'larda geziyoruz .
Özellikle Özgür'ün akrabalarından bazılarının evindeki türbanlı kadınlar , o evde olup bitenler , o evdeki " Müslümanlık " , çok uçlarda ve sert çizgilerle çizilmiş .
Filmin en eleştiri alan kısımları o sahnelerdi , festivalden sonra en çok o sahnelerin konuşulduğunu hatırlıyorum .   Anti - islam bir tutum sergiliyor gibi duran film , aslında bu sahnelerde bir yandan islami kesimin içinde varolan başka bir kümeyi , başka bir kesimi işaret ediyor .
Biraz karikatürize olmuş açıkçası , söylemek istediğini ifade etmekte , izleyiciye geçirmekte sorunları var .
Fakat cesur bir gösteri olduğu da çok açık .
Filmle ilgili bir sıkıntı da sonlara doğru onca önemli konunun bir yere bağlanamaması , ve hatta sonunun , savunduğu şeyin tersiymiş gibi bir hal alması .
Tüm film bireysel mücadeleyi savunurken , sonunda , tek başınıza bu kadar da mücadele etmeyin , olacak şey belli , der gibi olmuş .
Sonuç olarak yakın dönem tarihimizde yaşanan gerçek olayları hatırlatan , bizi kesinlikle düşündüren , fakat çok fazla önemli konuyu biraraya toparlayamayan , sonlara doğru hafiften kan kaybeden bir film var karşımızda .
Yönetmen ise beni heyecanlandırıyor , sinematografik açıdan da cesur konu seçişi açısından da ilk film için iddialı , gelecek filmlerinden hayli ümitliyim .
Haftanın izlenip üzerine düşünülesi filmlerinden .
twitter . com / blossomel
