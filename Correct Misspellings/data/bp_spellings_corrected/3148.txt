Kim Ki - dük , birçok sinema sever için sempati uyandıran bir isim .
Zira , kendisine saygı duyan , özen gösteren bir yönetmenin varlığını hisseden seyirci , kamera arkasındakine sempati besler .
1960 doğumlu Ki - dük , Paris'teki sanat çevrelerinde resime merak salmış , bir ara da kafayı budizme takmış biri .
Zaman zaman Zaman'da da göze çarpan haç işaretleri , beri yanda çoğu filminde tercih ettiği dingin anlatımın budizm esintileri , yönetmenin iç dünyasındaki harmoninin ipuçları .
Özellikle şu dingin atmosfer yaratma meselesi , yönetmenin hem en önemli başarısı , hem de sinemacı olarak - meğerse - aksayabildiği kritik bir nokta .
Bir şeyi iyi yaptığında değil , kötü yaptığında öğrenirsin ya ; Ki - duk'unki de o hesap .
Daha önce İlkbahar , Yaz , Sonbahar , Kış .
Ve İlkbahar ve Boş Ev'de çok yaklaştığı " konuşma içermeyen senaryo " tutkusu saygı uyandırsa da belki de ilk kez denediği " tersi " ni başaramaması şaşırtıcı .
Zaman'da neredeyse hiç susmayan , sorunlu , gerekli gereksiz kıskançlık krizlerine giren bir kadın karakterle tanıştırıyor bizi .
Sonra bu antipatik karakterin , aşkı uğruna nelere katlanabildiğine tanık oluyoruz .
Filmin son bölümlerine kadar olaylar zinciri , iki yıllık sevgilisinin anlamsız krizlerine şaşıran ve yalnız kalan erkek karakterin gözünden anlatılıyor .
Seyirciden , özdeşleştiği karakterin gözünden , hiç de umursamadığı bir kadının halini anlaması bekleniyor .
Bu " bol kepçe " konuşmalı Ki - dük filminde , yönetmenin kendine has numaralarını sergilemediğini söylemiyorum .
İki başrol oyuncusunun özellikte dış çekimlerdeki kompozisyonları , tam da bir ressamın gözünden çıkmış gibi .
Dahası , objeleri kadrajına diyagonal ve denge unsurlarını gözeterek yerleştiren yönetmenin , bu yapıyı senaryoda da kurduğunu söylemek gayet mümkün .
Filmin dönüm noktaları açısından , karakterlere ayrılan süreler ve finale doğru yaşanan rol değişimi , yerli yerinde .
Hatta tercih edilen finalin ve dairesel anlatımın ( başa dönen kurgu ) sayesinde meselenin birçok örneğinin döngüsel olarak yaşandığının vurgulanması hoş .
Ancak başta sözünü ettiğimiz sorun filmin tüm zarafetini gölgeliyor .
Önceki filmlerinde başarılı mizansenlerle hoş anlar yakalayan Ki - dük , bu kez birbirini sevip sevmediğini anlayamadığımız çiftin kontrolsüz oyunculuğuyla başbaşa bırakıyor bizi .
Özellikle kıskanç sevgiliyi oynayan Ji - Yeon Park'ın filmin hemen başlarında kafedeki performansı , hayret verici şekilde gülünç .
Ji - Woo ( Jung - woo Ha ) , sevgilisinin tepkisine değil rol arkadaşının performansına şaşırmış olmalı .
Dahası Ki - Duk'un , filmin temel meselelerinden biri olan ruh - beden , eski - yeni ayrılığını anlatmak için birbirine bu kadar benzeyen iki kadın oyuncuyu tercih etmesi de şaşırtıcı .
Açıkçası kendi adıma ; erkeğin , ameliyatlı haliyle karşısına çıkan sevgilisini tanıyamamasını ilk başta anlayamadım .
Gelelim esaslı dokunuşlara .
Ki - duk'un hassas saptamalarından biri , erkek açısından karşısındaki kadının yüzünün değişmesinin , " onun farklı biri " olduğu yönündeki sarsılmaz inancı için yeterli olması .
Bu öyle bir inanç ki , sevdiği kadının karşısında olduğunu , ruhundan ya da aynı yatağı paylaştığı vücudundan bile anlayamıyor .
Bu da , hem erkeklerin ne denli yüzeysel hale dönüştüğünü , hem de kadınların estetik ameliyatla bambaşka biri olma gibi bir çılgınlığa hangi psikolojiyle başvurabildiğini götermesi açısından enteresan .
Dahası Zaman , hani şu hep söylenen , " kaçan kovalanır " deyişini de haklı çıkartacak cinten bir hikaye anlatıyor .
Kaçan değerleniyor , karakterler yalnız kaldıklarında normalde yapmadıklarını yapıyor , dengesizce bir yerlere ( bir ağaca ? ) çatıyor .
Filmekimi seyircisinin aylar öncesinden izleme fırsatı bulduğu 13. Kim Ki - dük filminde , yönetmenin hayranlarını mutlu edecek anlar yok değil ( bilgisayarda Boş Ev'i kurgulanırken görmek gibi ) .
Ancak ilk kez bir Ki - dük filmi izleyeceklere önce yönetmenin alameti farikası olan numaralarını sergilediği İlkbahar , Yaz , Sonbahar , Kış .
Ve İlkbahar ve Boş Ev gibi filmlerini öneriyoruz .
Artık markalaşan Ki - dük sinemasına bir şekilde başlamak önemli .
