Bir topun peşinde 11 adamın koştuğu bir spor dalı olarak algıladığım için futbola da , futbolu anlatan filmlere de önyargım sonsuz .
O yüzden hayatından içine yayıldığından , hatta hayatın prototipi olduğu nidalarına kulaklarımı tıkarım hep .
Orada kazanmak hayatta kazanmak , orada kaybetmek hayata yenilmektir .
Büyük laflar bunlar bana göre .
Aksi gibi karşıma futbolla ilgili hep bu tarz filmler çıktı .
Mahalle takımlarının dışına çıkmış bir tek film izledim o da Maradona'nın hayatını anlatan bir belgeseldi .
Onun dışında ilgilenmediğim birkaç ' önemli ' futbolcunun hayatı da yansıdı elbette beyazperdeye .
Hatta İranlı yönetmen Jafar Panahi ülke sorunlarına ek olarak bir de futbol filmi çekmişti .
' İran'da kadınsan futbol dahi izleyemezsin ' sorunsalına bir de buradan yaklaşan film elbette salt futbol filmi olamazdı .
Futbola mahalle takımı ya da küme gruplarının arka planından bakan filmler daha samimi ve başarılı .
Aşklar , yalnızlıklar , özlem ve hasretler eşlik eder bu deli tutkuya .
Serdar Akar , Dar Alanda Kısa Paslaşmalar'da futbol dünyasından küçük bir mahalleye açmıştı hikayesini , Suat Şenocak'ın hikayesi Adı Aşk Bu Eziyetin de aynı dertle yola çıkmıştı .
Kaledeki Yalnızlık da öyle !
Kaledeki Yalnızlık da bir kaybeden üzerine sonuçta .
Yalnız büyütmek zorunda kaldığı oğluyla didişen , takımındaki çok az kişiyle anlaşan ve 40 yaş itibariyle futbol yaşamının sonuna gelen beş parasız bir adamın futbol camiasında dönen oyunlara bakışını anlatıyor .
Ve dediğim gibi her futbol filmi gibi büyük laflar etmeye çalışıyor .
Erkek bakışıyla daha gerçekçi ve tutkulu bir yere oturduğuna eminim bu filmlerin .
Ama bendeki etkisi futbol dışı , bir hayat hikayesi .
O yüzden dramatize ettiği karakterleri ve hayatları bizi fazla darboğaza sokmayan bir yapıyla sunuyor .
Yani duygusal bir yoğunluk sağlıyor ama bunu fazla uzatmıyor .
Aslında film bütün dramının içine kozmik espriler koymaya çalışıyor ama kısa olduğu için etkisi çabuk geçiyor .
Sonuçta ortada kaleci olmaya kendi içinde yapılan bir eleştiri aynı zamanda bizim gözümüzde bir yüceltme var .
Her futbolcunun hayali kaleci olmak değil transfer olmak .
Film bunu bize bir kere sosyal mesaj olarak anlatıyor , gol yemek , hayattan da gol yemek , yenilmek !
Filmi çeken kişi bir oyuncu olunca da filmin değeri başka yerlere taşınıyor .
Volga Sorgu oynadığı ezik karakterlerden , arka mahallenin bıçkın delikanlısı rollerinden sıkıldığını her fırsatta tekrar ediyordu .
Aslında insan yaşadığı , algıladığı karakterlere ilham olabiliyor ya da onlardan ilham alabiliyor .
Filmin gerçekliği başroldeki Nurettin / Numan Çakır'ın eski bir kaleci olmasından da ilham alıyor , sonuçta toplara bir kaleci edasıyla atlıyor !
Her filme pozitif bir enerji katan Özlem Tekin burada Almanya'dan gelen Zenoş Teyze rolünde .
Bir an ibre kayacak eniştesiyle aralarında bir çekim olacak diye bekliyoruz ama herkes kendi dertlerine fazlasıyla eğildiği için o kısım da tuzla buz oluyor .
Sonuçta futbol dostluk timsali olarak algılanır ama yapımcıyla yönetmenin arası bir hayli açık bu filmde .
Yapımcı Mazlum Çimen ve oğlu Saki Çimen bize bu filmi özel olarak izlettirdiler ama insanın gözü yine de yönetmeni arıyor tabii .
Onu da filmin içinde birkaç saniyelik bir görüntüde bulduk .
Volga Sorgu oyunculuk misyonunu bir kenara atıyor ve film çekmeye soyunuyor .
Bir film olarak çok tatmin edici değil ama bir ilk film olarak tatmin edici .
Futbola hayatın içinden bakıyorsanız bu filme de bakabilirsiniz .
Banu Bozdemir banubozdemir@gmail.com
