Yunus Emre’nin ‘Aşk’ı arama yolculuğunun mimarı , Mevlana’nın hayatını anlatan belgeseli de yöneten isim aynı zamanda .
Filmin senarist ve yönetmeni Kürşat Kızbaz’ın ‘Yunus Emre Aşkın Sesi’ öncesinde çektiği ‘Mevlana Celaleddin - i Rumi : Aşkın Dansı’ ( 2008 ) , Mevlana’yı tanıtmak adına önemliydi elbette .
Ancak ‘belgesel sinema’ örneği yerine bakanlık desteğinin karşılığını veren zayıf bir TV belgeseli olarak kaldı hafızalarda .
Peki ya Yunus Emre ?
Biyografik değil de daha çok Yunus Emre’nin felsefesi üzerine kurulu olan Yunus Emre Aşkın Sesi , maneviyat dünyasına iz bırakan filmler arasında kendine yer bulabilir .
Yunus Emre’yi tanımak , evrenselleşen ve öncü olduğu hümanist anlayışıyla tanışmak , Yunus ile çağdaşı olan / olmayan büyük düşünürleri aynı kadraja yerleştiren Kızbaz’ın bu jestini görmek adına izlenebilir belki .
Ancak bildiğimizden öteye gitmeyen , üzerine eklemeyen bir bakış açısı hakim ne yazık ki .
Film , sıklıkla tekrarlanan zamansızlık ve mekansızlık kavramları üzerinden , Yunus’un ilahi aşk yolculuğunu sunuyor bizlere .
Buna öylesine sadık kalıyor ki , ne zaman var hissedilen ne de mekan .
Gönül isterdi ki dönemsel karmaşa , kıtlık ve iç çekişmelerle , farklı mezhep ve inançların yaygınlaşmasının izlerini de görelim , en azından hissedelim .
Yunus Emre ( Devrim Evin ) ’nin dergah dergah dolaştığı yolda Hacı Bektaş - ı Veli’den ( Ahmet Mekin ) Mevlana’ya ( Altan Erkekli ) , Tapduk Emre’den ( Bülent Emin Yarar ) Barak Baba’ya ( Burak Sergen ) kadar pek çok tarihi karakter çıkıyor karşımıza .
Önce ağırlama , sonra yolcu etme halinde kurgulanmış , kısa bölümler halinde şiirsel bir akış hakim tüm karşılaşmalarda .
Konuşan ve dinleyen birbirini anlıyor anlamasına ama izleyenin işi biraz zor .
Eğer çocuklarsa söz konusu olan , kafaları karışabilir .
Eğer dünyaya tanıtmaksa amaç , o zaman da ‘Aşk’ ve yöntemi ayrı bir tartışma konusu olabilir .
Hayatında önemli yeri olan öğreticisi Tapduk Emre , Yunus Emre’yle en fazla mesaisi olan figür .
Filmin içine girebildiğiniz yegane anlar , Bülent Emir Yarar’ın canlandırdığı Tapduk Emre’nin yer aldığı sahnelerde saklı .
Diyalogların çoğunun arayış yolunu vurgulamak için yazılmış olması hem dönemin ( filmin ) içine girmeyi zorlaştırıyor , hem de karakterleri tek boyutlu kılıyor .
İlahı aşk ile dünyevi aşkı Balım Kız ( Nilay Cafer ) arasında , içinde yaşadığı çatışma ilginç olabilirdi belki ama burada da yeterince derine inilmiyor .
Gıcır gıcır 13. yüzyıl atmosferine ve Balım Kız’ın dönem gerçekliğinden uzak abartılı makyajına hiç değinmeyelim .
Yüksek ses ve müzik , yine filmin vazgeçilmezleri .
Ama bunların dışında asıl önemli sorun , filmin tek bütünlük oluşturan noktasının finalde simgesel olarak ilk çıkış noktasına bağlanmasıyla sınırlı kalması .
Bir şiir dinletisi mi ?
Evet , belki …
Bu bir sorun olmazdı ; ‘Shakespeare in Love’da nasıl ki kafiye ve şiirsellik kaplıyorsa filmi , Yunus’un da dile gelişi sırf ‘arayış’ı uğruna kimi zaman kar üstünde , kimi zaman çorak bir bölgede ( ki dört mevsimde çekilmiş film ) , bilinen bir iki şiirinin bir iki dizesi yerine , derinlikli ve anlam dahilinde olsaydı şayet …
Tüm bunları bir kenara bırakırsak , kocaman bir isim Yunus Emre .
Halk ozanı , düşünür , eren , derviş .
En büyük tasavvuf erlerinden ve Türk edebiyatının en önemli şairlerinden olup da kulaktan kulağa , dilden dile dolaşan , kendisine ait olan / olmayan söz ve şiirleri dışında hakkında çok az şey bilinen bir isim öte yandan .
Bu açıdan baktığımızda , nihayet beyazperdede ete kemiğe büründüğünü görmek sevindirici .
Yunus Emre’nin , erenler yolculuğunun son dergah durağı Sarı Saltuk ( Altan Gördüm ) , ‘Bulmak kadar , aramak da önemlidir’ diyor .
Yunus Emre Aşkın Sesi , bizi döneme ve Yunus Emre’ye tamamen götüremeyen , henüz arama aşamasında bir film .
Twitter . com / hilalcetinder
