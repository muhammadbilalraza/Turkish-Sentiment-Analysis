Hollywood her yıl , o bembeyaz büyüyü , rengarenk ampullerle giydirilmiş bahçeli müstakil evlerin soğuk gecelerde yaydığı sıcaklığı ve bir yuvanın verdiği mutluluğun emsalsizliğini öyküleyen filmler çeker .
Ne yalan söylemeli , Noel zamanı filmlerini her daim cazip hale getirecek formülleri bulup üretmekte de üzerine yoktur .
Genel olarak , her yaş , cinsiyet ve cinsel yönelimi temsil eden karakterlerin hikayelerini paralel anlatarak , geniş bir seyirci kitlesini perdeye bağlamak yolu seçilir .
Karakterler birbirlerine bir şekilde temas ederler ya da " Mutlu Yıllar ( Love the Coopers ) " da olduğu gibi son bölümde / finalde hepsi bir araya gelir ( benzer formüller Şükran Günü ve Sevgililer Günü filmleri için de işlemektedir ) .
Özellikle Batı uygarlıkları için önemli olan bu tatil sezonunda anne babanın evinde bir araya gelmek için yola çıkan çocukların ve hısım akrabanın , farklı problemlerle boğuşurlarken , o gün karşılarına çıkan bir yabancıyla hayatlarının seyrinin değişmesi de söz konusudur .
Bu filmlerin neredeyse tamamı herkes seyredebilsin diye " PG - 13 " sınıflandırmasına göre çekilir .
Tabii aradan , bir Şükran Günü filmi olan ve Türkiye'de nedense " Yılbaşı Tatili "
Türkçe adıyla gösterilen , Jodie Foster'ın yönettiği " Home for the Holidays "
( 1995 ) gibi kolay unutmayacaklarımız da çıkmaktadır .
" Mutlu Yıllar " , " Corrina , Corrina "
( 1994 ) ve Sean Penn'e Erkek Oyuncu dalında Oscar adaylığı getiren " Benim Adım Sam "
( I Am Sam , 2001 ) adlarında iki filme imza atan Jessie Nelson yönetmenliğinde çekilmiş .
Çocuklar , ergenler ve ' anlatıcımız - köpeğimiz ' iri güzellik Rags dışında , güçlü bir düzine oyuncunun ' döktürdüğü ' bir aile buluşması öyküsü .
Karakterler , sofraya , o enfes yemeklerin başına oturana kadar geçen o günkü ilişkiler / diyaloglar trafiğinde , başlarına gelenlerle birlikte geçmişten çıkagelen anlarla yaşamlarına göz atma fırsatları yakalarlar .
Bu tür bir komedi filmine gittiğinizde , zaten bilirsiniz ki , final sürpriz değildir : Bir Frank Capra iyimserliği sarar hücrelerinizi .
Bazen çok uzaklarda aradığınız mutluluğun hemen yanı başınızda olduğunu fark edersiniz .
Kulağa klişe mi geliyor ?
Ya da Ortadoğu coğrafyasında yaşayan bireyler olarak , Pittsburgh'un masalsı atmosferi çok mu ulaşılmaz ?
Eğer ' çıplak gözle ' bakarsanız , bu insanların sorunlarının , aslında , sizin yaşadıklarınızla ne kadar da benzer olduğunu fark edebilirsiniz .
Sıralayalım : Yaşlı bir adamsınız .
Sıradan akışınıza genç bir garson kız  tarafından her gün  armağan edilen bir tebessüm ve kısa bir muhabbetin değerini sizden başka kim bilebilir ?
Kırklarında , bekar , çocuk özlemiyle yanıp tutuşan bir kadının karakola götürülürken iç dünyasını deştiği polis memuruyla etkileşimi , günlük hayatta ' rol yapan ' birçoğumuzu ilgilendirecek , eminim .
Üç çocuklu , karısından ayrılmış bir baba olarak iş aramanın zorlukları , dünyanın her yerinde yaklaşık aynı sıkıntıları yüklemiyor mu omuzlara ?
Evi her ziyaretinizde , özel hayatınızı sorgulayan annenizin o yüz ifadesinden bıkmadınız mı ?
40 yıldır birlikte aynı yastığa baş koysanız da , bir gün gelip , hayat arkadaşınıza karşı yabancı gibi hissetmediniz mi hiç ?
Sonuç olarak , " Mutlu Yıllar " da kendinizi görebilirsiniz .
Ayrıca , Bob Dylan parçalarına da yer veren müzik seçimlerini seveceğinizi düşünüyorum .
