Bazı filmler vardır muhakkak hayat bulması , seyirci ile buluşması ve içeriğince mutlu ya da mutsuz kılması gereken .
Bazı filmler de vardır , olmasa da olacak , lakin maddi kaygılar ile her şekilde vizyonda kendine bir şans bulan ve hatta sağlam gişeler elde eden .
Malum , her malın bir de alıcısı vardır .
Tüm bunların haricinde bir de olmaması gereken ( evet , belki fazlaca haşin bir tabir ) projeler , film gibi görünen ancak o olmayı bırakın başarmayı , kıyısından dahi geçemeyenler vardır .
Bu hafta itibariyle vizyona giren Karayel Poyraz adlı yapım ise çok acıdır ki bunlardan bir tanesi .
Bundan yaklaşık 2 yıl önce yola çıkan ve bir türlü vizyon şansı bulmayan “Karadeniz” ruhlu Karayel Poyraz , kendi deyimiyle de bir Samsun kenti filmi .
Hikayenin tamamı bu şehirde geçerken , birbirinden farklı ve ilgi “çekemeyen” tiplemeler senaryo gereği oradan oraya koşturmaya gayret ediyor , ortaya da gerçek anlamda bir şey çıkamıyor .
Bunun en büyük sebebi ise Karayel Poyraz projesinin bir sinema filminden öte , daha çok bir tür TV filmiymişcesine ele alınması .
Bir başka deyişle karşımızda çok özel sebepler bulunmadıkça sevilemeyecek , gerçek bir beyazperde işi “olmayan” ya da “olamayan”  bir çalışma duruyor .
Filmin başındaki isim , ünlü Yeşilçam ustası , aktör Kadir İnanır’ın kendine fiziken de bir hayli benzeyen yeğeni Levent İnanır .
Kendisini oyuncu olarak geçtiğimiz yıl Şipşak Anadolu adlı bir başka “olamamış” yapımda , belediye başkanı rolüyle izlemiştik .
İnanır’ın yönetmenlik konusundaki yetkinliği ise maalesef oyunculuğu yanında bir hayli sönük kalıyor .
Kabul edilmesi güç bir anlayış , belki maddi yetersizlikler nedeniyle yerlerde sürünen bir teknik içerik ve en üzücüsü de sinema olgusunun bir parçası olmak istemeyen hikayesi .
Karayel Poyraz filminin köklerinde bir müzik aşkı yatıyor .
Bir grup , iki sıkı dost ve bir süre sonra yaşanan mecburi ayrılıkla beden bulan “zıt fikir anlayışı” .
Bir tarafta hayatını idame ettirebilmek için istese de istemese de para diyerek , tabir - i caiz ise piyasa müziğini tercih etmek , öte tarafta da müziğin varlığına ihanet etmemek için inandığı türün peşinden koşan bir bakış .
Bu iki mantıklı ancak zıt kutup , bir noktada çakışıyor , bir anda kendilerini bir başkası için birbirlerine destek olurken de buluyorlar .
Neticede dostluk ve arkadaşlık her şeyden önce gelir , farklılıklar öyle ya da böyle geride bırakılır . ama gerçekten öyle mi ?
Levent İnanır’ın yönetmenliğindeki Karayel Poyraz filmi ne yazık ki bunu soruyor , sormaya gayret ediyor ancak yeterli cevabı veremiyor .
Bunun çevresinde dolanıp duran ancak bir türlü hedefi vuramayan bir çalışmayla karşı karşıya kalıyoruz .
Hatta Yeşilçam’ın ve TV’lerin ünlü emektarlarından bazıları da kadroda oyunculuk açısından döktürse de , başrollerdeki isimlerin “haklı” etkinsizliği her şeyi baltalıyor .
Haklı diyoruz , zira senaryonun sunduğu detaylar ortaya doğru düzgün ve derinlikli karakterler çıkartamıyor , genç oyuncular da elinden geleni yapıyor .
Kıssadan hisse , Karayel Poyraz belki iyi niyetle ve farklı amaçlarla kameraya alınmış ancak yolun sonunda hiç beklenmedik sonuçlarla serüveni noktalamış .
Hem de oldukça sıkıcı bir macerayı !
burcinaygun@gmail.com
