Netflix’in yeni gerilim filmi Things Heard & sene ( Her Şey Yok Olur ) , prömiyerini yaptı ve kısa sürede Netflix’in en çok izlenenler listesine de girmeyi başardı .  Shari Springer Berman ve Robert Pulcini’nin yönettiği filmin başrolünde ise yakın zamanda Oscar adaylığı elde eden Amanda Seyfried yer alıyor .
Seyfired dışında ana kadroda James Norton ,  Ana Sophia Heger ve usta oyuncu F .
Murray Abraham boy gösteriyor .
İş gereği yeni eve ve kasabaya taşınan bir ailenin yaşadıklarının konu edildiği filmde parçalanan bir aile , sırlar , yalanlar üzerine kurulan hayatlar ve beklenmedik misafirler izleyiciyi karşılıyor .
Film , kağıt üzerinde klişe bir hikayeyle yolculuğuna başlıyor ve bunu değiştirmek için de pek bir şey yaptığını söylemek güç .
Claire Ailesi büyük bir umutla yeni evlerine taşınır .
İlk izlenim , hayatlarına bir değişiklik kazandırmak olduğudur .
Yerel bir üniversitenin eğitimci kadrosuna giren George , hırslı ve kariyerine odaklanan ama evliliğini sadece bir rutin ihtiyacı olarak gören , flörtöz bir karakterdir .
Karısı Catherine , yeni hayatına alışmaya çalışan , evliliğinden sıkılmış ve bu değişimin işe yaraması umudu taşıyan bir kadındır .
Çocuklarıyla birlikte bu yeni hayata başlayan çift ev hakkında konuşulan dedikodularla klişe bir senaryonun ilk adımlarını oluşturur .
Bu noktada film hemen her hamlesini tahmin etmenin kolay olduğu bir hikayeye dönüşür .
Aklınıza bu başlangıca sahip olan filmlerin birçoğunu getirdiğinizde en çok kullanılan adımlar bu filmde de karşımıza çıkıyor .
Yeni hayatın eskisinden daha kabus günleri getirmesi , adamın iş yerinde sorunlar yaşaması ve işsiz kalma tehlikesi , kadının komuşlarıyla gergin tanışmalar yaşaması , ev hakkındaki hikayelerin korkutucu bir hal alması ve olmazsa olmazımız ruhlar alemi .
Fakat bu sefer kararsız ve manevralarda gittikçe komikleşen bir anlatım var .
Ruhlar aleminin senaryoya dahli biraz enteresan .
Toplasan 10 dakikayı geçmeyecek bir yeri var .
Ruh çağırma sahnesi oldukça komik , ruhlarla birlikte , Emanuel Swedenborg kitapları üzerinden kurulan bağlantılar oldukça zayıf , hatta zorlama .
Finale giden yolda , elde edinmek istenen bir final karesi için yapılan tercihler ise son derece kötü .
İlk dakikalarda yine bu türün klişeleri olan eşyaların hareket etmesi ya da duyulan sesler de sanki sadece olması gerekiyor da o sebeple eklenmiş gibi yapay .
Perili ev filmlerinin basit bir TV versiyonunu izliyormuş gibi hissettiren iki saatlik bir süre .
Oysa ki , yakın zamanda “The Nest” filminde gördüğümüz üzere bu klişelerden kurtulup çiftin yaşadıklarına ve yeni hayatın getirdiklerine kafa yorduran bir film tercih edilse ortaya çok daha iyi bir sonuç çıkabilirmiş .
Zira , filmin nispeten izlettiren ve keyif veren anları bu olayların yaşandığı sahnelere denk düşüyor .
Bütün bunların sonunda , bir suç silsilesine dönüşen son yarım saat ise filmi daha da vasat bir hale sokuyor .
İnandırıclık bir yana , şaşırtıcı derecede amatörce ve zayıf .
Yani , karşımızda perili ev hikayesini de , aile içi psikolojik ve fiziki şiddeti de hiçbir şekilde anlatamayan bir film ortaya çıkmış .
Peki hiç mi iyi bir yanı yok diye bir sorunun cevabı ne olur ?
Bu sıralar formda olduğunu David Fincher’ın Mank filmindeki performansı ve Oscar adaylığıyla da bize gösteren Seyfried yine filmi izlenesi kılan en önemli unsur .
Süresi az olsa da usta aktör F. Murray Abraham da yine sevindiren bir performansla filmde yer alıyor .
Bunun dışında , suçlu zevk olarak bu tür filmleri seven , perili / hayaletli ev filmlerinin bulunduğu atmosferi her şartta arayanlar belki biraz keyif alabilir .
Zira , tamamen olumlu yorum yapma ihtimali olan ender şeylerden biri 1800’lerden kalma ev , evin atmosferi ve dolayısıyla sanat yönetiminin iyi olması .
Tabii bu iyilik vasat bir film üzerinden bakıldığında görece bir iyilik .
Her şeyi yüksek profilli olan bir film için yine kabul edilebilir bir seviyede değil .
Yukarıda bahsettiğim üzere , film sadece çiftin yaşadıklarına odaklansa ve diğer insanlarla kurdukları ilişkiler üzerinden bir anlatı kursa başarılı olabilirmiş hissini veriyor .
Bu kararsızlık ya da soğukluk seyirci için konsatrasyonu kötü yönde etkileyen bir tercih .
İzleyici biraz gerilecekken ve o yola girerken uzun bir süre gerilim unsurları karşısına çıkmıyor .
Yaşananlar üzerinden , hayata dair bir şeyler yakalayıp karakterlerle empati oluşturmaya başladığında ise komik bir şekilde spiritüel sahneler ortaya çıkıyor ve bu kez , dramatik yönden seyirciyi yakalama fırsatı ortadan kalkıyor .
Son tahlilde , ortaya vasat , TV filminden hallice bir yapım çıkmış oluyor .
