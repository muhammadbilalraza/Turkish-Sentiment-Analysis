Woody Allen'ın " Maç Sayısı " ile başlayıp , " Cassandra'nın Rüyası " ile hız kazanan suç serisi üzerimizde öyle garip bir etki yarattı ki , karşımıza çıkan her yeni Woody Allen filminden şok edici bir hamle bekler hale geldik .
" Maç Sayısı " nda sınıf atlama hırsının nasıl sarsıcı bir cinayet olayına sebep olduğunu anlatan , " Cassandra'nın Rüyası " nda ise aynı arzuyu yine bir cinayet olayıyla birleştiren Allen'ın " Barselona Barselona " da yeni bir hınzırlık yapması kaçınılmaz görünüyordu .
Çünkü " Maç Sayısı " ve " Cassandra'nın Rüyası " nine bol entrikalı ve gerilim dolu gidişatları , bizleri yeni bir şok dalgasına çoktan hazırlamıştı .
Vicky ve Cristina adlı iki genç Amerikalının Barselona'da geçirdikleri yaz tatilini konu alan " Barselona Barselona " karşımıza işte bu beklentilerle çıktı .
Konusuna bakıldığında herhangi bir şiddet olayına yatkın olmadığı izlenimini yaratsa da , bu film de eninde sonunda Woody Allen'ın keskin zekası ve engin tecrübesi ile örülmüştü .
Bu nedenle de , eğer filmin başlangıcında bir silah görürsek , nihayetinde o silahın patlayacağından kesinlikle emindik .
Peki o mermi kimi vuracaktı ?
Üzerimize yayılan şiddet dalgasının kurbanı bu kez kim olacaktı ?
" Barselona Barselona " gidişatı boyunca izleyenlerin kafasını bu tip sorularla kurcalayan bir yapım .
Peşlerine takıldığımız dört karakterin tanrısal güzelliklerine , açık bir Gaudi sergisi olarak tanıtılan Barselona şehrinin büyüleyiciliğine , anlattığı hikayenin hedonist ve bir o kadar fantastik yapısına rağmen yeni Woody Allen filmini huzur ve huşu içinde izlemek bana kalırsa imkansız .
Bu durumun önde gelen sebeplerinden biri de hikayede sürekli olarak şiddet ve felaket getiren bir karakter olarak tanıtılan Maria Elena .
Filmde karşımıza , Javier Bardem tarafından canlandırılan Juan Antonio'nun eski karısı olarak çıkan Maria Elena , öyküye dahil olur olmaz gerilim ve şiddet getireceğine inandığımız bir karakter .
Juan Antonio'yu bıçakladığını öne süren dedikodular sebebiyle , bizi yokluğunda bile tedirgin eden Maria Elena'nın üzerimizde yarattığı etkinin böylesine güçlü olmasının en büyük sebebi ise Penélope Cruz .
Bir yanıyla baştan çıkarıcı bir kadınsılığa , diğer yanıyla şeytani bir erkeksiliğe bürünen Penélope Cruz'un çalkantılı performansı izleyenleri büyüleyecek düzeyde .
Daha önce hiçbir Woody Allen filminde yer almamasına rağmen yönetmenin kendine özgü diliyle gözlere şenlik bir uyum tutturan Cruz , başlı başına " Barselona Barselona " nine gergin atmosferini besleyen en ' tetikleyici ' unsur .
Diğer yandan , Woody Allen'ın canlı tonlar , parlak renkler ve güneş ışığının güçlü etkileriyle süslediği ' pürüzsüz ' kadrajlarının , Maria Elena'nın yarattığı bu gerilim dalgasını şaşırtıcı bir biçimde beslediğini söylemek de mümkün .
Çünkü Allen'ın yarattığı kusursuzluk ister istemez öyküye Mike Leigh filmlerini hatırlatan tehlikeli bir naifliğin hakim olmasına olanak tanımakta .
Maria Elena ve Juan Antonio'nun tutkuyla şiddeti aynı potada kotaran baş döndürücü tartışmaları ise Woody Allen'ın esprili diyalogları sayesinde bu tehlikeli naifliği körükleyen bir karaktere kavuşmakta .
Böylelikle , imza attığı bu kendine has atmosferde , bir yandan fantastik bir haz ortamı sunun bir yandan da bu ortamın yerini her an şiddete ve karmaşaya bırakabileceğini vurgulayan Allen , hem duygusal hem de görsel açından son derece dinamik bir anlatım tutturmakta .
Bahsettiğimiz bu dinamik anlatım biçiminin Woody Allen'ın eleştirel tavrını ortaya çıkarmak için sağlam bir zemin hazırladığını belirtmekte de fayda var .
Allen , hemen hemen her filminde olduğu gibi yeni filminde de izleyiciler ile interaktif bir bağ kurmaktan ve bu bağ aracılığıyla seyredenlerin akıllarında soru işaretleri oluşturmaktan yana .
Dolayısıyla " Barselona Barselona , " dinamik ritmi ve tedirgin atmosferiyle yönetmenin bizlere kişisel endişelerimizi ve korkularımızı sorgulatmak için hazırladığı bir oyun belki de .
Çünkü film süresince ' medeni ' karakterleri riske atacağına inandığımız her öğe nihayetinde bizlere önyargılarımızı , hayat tercihlerimizi ve önceliklerimizi yeniden yapılandırmamızı öğütleyen bir işaret görevi üstleniyor .
Böylelikle , Woody Allen yeni filminde de , küçük hınzırlıklar yardımıyla , izleyicilerine bambaşka bir bakış açısının kapılarını açmayı başarıyor .
" Cassandra'nın Rüyası " nine eleştiri yazısında da belirttiğim gibi , son filmlerinde Woody Allen her ne kadar sadece kamera arkasında kalmayı tercih etse de seyredenlere filmin bir parçası olduğunu her zaman hissettiriyor .
Son derece ruhani ve sezgisel bir deneyimin sonucunda hissedilen bu durum , bir noktada Woody Allen'ın görünmez bir biçimde ekrandaki yerini alıp , hınzırca göz kırptığını duyumsamanıza yol açıyor .
" Barselona Barselona " da son sahnesinde izleyenlere aynı ruhani süreci vaat eden bir film .
Yeni dönem Woody Allen filmlerinin en şok edici , en sarsıcı ve en güzel yanı da bu belki de .
