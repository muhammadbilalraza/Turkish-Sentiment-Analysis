Addams Ailesi için olabilecek en iyi tarih Cadılar Bayramı sezonunda Amerika’da vizyona giren “Addams Ailesi 2” bu hafta bize de ulaştı .  1930’lardan beri kültleşen , en sıra dışı ailelerden Addams Ailesi yolculuğuna animasyon serisinin ikinci filmiyle devam ediyor .
1938’de karikatürist Charles Addams’ın kendi soyadını vererek yarattığı Addams Ailesi , 60’larda canavarvari karakterlerin Amerikan televizyon kültüründe yer almaya başlamasıyla daha görünürlük kazandı .
1964’te sitcom’u , 1968’de animasyon uyarlaması , filmleri , başka bir dizisi derken 2019’da Addams Ailesi’nin günümüz animasyon dilinde ilk filmi çıkmıştı .

İkinci film de ilk filmin yönetmenlerinin elinde yoğruluyor .  Greg Tiernan ve Conrad Vernon ikilisinin yetişkinler için olan animasyon filmi Sausage parti , esprili ve biraz da arsız senaryosu , karakterleri ve animasyon dünyasıyla gönülleri fethetmişti .
Fakat ilkinin devamı niteliğindeki film , on yıllardır popüler kültürün önemli bir parçası olan Addams Ailesi için yapılınca biraz daha özeni hak ettiği kanısındayım .  

Başka bir hikayede kolaylıkla kötü karakter diye adlandırabileceğimiz aristokratik Addams Ailesi karakterleri temelde , içimizi ürperten bir dünya vizyonunun esprili ve sempatik bakış açısıyla çekici .
Tüm yeni tekniklere rağmen Addams’ların görsel stilinde orijinaline sadık kalınsa da öykü ortalama animasyonlardan farklılaşmayan , parlak ama etkilemeyen bir dünya içerisinde vücut buluyor .  

Addams Ailesi’nin kızları Wednesday , ailesi ile bağının güçlü olmadığını hissediyordur .
Aile bağlarını kuvvetlendirmek isteyen Morticia ve Gomez kendi tarzlarına uygun , perili bir karavanla büyük Amerika turuna çıkmaya karar verirler . Wednesday , Pugsley , Fester Amca , tüyden ibaret kuzenleri It ve Frankestein benzeri yardımcıları Lurch yol boyunca çeşitli maceralar yaşarlar ve dahası kendilerini ve birbirlerini daha iyi anlarlar .  

Çatışmasını aile ilişkileri ve çılgın bilimadamı Cyrus Strange’in Wednesday’i kendi öz babası olduğuna dair ikna etmesi üzerine kuran film ne esprileri , ne macera dozu ile çok çok eğlenceli bir izleme deneyimi sunamıyor .
Filmden çıktığımda Lurch’un şarkı performansı dışında ( ki o sahne yüzleri güldürdü ) aklımda bir şey kalmayıp , yetişkin izleyiciyi de hesaba katarak oluşturulmuş Carrie filminden beslenen sahneler dahi etkileyici değil .
Mevzu Addams Ailesi olunca , çocuk / yetişkin herkes için farklılaşan bir yapım bekleme hakkımızı saklı tutuyorum : )  

Filmin seslendirme kadrosu yıldızlar geçidi olup Charlize Theron , Oscar Isaac , Chloe Grace Moretz , Snoop Dogg gibi isimler kadroda yer alıyor . Çocuklar için Türkçe seslendirme başarılı olsa da orijinal seslendirmeyle izleyebilmeyi şahsi olarak isterdim elbet .  

Addams Ailesi severleri çok da mutlu edeceğini sanmadığım film , parlak dünyası ile çocuklar için keyifli bir sinema aktivitesi olabilir .
