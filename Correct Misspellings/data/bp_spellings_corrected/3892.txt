‘Önce ateş vardı Ölümsüzlük Dağı'nda , Nemrut'ta Tanrılar'ın katında ateşe kutsandı önce her şey , tüm varoluş .
Bedenin o kutsal diliyle ateşe banılıp güneşe sunuldu .
Doğunun ve batının ilk kucaklaştığı yerde dünyadaki ilk Barış Anıtı'nda , Ateş Dağı'nda , Anadolu bir Prometius ateşi ulaştırdı insanlara .
Işık ırmakları gibi aktılar yeryüzüne , çoğaldılar .
Hayat oldular . '
 Anadolu Ateşi'nden alıntı
İlk adı sultan of the Dance'ti ve biz ilk olarak bu dev projenin adını gazetelerdeki ‘dansçı aranıyor ' ilanlarıyla duyduk .
Bu ilanların üzerinden 1.5 yıl geçti ve 2001 yılının Mayıs ayında Mustafa Erdoğan'ın sanat yönetmenliğini yaptığı bu proje sahnelerde hayat buldu .
85'ten fazla ülkede 30 milyon insanın izlediği ve ardından Troya gibi başka şovları doğuran Anadolu Ateşi , bu hafta 3D teknolojisiyle beyazperdede seyirci karşısına çıkıyor .
Öncelikle , canlı performans ile bir ekran içerisinde yansıtılan performansı izleme deneyimi arasında büyük farklılıklar olduğunu göz önünde bulundurmak gerekir .
Canlı performansta sanatçının enerjisini , coşkusunu birebir hissedebilirken , beyaz ekrana yansıtılan performansta , aylarca emek verilerek işlenmiş çekimlerle performansın en iyi hallerini izleyebilme ve sahnenin içerisinde adeta dolaşabilme imkanı bulursunuz .
Üstelik 3D teknolojisi kullanılmış bir çalışma ‘sahne içerisinde olma ' deneyimini en iyi haliyle bizlere sunuyor .
Ekranı iki boyuttan çıkaran bu teknoloji , bu filmde iyi bir örnek olarak karşımıza çıkıyor .
Fakat filmin animasyon eklenen bölümleri için aynı şeyi söylemek mümkün değil .
Canlı performansta izleyemeyeceğimiz efektler filmde yer alıyor yalnız oldukça amatörce .
PlayStation'dan bir oyun sahnesi tadıyla açılan film , Selena dizisi tadındaki efektleriyle etkileyiciliğini yitiriyor .
Anadolu Ateşi'ni canlı izledikten sonra dansçı kimliğimle bu şov üzerine yorumlar yazmayı çok istemiştim ve bugün bu imkanı hazır bulmuşken bir iki kelam etmeden geçemeyeceğim .
Anadolu Ateşi'nin , dansçıların uyumu , koreografisi , kostümleri , müzikleri ve hikayesiyle oldukça etkileyici bir proje olduğu su götürmez bir gerçekken , estetik anlamda eksik kaldığı yönler bulunuyor .
Anadolu Ateşi halk dansı , modern dans , bale gibi farklı disiplinleri bir araya getiren bir şov olmasıyla - ve kendi kültürümüzü işin içine katabilme artısıyla - hem ülkemizde hem de dünyada büyük ilgi topladı .
Dansçılar arasında müthiş bir uyum varken estetik ve etkileyicilik anlamında da birkaç dansçının şovu götürdüğü ortada .
Halk dansları kökeninden gelen Barış Akarsu mimikleri ve estetiğiyle izleyiciyi büyüleyip enerjisi adeta kendi fiziksel sınırlarını aşarken , kötülüğü simgeleyen kadın ve erkek karakterler , Kafkas dansçıları ve Efe karakteri estetik olgusunu sonuna kadar yansıtıyor .
Yalnız bu şovun bir halk dansından öte olduğunu düşünürsek , figürleri sergilerken ve uyumu korurken estetiği de göz önünde tutulması gerektiğini düşünüyorum .
Hız dersek , İrlanda kökenli tap dans grupları uyum ve estetiği birleştirme konusunda örnek teşkil edebilir .
Anadolu Ateşi [ 3D ] temelde , Ağustos 2011'de Aspendos'ta yapılan gösterinin işlenmesiyle ortaya çıkmış bir çalışma .
Filmi izlerken aynı zamanda sahne aralarında izleyicinin coşkusunu da izliyoruz .
Bu filmin pazarlama iletişimini ben yapsaydım , filmin tanıtımı için daha etkileyici çalışmalar yapmaya giderdim .
Örneğin , filmin çıkış öncesinde bir izleyici grubuna filmi izlettirir ve filmde seyircilerin gözüktüğü yerler yerine kamerayı sinema salonundaki seyirciye çevirerek kendilerinin coşkularını yansıtırdım ve bunu dijital dünyada paylaşırdım .
Çünkü canlı performansı izlerken izleyici de kendini şovun içine 1. dereceden katıp onları alkışlayabiliyor , onlar için tezahürat yapabiliyor .
Sinema salonlarının halka ilk açıldığı zamanlardaki ruhumuz bugün kalmadığı için , bir performansı izlerken bile , alkışlamak istesek dahi , kendimizi engelliyoruz .
Böyle bir pazarlama çalışması izleyici için itici güç oluşturabilirdi kanısındayım .
Çünkü Anadolu Ateşi'ni sahnede izlemiş biri olarak kendi adıma konuşursam , bu noktada şov ile izleyici arasına mesafe giriyor .
Sonuç olarak , Pina 3D filminde olduğu gibi , farklı mekanları kullanmayıp sadece bir sahne üzerindeki bir çalışma da olsa sahnenin içerisindeymiş hissini yaşamak , hele ki bahsettiğimiz Anadolu Ateşi gibi dev bir projeyse , oldukça güzel bir deneyim yaşatıyor .
twitter : Fundasuo
