Korku ve gerilim sinemasının ilginç bir örneği ile daha karşı karşıyayız .
Daha önce benzeri temaları işleyen ancak olaya neredeyse hiç bu açıdan bakmayan , olabildiğine orijinal bir fikre sahip Geçmişin Laneti , türün aşıkları için heybesinde ilginç numaralar taşıyor .
Filmin yönetmen koltuğunda daha önce Testere 6 ve Testere 7 ile karışık eleştiriler alan , enteresan bir deneme olarak görülen Jessabelle’in kamera arkasındaki ismi , Kevin Greutert var .
Kendisi Lucas Sussman’in şaşırtıcı fikirlere sahip hikayesinde gerçekte ne kadar başarılı olabilmiş ?
Olaylar zinciri bu kez ilginç bir mekanda geçiyor .
Ellerinde ne var , ne yoksa satan ve hayallerinin peşinden koşup bir üzüm bağı sahibine dönüşen sevimli karı ve koca , genellikle talihsiz ve verimsiz olarak tanınan bu alandan şarapları ile hayatlarını kazanmayı hedefliyor .
Henüz taze hamile olan ve bundan yaklaşık olarak 1 yıl önce ürkütücü bir kazadan sağ kurtulan Evely , işin ağır yükünü çeken ve anlayışlı , sevgi dolu bir eş figürü ile karşımıza çıkan David .
Üzüm bağının olduğu geniş bir müstakil eve taşınan Evely ile David her şeyin iyi gideceğini ümit ederlerken , karnı burnunda olan kadın garip imgeler , korkutucu hayaller görmeye başlar .
Herkes durumun hamilelik ve coşan hormonları olduğunu söylerken , Evely’nin fikri tamamen zıt yöndedir .
Kendi kendine dik duran ya da hareket eden objeler , eski havuzdan fırlayan bir “şey” , birden patlayan camlar ve bitmek bilmeyen sesler .
Bu süreçte ona destek olan genç doktor ve kendisi gibi hamile olan Said sayesinde bir parça da olsa toparlanan kadın aslında her şeyin asla tahmin edilemez bir sürpriz etrafında şekillendiğinden habersizdir .
Oyunculuklar açısından Evely’i canlandıran ve Arrested Development gibi epik - komik dizilerde de rol almış Isla Fisher ortalama bir performans sunarken , kocası David olarak karşımıza çıkan isim Anson Mount senaryonun sunabildiğince çabalıyor .
Geçmişin Laneti filminin sürprizli ismi ise Big Bang Theory adlı TV serisiyle epey ünlenen Jim Parsons .
Kendisi kısa ancak etkili oyunculuğu ile doktorumuz olarak bizleri selamlamış .
Son olarak kadronun parlayan ismi , yetenekli olduğunu rahatlıkla ispatlayan Said karakterine can veren Gillian Jacobs !
Geçmişin Laneti filmi açık konuşmak gerekirse oldukça virajlı bir patikada yol alıyor .
Olabildiğine şık ve bir o kadar ilgi uyandırıcı bir intro ile merhaba diyen film , ilk yarım saatinde vitesi düşürüyor , ufak tefek ( ama bazıları gerçekten çok etkili ) şok seansı ile yola devam ediyor .
Yapımın asıl gücü ise köklerinde , ortalamanın biraz üstündeki senaryonun sürprizli kısmında .
Sıradan bir hayalet ya da kötü ruh teması beklerken , özellikle de son 25 dakikalık son kısımda bolca şaşırıyor , bu ilginç fikre saygı duyuyoruz .
Her şeyin çözüme ulaştığı , gerilimin had safhaya yükseldiği bu anlar gerçekten de değerli !
Sırf bu sebepten bile hikayeyi takip etmek isteyebilirsiniz .
Geçmişin Laneti aslında farklı bir ekiple gerçek bir korku klasiği olabilecek , denenmemiş diyebileceğimiz şık bir fikre köklerini salmış farklı bir yapım .
Türün meraklılarını tatmin edeceği kesin olan proje şayet daha ciddi şekilde ele alınsa ve üzerinde bir parça daha çalışılsaymış , kesinlikle bambaşka bir forma bürünebilirmiş .
Her türlü eksik ve hatasına rağmen Geçmişin Laneti filmi seyri keyifli , şaşırtıcı hikayesiyle ilgiyi üstünde tutmayı başaran bir çalışma . burcinaygun@gmail.com
