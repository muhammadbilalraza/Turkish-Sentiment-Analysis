Evet , " ruh eşi " diye bir şey var , kabul ediyoruz .
Kimisi ruh eşini bulur , kimisi uydurur .
Işık Elçi ve R. Şanal ruh eşi olduklarını düşündükleri için birlikte yazdıkları Eşruhumun Eşzamanı adlı kitabı filme çekmeye karar vermişler .
Işık Elçi yazmış , R. Şanal'da çekmiş .
Öncelikle filmin spiritüel iddiası için epey çaba sarfedildiğini ekleyelim .
Tabii ki bu konuda çok film izledik ama bu filmi izlerken , insanların birbirine geçen enerjileri konusunda zorlama bir hal hissettim .
Kuantum benim ve etrafımdaki birçok insanın uzağında bir konu olduğu için biz birbirimize ‘dur ben sana geriye dönük hipnoz yapayım ' ya da durup dururken ‘ben senin evleneceğin kişiyi biliyorum ' demiyoruz .
İki insanın arasındaki enerjiyi cayır cayır yanan alev yumağı olarak görmüyoruz mesela .
Aslında bu film içgüdülerin kesin vurgulu hali .
Kaderci bir bakış açısı içeriyor ama bunu insanların kendilerine bırakarak aynı zamanda bu tanımdan sıyrılıyor .
Ve kendisine ‘ilk yerli kuantum ' filmi olma gibi bir özellik atfediyor .
Kitapları çok sattığından beri bu tarz filmlerle haşır neşiriz .
Ne @# ! * Biliyoruz Ki ! ( What the Bleep do we Know ! ) bu anlamda karışık ama en azından kuantum olayına açıklık getirmeye çalışan bir filmdi .
Yarı kurmaca yarı belgesel filmde olayın kahramanı Amanda gibi görünse de aslında araştırmacılar , doğaüstü olan kişiler ve araştırmacılar da işin içindeydi .
Eş Ruhumun Eş Zamanı bu anlamda yalandan bir kafa karışıklığı atıyor ortaya .
Kadının varoluşsal bir problemi yok zaten , adamınki ise kadından sakladığı oğlu ve birazcık da üretim kabızlığı .
Bir başka örnek , Bay Hiçkimse ( Mr . Nobody ) ise paralel evrenler arasında ve her verdiğimiz kararın kaderimizde yarattığı etki konusunda diyalogları , anlatımı ve örneklemeleri konusunda gayet ilginç bir filmdi .
Şimdi ilk yerli kuantum filmi olma iddiasındaki Eşruhumun Eşzamanı'nı bu tür örneklerle kıyaslayınca hiçbir benzerlik kuramadığımız gibi , eli yüzü düzgün bir senaryodan da bahsedemiyoruz .
Işıl ve Şanal arasında zaten filizlenecek olan bir aşk var ve biz bunu biliyoruz .
Sadece yöntemi bilmiyoruz .
Filmin bize göstermesi gereken şey sadece bu .
Ama film bize bunu da gösteremeyince , filme ilişkin en ufak beklentiniz de uçup gidiyor elinizden .
Filmin kaderci olduğunu söylemiştim , hatta sıkı kaderci .
Ama bunu kabul etmiyor , kaderi kişilerin hayattan beklentisi haline sokuyor .
Ama zaten her şey belli , Işık ve Şanal birbirinin eş ruhu !
Filmin şöyle de garip bir anlatımı var : Bize ilk baştan yeşil ışığı yakıyor bunlar eş ruh diye , ama birlikteliklerini zorlaştırıcı hale getiriyor .
Araya da iki tane gizemli sahne , elektriklenme , seans , tahminler atınca al sana kuantum felsefesi ve filmi !
Bir de madem karakterler  bu kadar mistik ve inançlılar , neden kadın annesini düşünsel olarak bu kadar itiyor ?
Adam neden evleneceği kadına önceki hayatından ve çocuğundan bahsetmiyor ?
Neden ortada bir şey yokken bu kadar gizemli hale sokmaya çalışıyorlar filmi ?
Sonuçta kamera bazı anlarda güzel açılar , mekanlar yakalamış , ama genelde yakın çekimlerle ve yüze odaklı kadrajlarla tam bir dizi atmosferi yakalanıyor .
O yüzden dizi izlemeye yatkın bünyelere farklı ve iyi gelebilir !
İnsanların bu konulara olan düşkünlüğü de epey fazla .
Ama " eş ruh " konusu ancak bu kadar sığ anlatılabilirdi .
Keşke sorular , gizemler , anlatım ve deneyimler konusunda ilk yerli kuantum filmi olma özelliği yakalayabilseydi .
Ben sonu belli olan ve bunu da düzgün hikayelendirmeyi başaramayan bir film izledim sadece . ( banubozdemir@gmail.com )
