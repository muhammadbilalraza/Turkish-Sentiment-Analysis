Şu sıralar İngiltere’nin “Yabancı Dilde En İyi Film Oscar”ı aday adayı olmasıyla manşet olan Uzun Yol ile ilk hemhal oluşumuz 50. Antalya Altın Portakal –sansürsüz
- Film Festivali’ne denk gelmişti .
Filmi izleyen salonun büyük bir şaşkınlığa kapılması ise sadece birkaç saniye alacaktı .
Zira filmin adı açılış jeneriğinde “Uzun Yol” yerine “Ozun Yol” olarak yazılmıştı .
Bu da yetmemiş bazı sahneler lineer zaman algısını bükecek şekilde , ‘yanlış’ kurgulanmıştı .
Bu korkunç aceleci ve basbayağı bitmemiş ‘kurgu’nun mahsulünü o dönem ciddiye almak dahi zordu .
Dolayısıyla Uzun Yol , uzun bir süre entelektüel sinema sohbetlerinin öznesi olmak yerine bir şaka malzemesi olarak kaldı .
Ta ki BAFTA , İngilizce dilinde çekilmemiş ancak İngilizce olan bir film olarak Uzun Yol’u Oscar adayı olarak seçinceye değin .
Filmin yönetmeni Nihat Seven , filmin Antalya’daki kurgusunun henüz bitmemiş olduğunu ve perdede kurgudaki yanlışlıklara tanık olunca kendilerinin de en az seyirci kadar şoke olduklarını dile getirirken malumun ilanını yapıyor aslında .
Zira jeneriğinde adı yanlış yazılan bir filmin kurgusu bitmemiştir zaten .
Bunu bir mazeret olarak ileri sürüp sürmediği konusunda bilgisiziz .
Sadece bunun bir mazeret olamayacağını belirtmek isteriz .
Zira herhangi bir filmin patronu konumunda olan yönetmeni ve / veya yapımcısı bu denli açık bir hatanın sorumluluğunu üstlenmekle mükelleftir .
Nihayetinde ilk gösteriminin üzerinden bir seneden fazla süre geçen ve yeniden kurgu masasına giden filmin ‘hatasız’ hali sinemalarımızda .
Yani filmin hiç işlemeyen içeriğini ve biçimini konuşmak için fırsat bu fırsat .
Uzun Yol , kimi açılardan oldukça serbest bir “Selvi Boylum Al Yazmalım” uyarlaması .
Odağında birbirlerini çok seven iki insan , Fariz ve Gülten var .
Fariz bir kamyon şoförü olduğu için Gülten’in ailesinden ‘onay’ alamıyor .
Dolayısıyla çift , çareyi kaçarak bir kasabaya yerleşmekte buluyor .
Ancak Fariz’in kötü alışkanlıkları ve ilişkilerinden çalan uzun yolculukları var .
Böylece sorunlar ardı ardına yan yana dizilmeye başlıyor .
Nihat Seven , Uzun Yol’da referanslarını Yeşilçam’dan alıyor .
Ancak bu şablona oldukça ters gelen kimi sekanslarla o yapının işlerliğini basbayağı bozup engelliyor .
Tipikleştirilmiş her melodramda olduğu gibi iyi ile arasında kesin bir çizgi var .
Filmin kimi karakterleri de bu sıkıcı çizginin üzerinde kimi zaman sağa , kimi zaman sola doğru sendeleyerek yürümeye çabalıyorlar .
Bu esnada çatışmalar , daha önce defalarca çözdüğümüz çatışmalar .
Olaylar defalarca şahit olduğumuz olaylar .
Uzun Yol , sadece anlatmaya çalıştığı hikayesiyle bile zamanın ruhunu yakalamaya en az kırk yıl geç kalmış bir film .
Hikayesi bir tarafa , üslubu da bir o kadar ‘eskimiş’ durumda .
Söylediğimiz üzere , Nihat Seven , ‘klasik’ hikayesini " antikalaşmış " bir sinema anlayışıyla sahneliyor .
Bayağı replikler oldukça parıltısız bir mizansen anlayışıyla birer birer ağızlardan dökülüyorlar .
Bütün bu ‘sürprizsizlik’ sarmalının arasına ise filmin genel tonuna oranla çok radikal kalan bazı sekanslar serpiştirilmiş durumda .
Ancak bu sekansların yönetmenin hedeflediği etki yerine ancak bir tutarsızlık duygusu oluşturduğu söylenebilir , izleyicinin nezdinde .
Uzun Yol’un bütün bu büyük başarısızlığından çıkarılabilecek tek olumlu yön ise gösterişsiz ama tesirli oyunculuğuyla filmin ömrünü uzatan Hakan Yufkacıgil’in çabası .
Yufkacıgil , mütevazı oyunculuğuyla Uzun Yol hakkında konuşulabilecek olumlu bir şey veriyor izleyenine .
