Sucker Punch ile anlıyoruz ki Zach Snyder'ın kendi hikayelerini sinemaya uyarlamaması lazım .
300 ve Watchmen gibi çizgi roman dünyasında önemi tartışılmaz eserlerin sadık film versiyonlarından sonra " Grafik roman uyarlamalarının aranılan yönetmeni " olmuş Snyder , hikaye ve hatta bazen görsel bakımdan popüler kültürde önceden yer edinen materyali sinema formatına neredeyse gördüğü gibi aktaran bir iletken olarak yeteneğini gösteriyor .
Synder'ın markası olmuş karanlık çizgi - roman görselliklerinin artık ustası olduğu ortada .
Sucker Punch da 300 ve Watchmen'de olduğu gibi yer yer nefes kesen , yer yer hayret uyandıran görüntülere sahip .
İşte bu yüzden Sucker Punch , son yılların en güzel görünüşlü rezaletlerinden biri .
Problem Snyder'ın yönetiminde değil , Snyder ve Steve Shibuya'nın umarsız , mantıksız , dağınık senaryosunda , veya senaryosuzluğunda .
Bahtsız bir genç kız ( Emily Browning ) , aşağılık üvey babasını öldürmeye kalkışırken yanlışlıkla kız kardeşini öldürür .
Kazayı avantajına kullanan üvey baba , kızı bir akıl hastanesine kapattırır .
Akıl hastanesine girdikten hemen sonra birden kendimizi kızın adının Baby Doll olduğu , Sweet Pea ( Abbie Cornish ) , Rocket ( Jena Malone ) ve Blondie ( Vanessa Hudgens ) gibi diğer seksi kızlarla üst kalite bir dans ( veya striptiz , belli değil ) kulübünde çalıştığı bir fantazi dünyasında buluruz .
Birden nereden oluştuğunu bilmediğimiz bir fantazi yetmiyormuş gibi Baby Doll ne zaman dans etse , bu sefer de kızların lise kızı fetişi kostümleri , samuray kılıçları ve taramalı tüfeklerle dev samuray heykellerini , zombi nazileri ve Yüzüklerin Efendisi'nden direkt aşırılmış orkumsu yaratıkları alaşağı etmelerini izleriz .
Bu fantazilerin arasında Baby Doll'un amacı 5 değişik nesne edinip akıl hastanesi / striptiz kulübünden kaçmaktır .
Senaryonun ilk büyük hatası daha gerçek hayatın dünyasını adamakıllı kurmadan bizi Baby Doll'un fantazi dünyasına fırlatması .
Bu yüzden gerçek hayatta belli bir referans ile tanımadığımız mekanlara ve karakterlere alışmamız ve bu sayede onlara belli bir sempati duymamız zor .
Daha ilk dakikadan bütün karakterler canlı kanlı insanlar olarak oluşmak yerine Snyder'in lise öğrencisi fantazilerini gerçekleştirmek için kullandığı striptizci piyonlara dönüşüyor .
Tabi ki dans klübü fantazisinin daha ilk sahnesinden anlıyoruz ki hikayenin izlediğimiz versiyonu Baby Doll'un akıl hastanesindeyken acı çekmekten kaçmak için yarattığı bir rüya dünyası .
Fakat eğer Baby Doll'un amacı buysa , neden gerçek hayattan kaçmak için kendinin ve arkadaşlarının birer cinsel obje olmaktan ileriye gidemediği , patates soyarken bile striptizci kostümü giydiği bir rüya alemi kursun kendine ?
Çünkü bu fantazi , Baby Doll'a değil , Snyder'a ait .
Ne zaman hikaye tarafından değil de yönetmenin rastgele cinsel fantazileri ile manipüle edildiğimizin farkına varıyoruz , işte o zaman Sucker Punch'a kendi ayakları üzerinde duran bir film olarak duyabileceğimiz en küçük inandırıcılık hissi bile kayboluyor .
Sıra Baby Doll'un hikayeye olan bağlantısını açıklaması dans kulübünden daha bile zor olan bilim - kurgu / fantastik aksiyon sekanslarına geldiğinde ise kendimizi birden kontolünün elimizde olmadığı bir konsol oyununda buluyoruz .
Bu sahnelerin filmde bulunmasını açıklamanın tek yolu şu : Belli ki Snyder bir avuç seksi kızın ejderhalara ve robotlara karşı savaştığı " canlı oyunculu Anime " tarzı bir kaç kısa film yaratmış kafasında .
Sonradan bu kısa filmleri " en kolay yoldan uzun metraj bir hikayeye nasıl uydururum " un sonuçlarını aramış .
Fakat eğer amaç etkileyici çizgi romanımsı görselliklerle dolu , abartı aksiyon , Japon lise kızı etekleri ve zıplayan dekolteleriyle bir Anime eğlenceliği yaratmaksa alış Harikalar Diyarında'nın damardan speed çekmiş versiyonu olan akıl hastanesi / dans klübü hikayesinin ne gereği var ?
Snyder , gayet kolayca gelecekte , ne bileyim , yarı insan , yarı syborg seksi kızların nazi zombilere ve robotlara karşı savaştığı ipince konulu ama muhteşem aksiyon dolu basit bir hikaye yaratabilirmiş .
Fakat bu haliyle Sucker Punch lezzetsiz bir karışım sunuyor .
Sucker Punch veya diğer adıyla " Dekolte Harikalar Diyarında " ile Zach Snyder Watchmen'in başarısından sonra büyük bir geri adım atıyor .
Fakat buna rağmen başarılı bir Süpermen ortaya koyacağına güvenim var .
Neden mi ?
Yeni Süpermen'in senaryosu kendisine ait değil .
Oktayegekozak . wordpress . com
