Piyasadan Büyük Alacağımız Var genç bir ekibin Yeşilçam sevdasıyla biraraya geldiği , eskide kalmış duygulara sahip çıkmaya çalıştığı bir film olmuş .
Filmde en baştan iyi niyetli bir çaba olduğunu söylemek mümkün ancak bu duygunun yer yer geçmediğini de söyleyebiliriz .
Çünkü film komedi harmanı duygusal boyutu zaman zaman kısıtlıyor .
Film gittikçe boşalan tiyatro sahnesini ve sahnenin emektarını korumak için çeşitli yollara kalkışan gençlerin çabasını anlatıyor .
Filmin Genç Kafa işi olması birtakım iddiaları anlaşılır kılıyor ama Yeşilçam emekçilerinin sinemamıza sundukları katkıyı değeri sanırım kimse alamaz , alamayacak da .
Filmin diğer komedi filmlerinden o anlamda bir farkı yok , sadece bunun yanına iddialı bir amaç eklemiş gibi görünüyorlar .
Yani belki de Yeşilçamı ve yeşilçam oyuncularını karıştırmasalar ve kendi yağlarında kavrulmaya çalışan gençler izlenimi daha isabetli olacaktı .
Benim düşüncem bu , yoksa amaç olarak takdir etmek lazım tabii ekibi .  Piyasadan Büyük Alacağımız Var'ın artısı ekibin filmde de yansıttığı gibi kendilerine bir çıkış yaratmak için gösterdikleri çaba olsa gerek .
Tabii filmin bütün yapısını komedi olarak kurması duygusal geçişlere izin vermemesi bazı dokuları yok etmiyor değil .
Sonuçta tiplemeler üzerinden yapılan komedi olayı bir yere kadar sürüklüyor .
Aslında bu kadar çok film çekilmesine karşın , yapımcıların istekleriyle film çekmek isteyen ekiplerin istekleri hiç uyuşmuyor ama o kadar film de çekilmiş oluyor arada .
Bu Yeşilçam'da da kullanılan ve bir şekilde formülüze edilmiş bir yöntemdi .
Yani yapımcılar  o kadar hakimdi ki piyasaya neyin nasıl , kimle ve ne zaman çekileceğine karar veriyorlardı .
Günümüzde bağımsız yapımcıların ve film çekme ihtimallerinin biraz daha artmasıyla özgün eserler ortaya çıkıyor neyse ki .
Ama film Yeşilçam bakış açısıyla günümüze bakmaya çalışınca orada biraz absürdlük ortaya çıkmış .
Bu kelimenin yani absürt kelimesinin genç kafa ekibini mutlu edeceğini düşünüyorum .
Çünkü yapmak istedikleri biraz da bu .
Sinemayla tiyaroyu kurtarma girişimleri , bugünden Yeşilçam'a selam çakma ve onların haklarını almaya soyunma gayretleri biraz öyle bir çaba zira .
Bunu kendi eylemleri adına olumsuzluk olarak nitelendirmiyorum .
Eylem genel anlamıyla bir absürdlük barındırıyor .
Çünkü günümüzde herkes kendini kurtarma derdinde , bu tür çabalar da filmler de kalıyor ne yazık .
Piyasadan Büyük Alacağımız Var piyasayı iyi yorumlayan gençlerin elinden çıkmış .
Filme yenilikler , hareketler katmaya çalıştıkları da aşikar .
Yani kendine has tarzları olduğunu söylemek mümkün .
Filmi bir yerinde oyuncu koçu kullanıp , piyasanın ürettiği yeni değerlerle ufak bir eleştiri yapmayı da ihmal etmemişler .
Ama tavsiyem oyuncu koçunun yaşlı değil genç olması olabilirdi .
Çünkü karakterin yeşilçam tiplemesine yakınlığı biraz kafa karıştırıyor .
Sonuçta ekip bugünü gözlemleyip , geçmişe saygı duyup bir film çekmiş .
Bunu da iyi niyetleriyle başarmış görünüyorlar ama yukarıdaki eksikleri de saymadan edemedim , tavsiye olarak alırlar umarım .
Sonuçta bu çocukların tiyatro kurtarması çılgın dershane ekibinin dersanelerini yaşatma çabalarına hiç benzemiyor .
Bu da ernim ironim olsun !
İkinci film çekme çabalarını da bekliyoruz nihayetinde !
Twitter . com / BanuBozdemir
