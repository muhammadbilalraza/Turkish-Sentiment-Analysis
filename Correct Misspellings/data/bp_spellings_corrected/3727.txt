Doğa'nın üç ilkesi , Uzakdoğu felsefelerinde , ışığı / koruyuculuğu , karanlığı / yok ediciliği ve yaratıcılığı temsil etmekte .
3 , önemli bir sayı .
İlginçtir , insana dair çok sayıda öyküden bazıları da , zaman zaman , Uzakdoğu'dan üçlü biçimde geliyor .
Mesela , her biri , üç ülkeden üç yönetmenin çektiği üç öyküden oluşan " Üç "
( Saam gaang , 2002 ) ile " Üç Sıradışı ( Saam gaang yıl ) "
( 2004 ) adlı korku filmlerini seyretmiştik : Hırs , açgözlülük , şehvet , güç tutkusu gibi zaafların en korkunç yanlarını açığa çıkaran hikâyelerdi bunlar .
Şimdi ise önce yine üç yönetmenle yola çıkılıp , 2006'da çekimleri askıya alınan ve sonra 2010'da yapımına tekrar başlanan bir film Cannes Film Festivali'nden sonra ' sıcağı sıcağına ' karşımızda .
Ancak bu kez tek ülke ( Güney Kore ) , iki yönetmen ama yine üç fantastik öykü var .
 " Kıyamet Kitabı ( Doomsday Book ) " nine , ilk ve üçüncü bölümü , filmografisinde üç kısa ve iki uzun metraj bulunan Pil - Sung Yim , filmin değerinde ağırlığı olan ikinci bölümü ise tanığımız bir isim Kim Jee - woon yönetmiş .
Her biri sürprizler içeren bölümlere , sürprizlerini bozmadan tek tek bakmakta yarar var .
Fütüristik ikinci bölüm bir Budist tapınağında geçiyor .
Robotların insanlara yardımcı olduğu bu gelecekte , RU - 4 ( robot ) , rutin işlerden uzak , ' nirvana ' yolunda ' aydınlanma'ya ulaşıyor .
Oysa üretici firma UR yöneticileri için , bu gelişme asla kabul edilemez !
Karanlık Sırlar ( Janghwa , Hongryeon ) , " Acı Tatlı Hayat ( Dal kom han in - saeng ) , Şeytanı Gördüm ( Akmareul boatda ) gibi , tümünde kaotik bir varlık olan insan ruhuna doğru dehşetengiz yolculuklara çıkaran Kim Jee - woon , kâinattaki her şey aynı kaynaktan var olsa da insan ' körlüğünün ' inkâr içinde olduğuna dair bir hikâye anlatmış . 2001 : Uzay Macerası'nda  ( 2001 : A Space Odyssey ) yapay zekâsı kendi kendini geliştiren H. A. L. 90 ( kompüter ) , yaratıcısı tarafından nasıl ' devre dışı ' bırakıldıysa , aslında insanla aynı bütünün bir parçası olan RU - 4 de ( vurgulayalım ki , tasarımı çok estetik ) benzer korkularla ' öteki ' muamelesi görüyor . Enteresan olan , onun var olma hakkını savunan teknisyenin ' ne olduğu ' ! Ve özellikle , robotun algılarla ilgili yaptığı açıklamaya dikkat !
Kendi gücünün etkisi altında Tanrı'yı oynaması , ' aydınlanma ' yolundaki büyük engeli insanoğlunun . Doğaya insafsızca davranması , zenginleştikçe tüketmesi , tükettikçe zenginleşmesi , çılgınlar gibi israf etmesi ve bu tüketim hızına erişebilmesi için üretimi sunileştirmesi de , kendi kıyametini kendisinin hazırlamasına yol açacak belki . Yim Pil - sung ilk bölümde , işte bu tüketim çılgınlığında gelinen son noktaya ' örnek bir aile ' içinde mim koyup , çürük bir elmanın müsebbipliğinde , insanları zombileştiren bir virüsü insanlığın başına sarıyor . Böylece cennet'ten kovulma sebebinin simgesi ' yasak elma ' , şimdi bu öyküde , ilk kez buluşup cinsel yakınlaşma yaşayan bir genç erkekle kızın ' ilk zombiler ' olarak tarihe geçmesini sağlıyor .
Yim Pil - sung , salgın hızla yayılırken , hala kendi küçük çıkarları ve tüketim alışkanlıkları peşinde koşan insanlığın komik halleriyle de , korkutmaktan çok güldürüyor . Üçüncü bölümde ise , ' evrende yalnız olmadığımızı ' ve dijitalize olmuş yaşamlarımızda ' bilmeden ' başka uygarlıklarla temas edebileceğimizi , bu kez ' azıcık saf bir aile ' , daha doğrusu babasına yeni bir bilardo topu siparişini internet üzerinden vermeye çalışırken dünyanın başına bela açan evin sevimli küçük kızın üzerinden anlatıyor .
Yönetmen , beynimiz tüm bir evrenle temasa geçmek için gerekli donanıma sahip olduğu halde , korkularımızın esiri durumunda , bencilliklerimiz ve küçük zevklerimize gömülmüş biçimde sürekli teması ' reddeden ' inatçılığımızı , yine mizahi bir tonda öykülüyor . Üçüncüsü , içeriğine karşın yüzümüze gülümseme konduran bölüm ( elmamız nerede acaba ? ) .
Teknik anlamda çıtası yüksek olan bu zevkli sinema deneyimi , sadece RU - 4 ile tanışmak için bile seyredilmeli .
ali . ulvi . uyanik@gmail.com
@ali ulvi uyanık
