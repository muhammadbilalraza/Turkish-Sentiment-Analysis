Hayatlarında hiçbir şeyi becerememiş , farklı karakterlere sahip dört erkek kardeş , ölüm döşeğindeki babalarının çağrısıyla biraraya gelirler .
Baba , köylerinde , evin altında bir hazinenin gömülü olduğunu , son arzusu olarak onu köyüne gömüp evin altındaki gömüyü çıkarmalarını söyler .
1960'lı yıllarda Uşak'taki bu köye Amerikalılar gelmiş ve gömüyü çıkarmışlardır , ama birbirlerini öldürüp kalan bir tanesi de kaçınca , toprak üstünde geriye kalanlar babalarının olmuştur .
Şimdi geride kalanları çocuklarının bulma zamanıdır .
Bu dört kardeş , yeraltından gömüyü çıkarırken yardımcı olması için de yanlarına - üç kağıtçı - bir hocayı alırlar .
Tabut üstte , doluşup arabaya , beşi birlikte çıkarlar yola .
Yolculuğa birbirinden kopuk başlayan bu kardeşler , birlikte zaman geçirdikçe ve köy insanıyla paylaştıkça değişecektir .
Fakat biz bu değişimi yüzeyselliğin ötesinde pek göremiyoruz .
Coen Kardeşler olunmaya çalışılmış ama başarılamamış dedirten anlamsız , senaryosu kopuk , mizahı göçük bir filmle karşı karşıyayız .
Kadrosunda yer alan iyi oyuncular dahi , senaryoda uzatılan diyalogları vasattan öteye götüremiyor .
Filmde zaten güvenilebilecek tek öğe oyuncular , ama özelikle Süper Ajan K9'dan tanıdığımız Züleyha Karyağdı'nın oynadığı Emine karakteri gerçekliği vermiyor .
Hiç burnu yapılı , yüzünde beş karış makyajlı saf köy kızı olur mu !
Bir iki gülümseten komik unsurun yanı sıra , filmin en etkileyici ve samimi diyebileceğimiz sahneleri ; köy kadınlarının erkekler hakkında yaptığı konuşma ve aşık atışması olmuş .
Fakat , zaman zaman ortaya çıkan duygusal sahneler , sebepsiz , sonuçsuz havada kalıyor .
Filme ' komedi ' unsurunu yüklemesi gereken espriler ise tamamen zeka yoksunu ve çokça cinsel içerikli .
Bir üçlemenin ilk filmi olan Harbi Define'nin ardından bizleri , Türkiye'nin diğer gerçekleri ( ! ) üzerinde duran Harbi Futbol ve Harbi Porno bekliyor .
Pek umut olmasa da , getireceği gişe başarısından sonra filmin devamını getirirler mi bilinmez ; ama yönetmen Hakkı Görgülü'nün bu ilk filmle pekiştiğini varsayarak , diğerlerini daha ' umut vadeder şekilde ' çekmesini diliyoruz .
