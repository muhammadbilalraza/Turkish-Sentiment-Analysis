Türk komedi sinemasının son yıllarda edindiği yeni anlayış aynı şekilde yola devam ediyor .
Özellikle de Recep İvedik ile başlayan ve ardı arkası kesilmeyen benzer yapımların kazandığı başarı , daha doğrusu gördüğü ilgi , doğal olarak yapımcıların da gözünden kaçmıyor .
Mizah yönü bir bakıma eksik , fazlasıyla yalın ve şaşırtıcı etkenlerden uzak olan bu örnekler arasına bu hafta itibariyle bir yenisi daha eklendi .
Henüz geçtiğimiz yıl beyazperde de izlediğimiz Ali Kundilli geri döndü , hem de ne dönüş .
Sosyal medya üzerinden patlayan , Vine fenomeni olarak tanınan Cem Gelinoğlu tarafından yaratılan karakter Ali Kundilli , yine olanca şamatası , olmadık çıkışları ve ne yazık ki bolca küfürle birlikte karşımızda .
Orijinal ekibin korunduğu hikayede , Gelinoğlu'na ,  Zeynep Aktuğ ve Sami Aksu eşlik ediyor , ortalamanın en azından biraz üstünde performanslar sergiliyorlar .
Buna rağmen abartıya kaçan performanslar ( ki ekibin geneline yayılmış durumda ) seyir zevkini öyle ya da böyle baltalamaya başlıyor .
Gelinoğlu'nun yarattığı Kundilli , ilk filmde nasıldıysa , yine öyle .
Taze aşıklar Ali ve İlkur , bu kez hem bir yol macerasına hem de köy serüvenine dahil oluyorlar .
Hamileliğinin sonlarına yaklaşmakta olan İlknur , aş ermeleri ile gerçekleşmesi epey zor şeyler istiyor , kahramanımız elinden geleni yapıyor .
Her şey bununla sınırlı değil tabii .
Görülen bir rüya neticesinde doğumun şehirde değil de , köyde yapılmasını istiyor güzeller güzeli eş .
Hedef belli .
Ali'nin babaannesinin yaşadığı Ayvalık , Küçükköy !
Hızlı bir giriş yapan film , rüyadan itibaren ufak çaplı bir yol macerasına evriliyor .
İkili arasındaki muhabbete eşkik eden yan karakterler , doğruyu söylemek gerekirse oldukça pasif kalıyor .
Bir başka deyişle varlıkları ile yoklukları arasında büyük bir fark yok .
Buna oldukça zayıf olan , derinliksiz karakter şablonları da eklenince , ikilimiz dışında eğlendirici çok fazla unsur bulamıyoruz .
İlk filmin görsel ve teknik açıdan ötesine geçmeyi başaran Ali Kundilli 2 , toplam skora baktımızda ne yazık ki aynı seviyede seyrediyor .
Bazıları yüzleri gülümsetse , suratta ufak bir sırıtış yaratsa bile , karakterler için yazılan repliklerin büyük kısmı küfürlerle dolu .
Her ne kadar komedide küfür olabilir desek de , neredeyse hiçbir amaca hizmet etmeyen , sadece izleyicinin ilgisini perdede tutabilmek için uygulandığı belli olan bu formül pek tutmuyor .
Hatta küfür ve hakaret seviyesi ikinci yarıyla birlikte epeyce yükseliyor , tarza yabancı olmayanları dahi rahatsız edebilecek hale bürünüyor .
Benzer anlayışı taşıyan son dönem yerli komedileri beğenenler için ortalama bir seçenek olan Ali Kundilli 2 , hangi açıdan bakarsanız bakın doyurucu olmaktan uzak , " biz bunları görmüştük " dedirten bir çalışma .
