Sibel'in Cahit ile evlenmek istemesinin sebebi , baba evinden ayrılıp özgürlüğünün tadını çıkarabilmek .
Cahit ise artık tamamen vazgeçtiği hayatına yeni bir başlangıç yapmak için kabul ediyor Sibel'in göstermelik evlilik teklifini .
Evlilik onlar için sadece bir kaçış yolu .
Bir özgürlük alanı .
Şu kutsal aile kavramına da pek inanmıyorlar doğrusu .
Sibel , daha gelinliğini çıkarmadan başka erkeklerle birlikte olmaya başlıyor .
Alman eşini kaybettiğinden beri hayatla bağını koparmış ve en sonunda duvara toslamış Cahit ise hayatıyla ne yapacağının bir yolunu aramakta .
Ve bu iki karakter , Temmuzda'da olduğu gibi Almanya'dan başlayıp İstanbul'a uzanan bir süreçte , alışılmadık yollardan aşkı buluyorlar .
Ve o aşkla büyüyorlar .
Fatih Akın'a göre aşkın tanımı böyle bir şey olsa gerek .
Bir süreç .
Birbirini tanımak .
Yaşamak için bir sebep .
Bu kaba saba görünümlü adamdan ilk bakışta birçok kişinin beklemeyeceği kadar incelikli bir duygusal yorum bu .
Fakat büyüdükçe sorumluluklar artar ; güvenlik hissine ihtiyaç duyar insan .
Klasik aile yapısı , güven duygusunun vücut bulmuş hali gibidir .
Aile bir sığınaktır özünde .
Çoğumuzun önünde sonunda teslim olduğu .
Bu filmin finali ilk anda Selvi Boylum Al Yazmalım'ı hatırlatabilir .
Bu denli Türk sinemasından beslenen bir yönetmenin filmi için de doğru bir çağrışımdır bu .
Fakat bu kez emek değil yapılan seçimin nedeni ; güvende olma hissi .
Büyümenin kaçınılmaz sonucu .
Sibel'in bir ara yaşamıyor olmakla suçladığı , uzaklaşmak istediği kuzeni Selma'nın durduğu yerden hayata bakabilmesine sebep olacak bir güvende olma ihtiyacı .
Fatih Akın'ın yeni filmi Duvara Karşı , Birol Ünel'in son yıllarda beyazperdede karşımıza çıkan en etkileyici performanslardan biriyle ete kemiğe büründürdüğü Cahit karakteri hakkında bir film .
Bunun altını çizmek gerek .
Elbette Sibel'i anlatmaya da vakit ayırıyor Akın .
Ancak derinlemesine işlenen tek karakter Cahit .
Hatta ikinci yarıda filmin odağı Sibel'e kaydığında bile , aslında Sibel'in nasıl Cahit'e dönüştüğüyle ilgileniyor yönetmen .
Bu yüzden filmi " baskıcı Türk aile ve ahlak yapısı altında ezilen bir kadının öyküsü " olarak okumak yeterli olmaz .
Bu olsa olsa bir yan tema bu filmde .
Bu film aşkla hayatta kalmayı öğrenmenin hikayesi .
Önce Cahit'in , ardından da Cahit'e dönüşen Sibel'in .
Akın'ın ahlakçı veya belki tam tersi radikal bir tavır içinde olduğunu söylemek mümkün değil ama .
Kimseyi yargılamıyor , hiçbir konuda hükümlerde bulunmuyor .
Elinde sağlam bir öykü var .
Ve çok sahici bir şekilde bu öyküyü perdeye aktarıyor .
Duvara Karşı her ne kadar bir Alman yapımı olsa da , kesinlikle bir Türk filmi diğer yandan .
Bu topraklardan beslenen bir film .
Episodik yapısını oluşturan ara sahneleri de bir tragedya yapısı olarak nitelemek eksik olur .
Fatih Akın filmini bir fasıl gibi kurmuş ne de olsa .
Müziği bu denli iyi kullanan bir yönetmene de son yıllarda rastlamadık desek abartmış olmayız .
Nihayetinde , Duvara Karşı çok sağlam bir film .
Zımba gibi bir film .
Kolay hazmedilemeyecek ama sizi kolay kolay da bırakıp gitmeyecek türden .
Belki de son on - onbeş yıl içinde bir Türk yönetmenin elinden çıkmış en iyi film .
Fatih Akın gerçekten aşkla , coşkuyla , iştahla çektiği bu kanlı canlı filmin son noktasında , bu denli gerçekçi ve soğukkanlı davranabilmeyi de - muhtemelen gönlü razı gelmese bile - becerebilecek kadar kendine ve filmine hakim bir yönetmen .
Helal olsun !
