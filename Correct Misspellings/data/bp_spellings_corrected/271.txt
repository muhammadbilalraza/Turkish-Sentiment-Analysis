Yıldız oyuncu kadrosuyla daha numaralarına başlamadan göz kamaştıran Now You See Me 2 ya da oldukça zorlama Türkçe adıyla Sihirbazlar Çetesi 2 bu hafta vizyonda …
İlk filmin başarısından sonra bir devam filminin gelmesi kaçınılmazdı , iyi de oldu .
Sihirbazlar Çetesi 2’nin , haftanın en eğlenceli filmi olduğu şüphesiz ve bence yapıma dair en iyi tanım da bu olur ; kesinlikle çok eğlenceli !
Hollywood seyirciyi zeki hissettiren ama aslında öyle olmayan senaryoları filme çekmeye bayılır .
Sihirbazlar Çetesi 2 de , olayı takip etmemiz ve kendimizi dikkatli zannetmemiz için atılmış kıtırlarla finale giden , yine de şaşırtan gösterişli bir illüzyon .
Chriss Angel gibi modern zaman sihirbazlarını bu filmden önce görmeye alışmıştık , hepsi sokaklarda “asla olmaz” dediğimiz gösteriler yaptılar , TV’ye çıktılar , sosyal medyada ünlü oldular .
Filmin kahramanları olan “Atlılar” böyle uç yetenekte insanlardan oluşuyor .
O kadar hünerliler ki başlarının sıkışması imkansız , bu egoyu hepsinin karakterlerine sinmiş şekilde gözlemliyebiliyorsunuz ama daha filmin başında mesaj veriliyor ; “bazen işler yolunda gitmez , bir B planınız olsa bile … ” Herhalde pelerin takmayan ve uçmayan birileri olmadığı sürece bu kadar ünlü oyuncuyu aynı filmde görmedik uzun zamandır .
Jesse Eisenberg , Mark Ruffalo , Woody Harrelson , Dave Franco , Daniel Radcliffe , Michael Caine ve Morgan Freeman …
Aslardan oluşan bir kadro , birbirine meydan okuyan oyunculuklar ortaya koyuyor .
Sihirbazlar Çetesi dünyanın en hünerli illüzyonistlerini bir araya getirip onlardan adeta bir süper kahraman takımı yaratıyor ve maceranın içine atıyor .
Sihir bu kez bilime karşı , hangisi daha güçlü ?
The Avengers’ın Hulk’ı Mark Ruffalo yüzünden böyle hissetmiş olabilirim ama karakterlerin yerleşimi ve kötü adamın motivasyonu kesinlikle böyle hissettiriyor .
Tıpkı süper kahraman maceralarında olduğu gibi kahramanlarımızın temel derdi kendilerini temize çıkarmak .
129 dakikalık filmin temposu hiç düşmüyor , öyle ki perdeden bir an bile gözünüzü ayıramazsınız ve bu aslında illüzyonistlerin temel hilesi , kendilerini sürekli size baktırarak asıl numarayı gözünüzün içine baka baka yapıyorlar .
Bizim kahramanlarımız da finalde benzer bir şeye kalkışıyor , başarılı da oluyorlar .
İyice eğlenen seyirci bir de şaşkınlık yaşayarak mutlu oluyor ama burada aşırı uzatılmış ve tadı kaçmış bir katarsis ( arınma ) duygusu var .
Film kutuları açmaktan vazgeçmiyor ancak son 10 dakikada açılanlar genelde boş , sadece yeni bir devam filmini mümkün kılmaya yarayan çabalar …
Uzun lafın kısası ; Sihirbazlar Çetesi 2 , seyirciyi eğlendirmeyi vadeden ve bunu da beceren bir yapım , Amerikalılara has bir şekilde gösteriş yapmaktan hiçbir anında çekinmiyor ve bunun için de oyuncularına güveniyor .
Bir sürü James Bond bir araya gelip gözbağcılığı yaparak dünyayı kurtarmaya çalışsa nasıl olur diye merak ediyorsanız mutlaka izleyin .
Bu arada ilk filmde olduğu gibi bunda da fona müthiş bir soundtrack döşenmiş , bu da oldukça coşkulu bir seyir deneyimi yaşatıyor .
Sihirli bir dünyaya herkese ! murattolga@gmail.com
