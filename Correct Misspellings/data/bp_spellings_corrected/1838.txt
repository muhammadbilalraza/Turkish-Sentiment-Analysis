Kuzey İrlanda'nın bağımsızlık mücadelesinde kilit pozisyon alan IRA'nın beyazperdeyle teşvik - i mesai içine girmesinin yansımaları , sinema sanatının ' politik muhalif ' kanadının zenginleşmesinin anahtarlarından biridir .
IRA filmleri , en yüzeyselden başlayıp en derine kadar inen bütün uzantılarında karşı konulmaz bir çekicilik taşır .
Bağımsızlık adına yapılan eylem planlarının ' adap - ı muaşeret motoru ' gibidir adeta bu filmler .
Herhangi bir biçimde benzerliği , yakınlığı , akrabalığı bulunmayan büyük aktörle aynı adı taşıyan genç ( 40 yaşına genç dersek ) sinemacı Steve McQueen'in ilk filmi " Açlık " da bu kategorideki yerini alırken , izleyenin tepkisiz kalmasını olanaksızlaştıran bir biçemin ardına takılıyor .
Bir IRA mensubu olmamasına karşın , 1981'deki açlık grevlerinde örgütle birlikte hareket eden efsane direnişçi Bobby Sands'in hikâyesine ortak oluyoruz filmde .
Politik statü alabilmek için girişilen bu eylem , Sands'in adım adım ölüme doğru giden serüveniyle hayat buluyor , anlamlanıyor .
' Kendinizi adadığınız bir amaç uğruna ölümü göze alma ' motivasyonuyla bedenini hırpalayıp ölüme hazırlamanın resmini çiziyor Bobby Sands .
İngiliz postallarının altında ezilmenin getirdiği ' sıkışmışlık ' duygusunu açığa çıkaran ve Kuzey İrlanda'nın yazgısının değişebileceğini hissettiren bu adam , kelimelerin arasına hapsolması mümkün görünmeyen bir ' inanç'ın aynasına dönüşüyor süreç içinde .
Hapishane koşulları üzerine de keskin gözlemlerle vücut bulan " Açlık " , Türkiye'deki ' F tipi ' cezaevleri konusundaki tartışmaları da yeniden alevlendirecek bir görüntüye sahip . '
Mahkûm ' kavramının göreceliliğini üzerine basa basa vurgulayan yapım , ' özgürlük ' denen şeyin dört duvar arasında da aynı heyecanla hissedilebileceğini işaret ediyor bir yandan da .
Almanya doğumlu aktör Michael Fassbender , canlandırdığı efsanenin ' ölüme yatma ' eylemini kusursuz bir beden diliyle yansıtıyor .
Oyuncunun fiziksel sınırlarını zorlayan yönetmen Steve McQueen , onun giderek bir deri bir kemiğe dönüşen vücudundan yayılan ' bağımsız ruh'a saygı duruşunda bulunuyor , kamerasını Kuzey İrlanda'nın kan ve terle şekillenen tarihinin hüzünle anlamlanan doğasına yöneltiyor .
Diyalogların giderek anlamını yitirdiği , ' sessiz çığlıklar'ın gölgesinde yoluna devam etmeyi seçen bir film " Açlık " .
Buna karşın , öykünün ortalarında Bobby Sands'in onu ziyaret eden rahiple yaptığı uzun diyalog , gerekliliğini haykıran bir mükemmeliyetle önümüze geliyor ve nutkumuzun tutulmasına vesile oluyor .
Bu sahne dışındaki anlar , Sands'in ' adanmışlık destanı ' karşısında yaşadığımız onlarca şoku getiriyor peşi sıra .
Günler geçtikçe bedensel olarak eriyip biten , ama ' inanç ' konusunda bir gram olsun kaybetmeyen ve bir ' halk kahramanı ' olmak için gerekeni ' açlık'ıyla karşılayan Sands , hiçbir zaman " Neden ? " diye sormamıza fırsat vermeyen bir haklılığın altını çiziyor böylece .
Steve McQueen'in " Açlık " ını Özcan Alper'in " Sonbahar " ıyla aynı başlık altında değerlendirmek kaçınılmaz oluyor bu filmi izlerken .
" Açlık " ın bittiği yerde başlıyor gibi " Sonbahar " .
Açlık grevinin tüm sıcaklığını , haklılığını burada yaşarken , " Sonbahar " da sonrasına ve yan etkilerine dair saptamalar görüyoruz .
Birbirlerinden habersizce ilk filmlerini çeken iki sinemacı , aslında bir bütünün iki parçasını oluşturduklarının farkında mıydılar acaba ?
Hiç sanmıyoruz , ama iki filmi arka arkaya izlediğinizde , bu bütünlüğün farkına varmamak olanaksız gibi görünüyor .
Her ikisinin de ' övgüler demeti'nden paylarına düşeni aldıklarını görünce , ele aldıkları konunun yaşamsallığına dair görüşümüz daha da güçleniyor , yıkılmaz bir forma kavuşuyor .
Cannes Film Festivali'nden gelen Altın Kamera'yla başlayan yığınla ödülle taçlandırılan " Açlık " , ' sert ' ve taviz vermeyen yapısını duygusal açlıkla da bütünleyip seyirciyi hareketsiz kılan bir film .
İlk dakikadan son ana kadar nefes alıp verişimizi düzensizleştiren bir hikâye anlatımının tutsağı olduğumuz yapım , İngilizlerin bir ulusun ülke olma isteğine karşı sürdürdükleri ' imha planı'nı da lanetliyor , sömürgeci zihniyetin son nefesinde gösterdiği ' nefret'in de üzerinde tepiniyor .
Öte yandan ' kazanmak ' ya da ' kaybetmek ' temelli bir film olmadığını da hissettiriyor " Açlık " .
Neye , nasıl , hangi araçlarla inandığınız üzerinden yürüyerek hedefine ulaşıyor , bize de sessizce izleyip paylaşmayı öneriyor .
Bu öneriye sıcak bakmadan ' tepkisiz ' yığınların arasına karışıp ' silik bir nokta ' olmayı seçmekse son derece zor bu filmi izledikten sonra .
Hâlâ o yönde ilerliyorsanız , sizin ' insanlık'la pek de sağlam bir alışveriş içinde olmadığınızı söyleyebiliriz rahatlıkla .
İşin özü , ' umutsuz vaka ' denen şeyin tanımı gibisiniz siz !
Yazık !
