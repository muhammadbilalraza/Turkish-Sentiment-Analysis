Sabahın yaşandığı Paris sokaklarında , araba takip sahnesiyle parlak bir giriş yapan Frédéric Jardin'in 2011 yapımı " Soluksuz Gece ( Nuit blanche ) " filminde kar maskelerini takmış Arap kökenli sivil polis Vincent ( Tomer Sisley ) , meslektaşı Manuel'le ( Laurent Stocker ) Korsika mafyasının kokainini araba takibi sonrası el koyuyorlar .
Çatışmada yaralanan Vincent , hiçbir şey yokmuş gibi eve geliyor .
Karısı Julia'dan ( Catalina Denis ) ayrılmış ve Thomas ( Samir Seghir ) adında oğulları olan Vincent , tam anlamıyla kara filmlerden düşmüş bir anti kahraman .
Oğlu Thomas'yla da sorunları var Vincent'ın .
Çürümüş bir polis ve Korsika mafyasından José Marciano ( Serge Riaboukine ) kadar pislik biri .
Vincent'ın hesaba katmadığı şeyler de var .
Korsika mafyası , kokaini alanın Vincent olduğunu hemen öğreniyorlar .
Elbette en zayıf yeri olan oğlu Thomas'yı kaçırıyorlar .
İstedikleriyse " ödünç alınmış " kokain .
Onların da başı Türk mafyasıyla belada .
Türk mafyasından Feydek ( Joeystarr ) ve Yılmaz ( Birol Ünel ) , kokaini almak için gece kulübüne geliyorlar hemen .
Vincent , çanta içinde getirdiği kokaini tuvalte saklıyor .
Peşinde de sivil kadın polis Vignali ( Lizzie Brocheré ) var .
İçişlerinden bir çürümüş polis Lacombe da ( Julien Boisselier ) elbette .
O da kokainin peşinde .
Film , devamında parlaklığını pek sürdüremiyor .
Ağırlıklı olarak bir iç mekân filmi olan " Soluksuz Gece " , yine de görülmeye değer .
Filmin görselliği zaman zaman çarpıcı .
Bunda , büyük sinemacı Clint Eastwood'un filmlerinin gözü olan usta kameraman Tom Stern'in çok katkısı var .
Hafif el kamerasıyla yapılan sarsıntılı çekimler ve akıcı kurgu , gerilim duygusuyla beraber bazen nefes kesiyor .
Bu filme Amerikan ruhu katan bu kameramanla bu estetiktir belki de .
İtiraf etmeliyiz , bu filmin çoğu anında Fransız polisiyesi tadını alamadık hiç .
Filmdeki çoğu an gece boyunca bir gece kulübünde geçiyor .
Burası bildik bir gece kulübü değil .
Diskosu , restoranı , bilardo salonu ve kumarhanesi olan bu mekânda beyaz Fransızlar kurtlarını dökerken göçmenler de onlara yemek yapıyorlar mutfakta .
Filmdeki mutfak ve tuvalet sahnelerinin çarpıcı olduğunu belirtmeliyiz .
Dar açılardaki çekimler gerçekten iyi .
Işık düzenlemeleri de öyle .
Mutfak sahnelerinde göçmenler yansıyor perdeden .
Mutfakta başlayan Vincent'la Lacombe'un dövüş anları birinci sınıf .
Marciano'nun bürosunda geçen anlar hem mizah hem de gerilim yüklü .
Disko müzikleri dışındaki tüm müzikler de iyi .
1968 doğumlu Fransız yönetmen Jardin , ülkemizde pek tanınmıyor .
Bundan sonra tanınacak herhalde .
1974 yılında Berlin'de doğmuş oyuncu Tomer Sisley , Rus - Yemen bir Yahudi aileden olan ve 1974'te Berlin'de doğmuş Tomer Sisley , çocukken ailesiyle Fransa'ya taşınmış bir oyuncu .
Oyunculuk anlamında sağlam yollar izlemiş ve Fransız sinemasında iyi bir komedyen olarak sözü geçiyor .
Kariyerine televizyon dizileriyle başlayan oyuncunun , Benoît Magimel ve Béatrice Dalle'la oynadığı Frédéric Schoendoerffer'in 2007 yapımı " Suç İmparatorluğu ( Truands ) " filmi ülkemizde vizyona çıkmıştı .
Jérôme Salle'ın 2008 yapımı " Largo Winch - Tehlikeli Miras " gerilim - aksiyon filminde başrole yükselmişti .
Fatih Akın'ın " Altın Ayı " lı filmi " Duvara Karşı ( Gegen die Wand ) " filmiyle ünlenen ve Alman sinemasının uluslararası sinemaya sunduğu 1961 doğumlu Birol Hünel , " Soluksuz Gece " filminde kendine yer bulmuş .
Hünel bu filmde Türkçe de konuşuyor .
Akıcı , yer yer nefes kesici , mizahı da olan bu şiddet yüklü filmden hoşlanacaklara .
