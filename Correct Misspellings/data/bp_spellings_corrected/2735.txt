Sinemayı ve sektörel gelişmeleri , ödülleri , festivalleri takip eden herkes , aşağı yukarı “Oscar filmleri” tanımına aşinadır .
Gündeme göre şekillenmiş , belirli formüllerle hazırlanmış , dışarıdan bakıldığında neredeyse hiçbir kusuru bulunmayan , meramını doğru ifade eden , izlendiğinde “o an için” etkileyen ancak ödüller dağıtıldıktan sonra bir daha hiç hatırlanmayan yapımlardır bunlar …
Tanıştırayım ; yeni Oscar filmimiz Mudbound …
Son birkaç yıldır sinema sektöründe çok enteresan olaylara tanıklık ediyoruz …
Kısa bir süre önce ortaya çıkan Harvey Weinstein skandalı hala yankı bulmaya ve ödül törenlerinde konuşulmaya devam ederken , siyahileri aday göstermekten kaçınan Akademi’nin eleştirilmesinden sonra başlayan ve “film yapma” halini büyük oranda etkileyen pozitif ayrımcılık arzusu , bilhassa son iki yıldır aday ve ödül dağılımını etkilemeye başladı .
Bir yandan yüzyıllarca insan muamelesi dahi görmeyen siyahilerin bu denli öne çıkarılmasına hepimiz içten içe seviniyor ve onlar adına mutlu oluyoruz .
Ancak bahsi geçen şeyin politika değil sanat olması , geldiğimiz noktada , Akademi’nin yıllardır politik kaygılarla yaptığı seçimler konusunda hepimizi düşünmeye zorluyor .
Geçtiğimiz yıl farklı dallarda aday gösterilen " Fences " , " Loving " gibi filmlerin yarıştırılmasının ve çok daha iyileri dururken Moonlight’ın En İyi Filmi almasının sinema adına hiçbir olumlu katkısı olmadığı gibi bu yıl da benzer bir durumla karşı karşıyayız .
Eleştirmenler tarafından övgülere boğulan ve hatta önce Golden Globe’da Komedi / Müzikal dalında ( ! ) ; ardından da Oscar’da En İyi Film dalında adaylık hakkı verilen " Get Out " , bana göre korku / gerilim türü için orijinal “sayılabilecek” ancak ondan daha fazlası olmayan bir film .
Fakat durum öyle bir noktaya geldi ki , " Get Out " ın Oscar’a uzanma şansı dahi var .
Benzer bir biçimde , siyahi propagandası yapmasa da " The Shape of Water " da , Akademi’nin samimiyetsiz politik doğruculuğu sebebiyle 13 dalda aday gösterildi ; elbette bir başyapıt olduğu için değil …
Bunları özellikle belirtme ihtiyacı duydum çünkü ister istemez hepimiz " Mudbound " u izlerken “4 Dalda Oscar Adayı Film” olarak seyrediyoruz .
Zaten yapımcılar da bunun reklamıyla karşımıza çıktıkları için , doğal olarak , bu hakkı bize tanımış oluyorlar .
Ben de bu yüzden düşüncelerimi bu mantık düzleminde açıklamaya gayret edeceğim …
Gelelim filme …
Öncelikle Mudbound’un , bir Netflix projesi olması ve Akademi tarafından , Cannes’da yaşananlardan sonra adaylıkla ödüllendirilmesi güzel bir gelişme oldu .
Zira Netflix gibi platformlar , her ne kadar filmlerini önce kendi alanlarında yayınlayıp , çoğunlukla sinema salonlarıyla paylaşmıyor olsalar da , Mudbound gibi kaliteli prodüksiyonlara sahip filmlerden sonra bu platformları göz ardı etmek büyük hata olurdu .
Bu açıdan doğru bir yolda ilerliyoruz .
Mudbound’ın hikâyesi ise oldukça tanıdık …
II. Dünya Savaşı öncesinde başlayan ve savaş esnasında / sonrasında yaşananları ırkçılık bağlamında açıklamaya çalışan film , kendisine mekân olarak da mississippi gibi ırkçılığın ayyuka çıktığı bir bölgeyi seçiyor .
Aslen Hilary Jordan’ın , 2008 yılında yayımlanan aynı adlı romanında Virgil Williams’ın senaryolaştırdığı ve yönetmen Dee Rees’in de beyazperdeye aktardığı filmi ilk izlediğimde aklıma - kaçınılmaz olarak - ırkçılık temasının en sert işlerinden mississippi Burning ( 1988 ) geldi …
Aynı bölgede , Mudbound’dan on yıl sonrasına uzanan bir hikâyeyi işleyen film , anlatım diliyle pek çoğumuzun hafızalarına kazınmayı başardı .
Mudbound da , yine aynı yöreye götürüyor bizi ve dönemin sosyal eşitsizliğini , iki ailenin kesişen hayatları üzerinden anlatıyor .
Beyaz bir ailenin , savaşın başlamasından sonra şehirden uzaklaşarak taşraya göç etmesiyle giriş yapan öykü , beyazları , siyahilerden oluşan bir başka aileyle bir araya getirerek ırkçılık gömleğini giyiyor .
Fakat hemen her yıl , ırkçılık teması barındıran pek çok filmle karşılaştığımız ve bunları , tıpkı İkinci Dünya Savaşı veyahut Nazi öykülerine hissettiğimiz türden bir doygunlukla izlediğimiz için , Mudbound da , biraz hikâyesinin aleladeliği , biraz da anlatım dilinin durağanlığı sebebiyle ilk bir buçuk saati zorlu geçirmemize sebep oluyor .
Bir bakıma haklı taraflar yok değil ; ırkçılık temasında yeni bir şey anlatmak veya seyirciyi şaşırtmak artık neredeyse imkânsız hale geldi .
Ancak doğru formüller ve doğru uyarlama teknikleriyle sıradanlıktan kurtulmak da mümkün .
İşte Mudbound’un hataya düştüğü nokta burası …
Bir kere romanın , sinema seyircisi için zorlayıcı bir noktası var ; bakış açısı karakteri eksikliği …
Filmi izlerken , en başından itibaren ana karakterin kim olduğunu kestiremediğimiz gibi bu açık , sürekli her karakterin kendi iç sesiyle kapatılmaya çalışılıyor .
Bana kalırsa , roman uyarlanırken her karakteri ayrı ayrı derinleştirmeye çalışıp , hiçbirine tam zaman ayıramamak yerine –çünkü Ronsel dışında tam anlamıyla bir dönüşüm yaşayan karakterimiz yok , bu açıdan seyirciye en yakın karakter o kabul edilebilir - hikâyenin asıl sürükleyici iki karakteri Jamie ve Ronsel’e son yarım saat değil de , daha geniş bir alan tanınabilirdi .
Film , bambaşka bir karakterin hikâyesini anlatıyormuş izlenimi verip ; tamamen farklı bir karakterin yoluna dönüştü ki bu hikâyenin akıcılığına büyük zarar veren bir durum .
Enteresan olansa , yukarı bahsettiğim tüm karakterlerin hep birlikte tanıtılmaya çalışılması durumunun Mudbound’da –en azından - avantaja dönüşmüş olması …
Film , oyuncuların toplu performansı açısından dişe dokunur bir görünüm sergiliyor ve bu durum filmin en büyük kozuna dönüşüyor .
Nitekim pek çok festivalde filmin en çok toplu performans tarafı övüldü …
Mudbound’un bana göre en başarılı olduğu yanı ise şüphesiz görsel açıdan doğru kadrajları yakalayabilmiş olması …
Bu denli imkânsızlıklar içindeki bir mekânda , böylesine güzel görüntüler sunan film , görüntü yönetmeni Rachel Morrison sayesinde tek hak ettiği adaylığı almış .
Ancak o dalda öyle adaylar var ki , Mudbound’ın şansı hiç yok .
Son olarak ben de herkes gibi filmi izlemeden önce , öne çıkan oyuncunun , En İyi Yardımcı Kadın Oyuncu dalında yarışan Mary J. Blige olduğunu düşünmüştüm fakat en ufak bir performans ışığıyla dahi karşılaşamayınca , zorlama bir adaylık olduğunu gördüm .
Filmin asıl performans gösteren karakteri , kötü adam imajıyla izlediğimiz Jonathan banka ve rolünün hakkını sonuna kadar veriyor .
Özetle Mudbound , Oscar sezonunun hak ettiğinden fazla değer gören , izlenmesine izlenen ancak bir ay sonra hatırlamayacağınız filmlerden …
Yine de tercih sizin …
Başak Bıçak – basakbicak@gmail.com
https : / / twitter.com / BasakBicak
