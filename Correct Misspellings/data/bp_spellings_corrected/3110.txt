Just Getting Started /  Daha Yeni Başladık iki efsane oyuncu Tommy Lee Jones ve Morgan Freeman adına izlenecek , yazlık , eğlencelik bir tatil köyü filmi …
Müşteri potansiyelini daha çok orta yaşlılar oluşturan Villa Capri her şey dahil kıvamına filmimizi de ekliyor .
Zira filmin tamamı tatil köyünün içinde geçiyor .
Duke Diver geçmişinde mafya avukatıdır ama işini bir kenara bırakarak Villa Capri’nin müdürlüğünü yapar .
Hayatı kadınlar , köye has bulduğu eğlenceli aktivitelerle geçer .
Taa ki geçmişindeki mafyatik işler tekrar kendini bulana kadar …
Leo ise tatil köyüne eğlenmek mi yoksa Duke’a tuzak kurmak için mi geldiği belli olmayan gizemli bir müşteri .
İkisinin arasındaki atışma , gizemli ilişki , kadınlarla olan muhabbetleri ve aynı zamanda kurulan dostlukları gerçekten de keyifli …
Ama senaryonun genel olarak çok parlak olmadığını söylemek mümkün .
Bolca golf turnuvası , dans , flört ve atışma izliyoruz .
Yönetmen Ron Shelton Bad Boys’un senaristi Ölümüne Kadar ve Hollywood Polisleri’nin ve Beyazlar Beceremezlerin de yönetmeni .
Filmlerin ortak temasına baktığımızda ‘ikili’ olma halinin ağır bastığını , kahramanların çıkar , dostluk ya da zorunluluktan bir arada olma haline girdiklerini görüyoruz .
Just Getting Started de bu minvalde ele alınması gereken bir film .
Film bu iki yaşlı kurtun şüpheyle başlayan ilişkilerinin geldikleri noktayı izlemek adına tercih edilebilir .
Sonlara doğru macera dozu da tavan yapıyor .
İkilinin arasına giren kara kedi kıvamında Suzie ise hangisinin gönlünü çalacak o da filmin sonuna kadar peşinden koşturduğu bir muamma olarak kalıyor .
Başta da dediğim gibi konusu keyifli olsa da zayıf kalan , oyuncularının etkileşimi hatrına şenlenen bir film Daha Yeni Başladık .
Yönetmenin yine de şaşırtıcı unsurları iyi eklemlediğini ve buradan bir merak unsuru yarattığını söylemek mümkün .
Daha Yeni Başladık , ikinci bahar adına bir dostluğun , bir macera ve hayat tarzının yeni başladığına işaret ediyor .
Belki de devamı gelir , bilemedim .
twitter . com / banubozdemir
