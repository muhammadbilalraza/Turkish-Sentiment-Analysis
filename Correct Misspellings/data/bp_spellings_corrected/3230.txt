Sabotaj , yönetmen David Ayer’in bir önceki başarılı polis draması Tehlikeli Takip’in şiddet dolu DEA’li ( ABD’nin uyuşturucu suçlarına odaklanan özel timi ) bir versiyonu olabilirdi fakat bol silahlı maço aksiyon sevenler için yapılmış bir slasher filmi olmaktan öteye gidemiyor .
Tehlikeli Takip gibi muazzam , Sokağın Kralları gibi hayalkırıklığı yaratan filmlerin hepsinden bildiğimiz gibi yazar / yönetmen / polis diyaloğu uzmanı David Ayer , polislerin iç dünyasının sinemaya nasıl aktarılacağının farkında .
İlk Gün ve Hesaplaşma filmlerinin senaryolarını yazdığı günlere bile geri dönersek Ayer’in polisler arasında gerçekçi diyalogları ve kendi dünyaları içindeki sert sosyal dinamizmi başarıyla aktardığını görüyoruz .
Bir aile gibi birbirlerine bağlı bir grup sert mi sert DEA memurunun bir soygundan sonra darmadağın olmalarını anlatan Sabotaj , Ayer’den beklediğimiz gerçekçi diyalogları , eklektik bir grup oyuncunun doğal performansları ile aktarıyor .
Tabii ki bu diyaloglar bir sürü fazla maço gösterişçilik ile dolu fakat Ayer hemen her zaman bu karakterler arasındaki güçlü bağı göstermeyi başarıyor .
Yani sırf her an birbirlerini dövecek gibi davranmaları bir görev sırasında arkadaşları için kendilerini feda etmeyecekleri anlamına gelmiyor .
Hikaye neredeyse şakaymış gibi basit : Trajik bir geçmişe sahip olan DEA memuru John ‘Breacher’ Wharton ( Yaşına rağmen karizmasından ödün vermeyen Arnold Schwarzenegger ) ve ekibi bir uyuşturucu kartelinden on milyon dolar çalmaya uğraşır ve başarısız olur .
Altı ay sonra ekip aktif göreve geri alındığında elemanları Testere stili bol kanlı ve organlı cinayetlerle tek tek öldürülür .
Ekibin hayatta kalan elemanları kendileri de öldürülmeden bu gizemi çözmek zorunda kalır .
Bu hikaye yoksunluğu karakter bazlı bir gerilim yaratmak için kullanılabilirmiş ama Sabotaj’ın üçüncü perdesi ne yazık ki absürt bir final ile ilk yarının yarattığı dinamizmi birazcık siliyor .
Ayer’in otantik diyalog yaklaşımı genelde karizmasını ve vücut dilini avantajına kullanırken replik bakımından durgun performanslar gösteren Schwarzenegger’in oyunculuk sınırlarını zorluyor .
Schwarzenegger’in Breacher karakteri cinayetlerin ortasında ekibini sakin tutmak için aklını kaslarından çok kullanıyor .
Karakterin geçmişi bir zamanlar eşi ve çocuğunun bir kartel tarafından öldürüldüğünü gösteriyor .
Schwarzenegger , çektiği acıyı aktarmakta bu sefer o kadar başarılı ki 2002’nin Collateral Damage filmindeki benzer durum karşısındaki odun gibi performansını tekrar çekseler de o filme sıkıştırsalar demekten kendimi alamadım .
Sabotaj’ın çoğunluğu Breacher ve cinayet dedektifi Caroline’ın ( Olivia Williams ) cinayetleri çözmeye çalışmasına odaklanan bir prosedür gibi ilerliyor .
Ne yazık ki bir süre sonra filmin yapımcı stüdyosu tipik bir Arnold aksiyonu çekmeleri gerektiğinin farkına varıyorlar ve finali zorlama silahlı çatışma sahneleri ile dolduruyorlar .
Bu sahneler teknik bakımdan başarılı ama hikayeyi fazla basit bir biçimde sonlandırıyor .
Sanki Peter Berg 80'ler aksiyon klasiği Commando’yu yönetmiş gibi görünen absürt finali de unutalım en iyisi .
Sabotaj , aslında ilginç bir soruyu cevaplıyor bir bakıma : Eğer bir aşırı şiddetli istismar sineması yönetmeni bir Arnold aksiyonu yönetseydi sonuç ne olurdu ?
Bu soru başka bir soru yaratıyor : Bu film hangi seyirci için yaratılmış ?
Sabotaj , sert , gerçekçi bir gerilim olmak için biraz bayat bir yaklaşıma sahip .
Diğer yandan kafa boşaltacak klasik bir Arnold eğlenceliği için ise fazla dürüst bir şiddete sahip .
Fakat en azından hem Arnold hayranlarını , hem de Ayer hayranlarını bir bakıma tatmin edecektir .
