Hollywood hiç 80’lerdeki kadar eğlenceli olmadı !
Yetenekli yönetmenlerin , büyük stüdyo bütçesi ile yıldız oyuncu kadroları kurdular .
Sektörde seyircinin neye güleceğini bilen yetenekli senaristler vardı ve görsel efekt teknolojileri devrimci bir yola girmişti .
Bu işbirlikleri ortaya pek çok klasik çıkardı .  Hayalet Avcıları da bu filmlerden biri .
Kafası gıdık birkaç parapsikoloji uzmanının temizlik servisi kurar gibi kurup New York’taki hayaletleri avladıkları ilk film gişede müthiş bir başarı kazandı ve haliyle devamı geldi ancak ilk o kadar eğlenceliydi ki devam filmi sönük kaldı ve bu film efsanesi 2016’daki kadınlardan kurulu Hayalet Avcıları macerasına kadar tozlandı .
Birkaç liberal eleştirmen dışında hiç kimse 2016’daki filmi hatırlamak istemiyor .
Mesele , ekibin bu kez yükselen Me Too akımlarıyla kadınlardan oluşturulması değildi .
Film gerçekten kötüydü !
2021’de Hayalet Avcıları geri dönüyor ama bu kez karşımızda şehri hayaletlerden temizlemek için şirket kuran deli parapsikolojistler yok .
Biraz daha zoraki kahramanlıklar söz konusu ve avcıların yaşı hayli küçülmüş .
Seriyi Z kuşağı seyircisi ile buluşturmak için iyi bir yöntem denenebilir .
Zirvede Tom Cruise , Keanu Reeves , Dwayne Johnson gibi yaşı başı almış isimler olsa da aksiyon sinemasında giderek daha genç kahramanlara rastlıyoruz ama sanki karakterler biraz fazla küçülmüşler .
Efsanenin yaratıcısı olan Ivan Reitman’ın oğlu Jason Reitman’ın da bu konuda kafası karışık gibi .
Hem ilk filmin senaryosunu tekrarlamaya çalışmış ve o filmdeki ikonları bu filme taşımış hem de daha önce hiç Hayalet Avcıları filmi izlememiş bir nesle yeni bir şeyler vermek istemiş .
İnsanlar 80’lerde New York’un hayaletler tarafından istila edildiğini ve bir gurup deli - dahi tarafından kurtarıldığını çoktan unutmuşlar .
Aslında sadece Hayalet Avcıları değil 80’lerdeki pek çok şey gömülmüş gibi .
Z kuşağı yaşadığı dönemden gerisiyle ilgilenmiyor .
Sınıfta çocuklara VHS kasetten Cujo izleten öğretmen bu sitemin işaretleyicisi ama o kuşağın bizi kurtaracağına dair epey bir ümidi var oğul Reitman’ın .
Fakat filmi yazan sinemacılar Z kuşağını pek tanımıyor olsa gerek yoksa garajdaki külüstür arabayı tamir eden bir Z karakter yazmazlardı .
Hayalet Avcıları : Öteki Dünya , babadan oğula bir saygı gösterisi olarak izlenebilir .
Filmi çocukken izleyip bağlananlar için finalde oldukça duygulu anlar da var ama Jason Reitman’ın atladığı büyük bir şey var .
Orijinal macerada olan bir sürü şey burada da var ; Sümerlerin şeytan tanrsı Gozerianlı Gozer , onun cehennem köpekleri , kapı bekçisi Zuul ve Anahtarcı Vinz Clortho ve hatta devasa boyutlarda olmasa bile ortalığı karıştırmayı başarabilen Mr .
Stay - Puft ( Marshmallow adam ) .
Peki , niye bu film komik değil !
Hayalet Avcıları : Öteki Dünya , bazı anlarda seyirciyi güldürecek malzemeye sahip ancak filmin geneli sıkıcı sayılır .
Bunun bir sebebi de , Ivan Reitman’ın , Ertem Eğilmez’in topladığı efsane Arzu Film kadrosu gibi bir kadro toplaması ve onların uyumlu ama rekabetçi oyunculuklarla senaryoyu iyice köpürtmüş olmaları .
Bu kez öyle bir durum yok .
Bill Murray’ı , dam Aykroyd’u , Harol Ramis’i , Rick Moranis’i geçtim bir Sigourney Weaver bile yok .
Egon’un kızını oynayan Carrie Con’un karizması yetmiyor .
Gozer’ın etkisine girdiğindeki histerik halinde bile Sigourney’in seksapelitesinin kırıntısı yok .
Filmin kadrodaki tek artısı Egon’un , ona şaşırtıcı bir şekilde benzeyen torununu oynayan Mckenna Grace …
Bütün filmi sürükleyen karakter o .
Destekleyici ağabey , tuhaf kanka karakterleri yine onu öne çıkarmak için yazılmış gibi .
Biraz da bu yüzden , Stranger Things yıldızı Finn Wolfhard’ın hikayesi çalışmıyor .
Yaşadığı flört havada kalıyor vs. Aslına bakarsanız sıkıcı giriş ve gelişme bölümlerinde finale hizmet etmeyen bir sürü dakika var ve bunlar filmin finalde sunacağı dehşet sekansını zayıflatıyor .
Gozer bu kez asla tehdit değil .
Bir moda defilesinde yolunu şaşırıp Amerikan kırsalına düşmüş gibi takılıyor .
Uzun lafın kısası ; Hayalet Avcıları , tıpkı Tosun Paşa gibi bir kadro filmi ve o kadro ile bile yeniden çekilemeyecek , eğlencesi tekrarlanamayacak bir iş .
2021 yılı macerasının verdiği en yoğun his bu , yine de eski dostlarla ve onların torunlarıyla tekrar karşılaşmak keyifliydi .
Babadan oğula sinemacılık , dededen toruna hayalet avcılığı …
New York’ta geçen maceranın Amerikan kırsalına taşınması nasıl olur diye merak ederseniz …
Aslında , çok bir şey beklemeden izlerseniz daha çok seversiniz .
