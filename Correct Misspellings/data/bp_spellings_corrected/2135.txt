Sinemaseverlerin yerli korku filmleri ile olan savaşı devam ediyor .
Tek tük aksi de olmakla birlikte , ağırlıklı olarak birbirinden başarısız örneklerle bizlere acı dolu saatler geçirten benzeri yapımlara “yeni bir hafta , yeni bir cin” diyerek adım atıyoruz .
Uzun lafın kısası , karşımızda bir kez daha bir Türk korkusu var .
Daha doğrusu bir korku filmi olmak için çabalayan ancak gişeden biz de biraz koparalım mantığı ile kameraya alınmış bir proje var .
Tema ise pek tahmin edilebilinir değil ; Cinler !
Özellikle de Hasan Karacadağ’ın inişli çıkışlı serisi Dabbe ile sinema salonlarına üşüşen cinler , artık biz korku filmleri aşıklarını türden vaz geçirtecek raddeye ulaştılar .
Başarılı diyebileceğimiz cinli yerli korkular bile oldukça az sayıda iken ( ki başarıları yine tartışılır ) , tek bir amaç doğrultusunda çekildiği belli olan denemelerin yeni yüzü de Cin Kuyusu oluyor .
Korku konusunda  htr2b : Dönüşüm gibi çok daha farklı sularda yüzdüğü için " değerli " olarak sıfatlandırabileceğimiz , ya da Kayıp Köy : Helak ile Deccal gibi “yerli - denemelerde bağımsız atlayışlar” yapan filmlerin aksine , Cin Kuyusu ilginç bir öğeyi hikayenin temeline oturtmasına rağmen yine de başarısız oluyor .
Bahsettiğimiz öğe ise yine cinler ile ilgili olmakla birlikte , gerçekte de var olan bir olgudan , köylerde büyük korku ile anılan cinlerin içerisinde yaşadığına inanılan kuyular oluyor .
Köy ve kasaba halkının genellikle gelen sesler yüzünden tepelerini ağır nesnelerle örttükleri bu kuyuların sırrı ise tahmin edebileceğiniz gibi doğal sebepler , yer altı hareketlenmeleri , su akışlarındaki değişim ve yarattıkları “ürkütücü” sesler .
Şimdiye kadar bu kuyuların etrafından dolanan ( ! ) yapımların aksine , Cin Kuyusu filmi işin içine lanetli bölge , intikam arzusu , temelinde sevginin yattığı hayalleri gerçek kılmak için yapılan hatalı “atılımlar” gibi başlıklar altında geziniyor .
Murat Toktamışoğlu tarafından yönetilen filmin belki de tek artısı da bu !
Çocuğu olmadığı için perişan halde yaşayan bir çift , karşılığında acı çekebilecekleri ihtimaline rağmen kötü bir anlaşmayı kabullenişleri ve olmadık bir anda kapana kısılışları .
Oldukça sıradan gelen bu temel öğeler , yönetmenin bilinçli anlatım tarzı sayesinde dikkat çekse de , hem oyunculuk , hem de teknik anlamdaki yetersizlikler , bu “başarı olasılığı”nı da tamamen ortadan kaldırıyor .
Şimdiye dek değil onlarca , değil yüzlerce , belki on binlerce kez rastladığımız “araca dalan kuşlar , perdenin ardında ne var , göbeğe çizilen ( ! ) büyüler , kötü değil çok kötü makyaj çalışmaları , bolca bağrış çağrış , kan kan ve kan .
İyi bir ekibin elinde , “iyi niyetlerle” ele alınınca ortaya çıkması muhtemel izlense - fena - olmaz korkusu yerine de , karşımızda hiç - izlemesek - ne - güzel - olurdu cinli - korkusu var .
Denenmişi üstüne hiçbir şey eklemeden tekrarlayan Cin Kuyusu , sürprizleri ile ilgi çekebilen , sahip olduğu fikirlerle “neden olmasın” dedirten , neticede ise “olmayan” bir Türk korku - gerilim denemesi .
Kıssadan hisse ; daha önce izlediğiniz bir şeyi neden tekrar ve tekrar ve tekrar . izleyesiniz ki ?
burcinaygun@gmail.com
