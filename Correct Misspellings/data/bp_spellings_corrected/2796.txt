Bir grup Amerikalı öğrenci ; eli yüzü düzgün kaslı erkekler ve seksi sarışın kızlar .
Derslerden kalan boş zamanlarını , ’asılarak’ ve ’aşağılayarak’ geçiriyorlar .
Öte yandan onlara internetin kötülüklerini anlatmaya çalışan , ultra popüler sosyal ağ sitelerinin adını yanlış bildiği için sokaklarda bağıra çağıra kıyamet konuşmaları yapan mezcuplara benzetilen bir hocaları var .
Derken ortaya bir mail çıkıyor , alan kişilerin arkadaşlarına yollamadığı takdirde ölüme davetiye çıkardığı bir mail .
Arkasında ise mektup zinciri oyununun kurallarına uymayanları zincirle fena halde öldüren kaslı bir adam var .
Hikaye aşağı yukarı böyle .
Ölüm Zinciri tartışmasız kötü bir film .
Üstelik elle tutulur bir yanı olmayan , taş taş üstüne koymayı beceremeyen , acınası bir film .
Kötü filmlerden zevk almasını bilen , b - movie’lerin aslında değerli olduğunu düşünen izleyicilerin bile dayanamayacağı bir deneyim sunuyor .
Uzakdoğu korku filmlerini akla getiren bir konsept , Testere serisinin izinden giden öldürme sekansları .
Ki zincirle organları dilimleme gibi oldukça yaratıcı detaylar var .
Bütün bunları zaten az çok bekliyorduk , son yıllarda Amerika’dan gelen korku filmlerinden orijinal bir şeyler beklememeyi öğrendik .
Fakat Ölüm Zinciri’nin zincirleme kazaları devam ediyor : oyunculuklar kötü , atmosfer yerlerde .
Ve korku sahnelerinden klişeler adeta resmi geçit yapıyor .
Katilin etrafta olduğu anlarda aniden sıçrarız ya ve aslında gelen bir dosttur .
İşte birisi bu , gerisini siz düşünün .
Yılın en kötü korku filmlerinden biri olmaya aday olan Ölüm Zinciri’nin akılda kalıcı sadece bir yönünden bahsedebiliriz , sert müzikleri .
O da tabii herkese göre değil .
Endüstriyel sesler , ambient atmosfer denemeleri , en azından işin ses tarafında oyalayıcı oluyor .
Müziklerin arkasında Vincent Gillioz diye bol ödüllü bir isim karşımıza çıkıyor .
Yaptığı film müzikleriyle Ennio Morricone gibi isimlerle karşılaştırılmasını web sitesine yazan bu pek ’’mütevazi’’ adamın yeni çalışmaları merakla beklenebilir .
Öte yandan , Ölüm Zinciri’nin endüstriyel metal video kliplerini andıran , zincirli , leş ortamlı cinayet bölümleri korku sinemasında endüstriyel kültürün fetiş haline getirildiğini düşündürüyor .
Einstürzende Neubauten , Throbbing Gristle ve popüler tarafta Nine Inch Nails ve Ministry gibi müzik gruplarının öncülüğünü yaptığı endüstriyel müzik kültüründe kullanılan bütün fetiş nesneleri , Testere sonrası korku filmlerinin gözdesi haline gelmiş durumda .
Hal böyle olunca , müzikler de endüstriyel müzik meraklılarının dikkatini çekiyor .
Ölüm Zinciri , işkence pornosu filmlerinin yaratıcılıktan uzaklaştıkça bir tür işkenceye dönüştüğünün en güçlü kanıtı .
Uzak durun derim .
