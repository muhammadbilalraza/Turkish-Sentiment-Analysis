Jack London’ın kitaplarını özellikle de Beyaz Diş ve Vahşetin Çağrısı çocukken çok sevdiğim kitaplardı , büyüdükçe diğer kitapları da konuları itibariyle hayatımdakini yerini aldı .
Özellikle de Vahşetin Çağrısı’nda sık sık Buck’ın ormanın derinliklerinden atalarından gelen çağrılarla yaşadığı zorlu koşulları sorgulaması beni çok etkilemişti .
Tabii zirveye çıkılıp atılan kurt çığlığı ya da uluması , bir hayvan için tam da vahşi hayatın özlemine dikkat çekiyordu .
1906 yılında yazılan Beyaz Diş’in hikayesi de en az onun kadar zorluydu , hikayelerin genel tavrı insanların birbirlerine ve özellikle de hayvanlara olan davranış şekilleri üzerinden biçimleniyor .
İyi olan da var kötü olan da .
Beyaz Diş’le beraber bizde insanoğlunun doğa , yaşam ve hayvanlar karşısındaki deneyimlerine tanıklık ediyoruz .
Tabii Beyaz Diş’in bir diğer özelliği de yarı köpek bir anne ile kurt bir babadan melez olarak dünyaya gelmesi .
Vahşetle uysallık arasında gidip gelen ruh hali , insanların davranış biçimlerine göre şekillenen dünyasında başka köpeklerle de dövüşüyor , kızak da çekiyor , bir kümse dolusu tavukla dost olmayı da başarıyor .
Yani karşıdan gelen davranış biçimleri kendi tavrını belirliyor daha çok …
Beyaz Diş romanında ve 1991 yapımı filmde daha çok köpeğin Jack’le olan ilişkisine odaklanmıştı .
Burada ise daha dağınık bir anlatım var , Beyaz Diş’in deneyimleri daha uzun tutulmuş , bu durumda Jack’le olan arkadaşlıkları fazlaca ortaya çıkmıyor .
Sanırım kitabı uyarlayanlar bu şekilde tercih etmiş .
Fransız – Lüksemburg ortak yapımı olan animasyon Beyaz Diş’in bebeklik halleriyle başlıyor , annesiyle birlikte bir mağarada yaşam mücadelesi veren , annesinin deneyimlerinden olabildiğince faydalanan Beyaz Diş maceralarının anlatıldığı film doğa koşullarının hayvan ve insan davranışlarını da belirlediğinin ve yönlendirdiğinin altını çiziyor .
Altına hücum zamanlarında , yerlilerle beyaz adamın mücadelesinde Beyaz Diş de yerini alıyor , her deneyime tanıklık ediyor .
Korkak , deneyimsiz , meraklı ve uysal olarak başladığı yolculuğunda bir kurda dönüşerek vahşi yaşamın ona getirdiği ve dayattığı koşullara uyum sağlamaya başlıyor .
2013 yılında çektiği Mr .
Hublot kısa filmiyle Oscar kazanan Lüksemburg doğumlu Alexandre Espigares tarafından yönetilen animasyonun seslendirme kadrosunda Nick Offerman , Rashida Jones , Paul Giamatti ve Eddie Spears gibi isimler yer alıyor .
Ama vizyona ticari sebeplerden dolayı Türkçe dublajlı olarak girmesi muhtemel ki hatta öyle …   Hollywood’un canlı , kıvrımlı , renkli animasyon tarzından farklı , daha gerçekçi ve köşeli bir yapıya sahip Beyaz Diş .
Her ne kadar büyükler için yapılmış izlenimi uyandırsa da çocukları ormanda , zorlu koşullarda büyümeye çalışan , üstelik kırma olan bir hayvanın iç dünyasıyla tanıştırmak için mükemmel bir yol olduğunu düşünüyorum .
Büyükler olarak etrafımızda yitip giden doğal hayata , hayvan haklarına ve insan olmanın hallerine yeniden bakmak için iyi bir fırsat diye nitelendiriyorum . twitter . com / banubozdemir
