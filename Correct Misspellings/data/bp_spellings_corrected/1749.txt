Bugüne kadar çektiği kısa metrajlı filmleri onların duygu patlaması şeklinde bir uzun metrajla taçlandıran Ukraynalı yönetmen Myroslav Slaboshpytskiy ,  Kabile’de hiç de sıradan olmayan sağır ve dilsizler okulunda yaşananları anlatıyor .
Yönetmenin sıradışı olaylar ve aykırı karakterlerin peşinde dolandığını biliyoruz ama bu filmin fazlaca sevgisizliğe ve şiddete dayanan ortamının çok da fazla altyapısının olduğunu söyleyemeyeceğim ne yazık .
Film çarpıcı olmasına çarpıcı , hatta vurucu sahneleri ve bu sahnelerden taşan algıları çok fazla ama şiddetin bu kadar alternatifsiz bir yaşam algısı olarak sunulması biraz niyet sorgulattırıyor insana .
Kuzey toplumlarının soğuk yapısı ve Ukrayna toplumunun yaşadığı hezeyanları bu filme eşlik ettirebiliriz elbette ama filmin şiddetinin dayandığı noktayı saptamak da yine de zorlanıyoruz .
Yatılı okulda yaşanan gerçeküstü olaylar , öğretmenlerin de bu işin içinde olması kesinlikle toplumsal bir travmayı işaret ediyor .
Ama okula yeni gelen ve herkesin gibi onun da bir isminin olmadığı yeni öğrencinin bu sisteme koşulsuz şartsız katılması da birey denen varlığı ( sorgulama gücü yok ) yok edici bir gerçeklik taşıyor .
Herkesin bu şiddete bulaşması ve onu ileriye taşıyacak adımlar atması gerçekten de filme absürt ve gerçeküstücü bir hava katıyor .
Filmin anlatıcısız , altyazısız ve konuşmasız geçtiği bir ortamın yaratılması kesinlikle iyi fikir .
Bu anlamda yönetmen bizi de derin bir sınamaya tutuyor , her şeyi işaret diline yansıyan duygulardan anlamaya çalışıyoruz .
Ya da sağır ve dilsizler dünyasındaki patlamayı bu şekilde tasvir etmek istemiş yönetmen .
Filmde baştan sona sevgisizlik , başıboş ve herkesin neredeyse hemfikir olduğuna inandığımız temelsiz bir otorite hali var .
Bu filmi ergenlik patlamasıyla açıklamak da zaman zaman zorlanıyorsunuz .
Ergenlikten başka bir hal var .
Ama film yine de yarattığı bu soğuk dünyanın duvarlarını yıkmaya niyetli davranıyor .
Okula yeni gelen çocuk üzerinden bir parçada olsa sevgi yaratmaya çalışıyor ama bu sevginin dozajını da sonrasında cinsellik ve şiddete bağlayarak yok ediyor .
Özelikle soğuk renklerin kullanıldığı filme , kötü , düzensiz , kirli mekanlar eşlik ediyor .
Bu da var olan şiddete mekansal olarak katkı sunuyor .
Bugüne kadar izlediğimiz sağır ve dilsiz temalı filmlerin ki bir tanesi de bu hafta gösterimde .
Hayatımın Şarkısı .
O da işitme engelli bir aileyle yaşayan bir genç kızın yaşadıkları üzerine kurulu .
Aradaki anlatım ve duygu farkı inanılmaz .
Yani o tarz filmlerin daha romantik olduğunu söylemek mümkün ki , bu filmde afişiyle küçük bir şaşırtma yapmak ister gibi .
Afişinde gönüllü bir birliktelik yarattığı filmle aslında inanılmaz bir ters köşe yapıyor ve tüm şiddetlerin gerçekçi ve rahatsız edici boyutlarıyla tanıştırıyor bizi .
Evet seyirciyi zorlamak gibi ulvi bir amaç edinmiş yönetmen ve bunu da kısmen başarıyor .
Ama bu kadar sevgisiz bir dünyanın altyapısını çizerken ortamın en mutsuzları olması gereken mutlu göstermekten de kaçınmıyor .
Yani seks işçisi olarak çalışan kızlara verdiği huzuru , filmin orantısız şiddetiyle açıklamak yetersiz kalıyor .
Bir yandan da kabilenin yeni elemanını kendi başına buyruk ilan ederek , bu tarz bir otorite şiddetinin de yok edilebileceğini savunuyor .
Karakterin başına buyruk tavırları filmin beklenen şiddetini müzikle beraber arttırırken seyirciye de bir parça umut vaat etmeyi ihmal etmiyor .
Sonuçta karşımızda makro ortamın mikro dünyası şeklinde dizayn edilmiş bir film var .
Filmdeki okul içi otorite hem dışarıdaki otoriteye bir başkaldırma içeriyor hem de kendi içinde yıkıma müsait bir dengesizlik .
Seçici kurul tarafından Oscar'a gitme şansı elinden alınan film riskli bir konuya , cesur ama biraz altyapısız el atıyor .
Ama izlenmeyi kesinlikle hak ediyor , en azından şiddetin kendi içindeki ayarı ve dışarıda yarattığı yıkım gücü açısından … twitter . com / BanuBozdemir
