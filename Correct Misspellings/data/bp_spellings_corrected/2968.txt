Hayal kurmak ve onu büyük bir arzuyla gerçekleştirmek istemek istinasız tüm insanoğlunun hayatında varolan bir olgu .
Sinema dünyası da uzun bir süredir gençleri kurdukları hayallerin peşinden gitmeleri için motive eden filmlerle sık sık karşımıza çıkıyor .
Aşkın Ritmi de bunlardan bir tanesi .
Filmin baş kahramanı Cole , DJ olmak isteyen bir genç .
Arkadaşları ve Cole her perşembe aynı kulüpte çalarak kendilerini ve müziklerini göstermeye çalışıyorlar ama aradıkları şeyin tam olarak " o " olmadığından da eminler .
Daha sonra eski başarılı bir DJ olan Reed ile tanışan Cole , onun deneyimlerinden yararlanarak kendine bir yol çizmeye çalışıyor ancak bir sorun var .
Cole , ona sadece yardımcı olmak isteyen Reed'in kız arkadaşına gönlünü kaptırıyor .
Aşkın Ritmi hayal kurmayı ve hayalinin peşinden gitmeyi öğütleyen bir film .
Farklı şeyler yapabileceğine inanan bir DJ'i odak noktasına alan Aşkın Ritmi kendini müzikle harmanlıyor .
açıkçası hiçbir zaman elektronik müzikten hoşlanan biri olmadım , eski şarkıları çevirip çevirip dinleyenlerdenim .
Ancak filmde kullanılan müzikler ve elektronik müziğin insan bedeni üzerinde yaratabileceği etkiyi gösteren sahneler bakış açımı biraz da olsa değiştirdi .
Teşekkürler Zac !
Filmin başlarında sadece bir laptop ve farklı bir track ile başarılı olunabileceğini savunan Cole , film ilerledikçe başarıya giden yolun aslında o kadar da kolay olmadığını öğreniyor .
En nihayetinde hayat acımasız .
Filmde Reed ve Cole arasında geçen bir diyalog hepimizin hala öğrenmeye devam ettiğini özetler gibiydi .
İyi ve kötü insan olmakla ilgili cümleler sarfeden Cole'a Reed dönüp diyor ki : 27 yaşına gelmeden henüz bir kişi bile sayılmazsın .
Ona öğütler veren eleğini asmış DJ Reed'i dinleyen Cole iyi bir track için dünyayı dinlemesi gerektiğini işte burada anlıyor ve dünyanın ona söylediklerine kulak veriyor .
Hollywood'un mavi gözlü yakışıklısı Zac Efron artık High School Musical imajından sıyrılmak istediğini son yıllarda farklı projerlerde yer alarak gösterdi .
İlginçtir ki oyunculuğunu da bir nebze geliştirmeye başladı .
En son Kötü Komşular'da izlediğimiz Efron , her ne kadar film hayalkırıklığı yaratmış da olsa , fena olmayan bir performans göstermişti .
Aşkın Ritmin'de ise istediğini başarmak isteyen genç bir DJ adayını canlandırmada zorlanmamış .
Evet belki de çoğu Hollywood gencinin yapabileceği bir rolle karşımıza çıkmış ancak daha kötülerini gördük itiraf edelim .
Filmin asıl yıldızı bana göre Reed'i canlandıran Wes Bentley .
Şüphesiz Aşkın Ritmi'ndeki en iyi oyunculuk performansına o imza atıyor .
Aşkın Ritmi daha önce izlediklerimizden farklı bir şey söylemiyor ve anlatmıyor .
Ancak zorlama bir film olmadığını gönül rahatlığıyla söyleyebilirim .
Diyaloglar ise eğlenceli denebilecek türden .
Konu yüzeysel ve bir o kadar da hızlı işleniyor , aslına bakarsanız yormuyor .
Çerez niyetine filmler olur ya , işte öyle bir şey .
Elbette müzikle birlikte akan bir gençlik filmine imza atmışken klişelerden uzak durulsaydı , gülümsemeyle ekrana bakan izleyici bambaşka yerlere götürülebilirdi .
Yine de müzik dolu bir filmin içinde kaybolmak için doğru zaman belki de şimdi . twitter . com / ekinlimonj
