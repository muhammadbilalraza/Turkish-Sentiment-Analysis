X - Men serisini yeniden canlandırmayı amaçlayan Birinci Sınıf , Bryan Singer imzalı ilk filmi izleyen herkesin iyi hatırladığı bir sahneyle başlıyor .
İlerde Magneto adıyla bilinecek olan Erik'in İkinci Dünya Savaşı sırasında ailesiyle birlikte bir toplama kampında yaşadığı dönüm noktasıyla .
Ailesinden koparılan küçük çocuk , o anki öfkesinin etkisiyle demir kapıları yerle bir ediyor .
Ve buradan devam ediyoruz .
Benzer yeteneklere sahip insanları takip edip eğiten , Nazi işbirlikçisi Sebastian Shaw ( Kevin Bacon ) onu fark ediyor ve hayatının gidişatını belirleyecek olayları başlatıyor .
Erik'in büyüme sürecine paralel olarak , Profesör Charles Xavier'ın da çocukluğundan itibaren yaşamını öğreniyoruz .
Kendisi , tuzu kurulardan .
El üstünde tutularak yetiştirilmiş .
İyi okullarda okumuş .
CIA tarafından , Amerika ile Sovyetler Birliği arasında nükleer savaş başlatmaya çalışan bir grup mutanta karşı yardımı isteniyor .
Film hakkında bir şeyler okumuş veya fragmanı görmüşseniz , X - Men : Birinci Sınıf'ın 1962 yılında geçtiğini biliyorsunuzdur .
Soğuk Savaş döneminde yani .
Yakın tarihin bu kurmaca versiyonunda , Sebastian Shaw'un başını çektiği bir grup mutant , iki süper güç arasında bir savaşı kışkırtıyor .
Ve CIA ile beraber çalışan Charles Xavier onların peşine düştüğünde , Shaw'u intikam için takip eden Erik ile yolları kesişiyor .
Tanıdığımız ekibin nasıl biraraya geldiğini ve nasıl tanıdığımız o mutantlara dönüştüklerini izliyoruz bu filmde .
Erik ile Charles'ın nasıl dost olduğunu .
Bazılarının nasıl insanlardan umudu kesip kötü tarafa geçtiğini .
Herkesin en çok merak ettiği , Wolverine'in bu filmde olup olmadığı herhalde .
Hugh Jackman'ı kısa , esprili bir sahnede görüyoruz , konuk oyuncu olarak .
Tıpkı Rebecca Romijn gibi .
Onun gençliğini bu filmde Jennifer Lawrence canlandırıyor .
Enteresan bir şekilde , güçlü oyuncu kadrosunun tek Oscar adaylığı bulunan ismi . X - Men : Birinci Sınıf , farklı karakterleri paralel olarak izlediğimiz ilk yarısında , dinamik bir suç filmi olarak ilerliyor .
Ne zaman ki gençlerden oluşan mutant ekibinin eğitim süreci , yani Profesör Xavier'in okulundaki birinci sınıfları başlıyor , film tek bir koldan ilerler hale geliyor ve o dinamik yapısını kaybediyor .
Sıradanlaşıyor .
Buna rağmen , X2'den sonra serinin en iyi filmiyle karşı karşıyayız .
Basit bir macera değil de kahramanlarımızın duracakları tarafı belirledikleri , yani büyük dramatik çatışmalarla karşı karşıya oldukları bir süreci anlatmasının bunda etkisi büyük .
Bir başka önemli etken de genç İngiliz oyuncu kuşağının en yetenekli isimlerinden Michael Fassbender ile James McAvoy'un güçlü performansları .
Özellikle Fassbender , müthiş bir Magneto olmuş .
Şahsi görüşüm , Soğuk Savaş ve Küba Füze Krizi gibi iyi bildiğimiz , gerçek tarihsel olayların mutantlar tarafından manipüle edildiği ve yine içlerinden bazıları tarafından çözüldüğü bu kurmaca yapının biraz yabancılaştırıcı olduğu yönünde .
Daha önceki X - Men filmleri hiç bu ölçüde gerçek tarihsel olayları kullanmamıştı .
Birinci Sınıf'ın seçtiği yol , bir yandan onu sıradan süper kahraman filmlerinden bir gömlek yukarıya koyar gibi duruyor .
Fakat bir yandan da böyle bir yabancılaştırma riski taşıyor .
Son derece karmaşık ve dünyanın gidişatını önemli ölçüde etkilemiş olaylardan bahsediyoruz .
Her şeyi mutantlara bağlamanın , tarihi biraz basitleştirmek olduğunu düşünmek mümkün .
Ancak böyle bakmamak , bunun bir fantezi olduğunu akıldan çıkarmamak lazım sanırım .
Serinin son iki filmiyle sarsılan prestijini , Birinci Sınıf ile geri kazandığı kesin .
Yönetmen Matthew Vaughn'un , serinin en iyi aksiyon sahnelerini çektiği de .
Twitter : aliercivan
