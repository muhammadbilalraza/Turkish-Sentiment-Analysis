Eli Roth dört yıl önce çektiği Dehşetin Gözleri ile virüs nedeniyle paramparça olan bir kamp ateşi grubunun öyküsünü zehir gibi anlatarak , korku sinemasında mizahın her zaman filmin atmosferini yok eden bir virüs olmadığını ucuz bütçeyle kanıtlamıştı .
Film özellikle finaldeki espriyle doruk noktasına ulaşan mizahının yanında , mekan seçimi ve tekinsiz atmosferi ile ürkütücü olmayı da başarıyordu .
Set düzenini annesine emanet eden genç bir korku delisi için şüphesiz iyi bir çıkış .
Fakat bu parlak manzaraya rağmen Roth'un ikinci filminin afişinde Tarantino ismini , oyuncular arasında ise Takashi Miike'yi görmek biraz kuşku uyandırıcı .
Bu durum filmin bir Tarantino filmi gibi algılanmasına neden olduğu gibi , korku meraklıları arasında da beklentileri tavan yaptı .
Otel Eurotrip ile aynı rotada , fakat Eurotrip tiplerinden bile sıkıcı üç arkadaşın Amsterdam'da kadınları ve kafayı bulma planlarıyla başlıyor .
Daha egzotik keyifler için olmasa da daha egzotik kızlar bulmak için tavsiye üzerine Slovakya'ya giden üçlü , burada da aradıklarını " ellerine konmuş " gibi buluyorlar .
Fakat ekibe sonradan katılan uçkuruna düşkün Oli'nin kaybolmasıyla içine düştükleri senaryo işliyor ve hepsi sırayla müşterilerine farklı deneyimler sunan bir mezbahaya çekiliyorlar .
Roth filmin " macera - uyuşturucu - seks " bölümlerini , izleyiciyi zıplatmadan önce biraz gevşetmek için öyle bir uzatmış ki , hangi cümleyi hangisinin söylediğini rahatlıkla karıştırabileceğiniz üç sıkıcı kahramanın da yardımı ile kolayca farklı bir film izlediğinizi düşünebilirsiniz .
Yol kesen sakız bağımlısı çocuklar ve kafka - eski koşturma arasında beliren işkence müzesi de bu arada filmin ucuz mizahına ekleniyor .
Filmi nihayet Roth'aya sokan ise konuk oyuncu Takashi Miike oluyor .
Otel'in belki en büyük günahı yaratıcısının " auteur " lük saplantısı nedeni ile kusurlu senaryolarını paylaşmamak için gösterdiği çabadır .
Yoksa yönetmen korku sinemasının ihtiyaçlarını adı gibi bildiğini mezbaha detayları ile gayet iyi gösteriyor .
Vahşet turizmi denilen şehir efsanesinden beslenen ( Tarantino'yu projeye çeken de Roth'un Uzakdoğu'daki örneklerini ona göstermesi ! ) bu karanlık mezbaha , dünyanın farklı yerlerinden işkence , ameliyat , cinayet gibi amaçlarla gelenlerin tatmin edildiği bir yer .
Roth mekan seçimi ve sadist detaylar konusundaki yeteneğini bağıra çağıra konuşturuyor burada .
Aslında tür eleştirisi açısından düşündüğümüzde , Pasolini'nin Salo'sunun kulaklarını çınlatan bu bölüm bile filmi hafif dozdaki korku filmlerinden ayırmaya yetiyor .
Bütün filmin amacının buradaki dehşet olduğunu düşünürsek , Otel kolay ikna olan korku izleyicilerini kısmen de olsa tatmin edecektir .
Finale doğru gerçekleşen ve fena halde uzakdoğu sinemasına özgü olan intihar ve fena halde Amerika'lı olan şiddetli intikam sahnesi ; kötü başlayan ve yoldan çıkmak üzereyken şık bir hareketle toparlayan bu filme maalesef sıradan bir nokta koyuyor .
Eli Roth'un filmini uzakdoğu ve Amerikan korku filmleri arasında kalmış , etkili mezbaha sahnesine rağmen Dehşetin Gözleri'nden daha dağınık ve günahı bol bir korku filmi yapan işte bu senaryo sorunları .
Bir kere en başta , filmde neden Slovakya'nın seçildiği çok açık değil .
Amerika'nın ıssız bir köşesinin tercih edilmesi , aslında fazla da abartılmaması gereken yabancı düşmanlığı tartışmalarını da engellermiş .
Bu otel bizden en fazla " buçuklu iki yıldız " alır .
Filmin en büyük yıldızı ise filmin acı acı gülümseten repliğine imza atan Takashi Miike olur .
Roth kanlı sahnelerdeki becerisini Ölüm Provası yönetmeninin önünde herkese ispatlamış olabilir ama auteur olması için daha çok yolu var , daha çok otellerde konaklaması gerekiyor .
Yoksa biz gizliden gizliye bu karanlık tema Miike'nin elinde kim bilir nasıl şekil alırdı diye düşünmekten kendimizi alamayız .
Acı ama gerçek .
