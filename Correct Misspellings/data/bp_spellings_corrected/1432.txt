Orfeus mitine göre : ' Canlıları müziğiyle büyüleyen Orfeus , sevgilisi Eurydike ölünce , onu geri getirmek için ölüler diyarına gider .
Ölüler diyarının kralı Hades’i müziğiyle kandıran Orfeus , sevdiği kadını yaşama geri götürme hakkını elde eder .
Ama tek bir şartla : Geri dönüş yolunda Eurydike’nin kendisini izleyip izlemediğine asla bakmayacaktır .
Ne var ki , tam ölüler diyarının kapısına vardığında Orfeus’un içini bir korku kaplar .
Dönüp geriye bakar ve sevgilisini sonsuza dek kaybeder . '
Christian da , Dük’e , Satine’in onu sevmediğini söyler ve sevgilisini sonsuza dek kaybeder .
Baz Luhrmann , düşüncesini açıkça belli ediyor ki , acısız aşk yoktur : ' Hepimiz bir dönem sırılsıklam aşık olmuşuzdur .
Ama gün gelir , ilişki biter .
İşte o zaman kişiye düşen , bunu kabullenmek ve ileriye bakmaktır .
Geçmişe saplanıp kalmamak , ilişkilerin bitebileceğini kabullenmek gerekir ' .
Luhrmann’ın bir röportajında söylediği bu sözler , ister istemez Tom Hanks’in Cast Away’e damgasını vuran ' nefes almaya devam etmeliyim ' sözlerini hatırlatıyor .
Christian , aşkın kural tanımazlığının bir örneği olarak en yapılmayacak olanı yapıyor ve kan - kan kulübünden bir fahişeye aşık oluyor .
Tabii , söz konusu kadın , dünyanın gelmiş , geçmiş ve gelecek en güzel kadını Nicole Kidman olunca , Christian’ın suçu , doğrusu biraz hafifliyor !
Üstelik , aşkına karşılık da buluyor .
İlk aşkını yaşamanın ürkekliğindeki yazar rolünde Ewan McGregor müthiş başarılı .
Tıpkı , fettan kadın tiplemesindeki Kidman gibi .
Ama yaşadıkları dünyanın Hades / Tanrı’sı Luhrmann olunca , mutsuz son kaçınılmazlaşıyor .
Yönetmen / Tanrı / Hades koltuğundaki Luhrmann , Christian’a , ' asla aşık olma ' şeklindeki nasihatını dinlememesini kötü ödetiyor .
Monroth Dükü tek başına büyük bir engelken , kızgın Luhrmann , mitin dışına çıkarak , Satine’nin kötü geçmişini hatırlatırcasına , dönemin ölümcül hastalığı veremi de devreye sokuyor .
Hades , işini şansa bırakmıyor .
Luhrmann’ın , seyirciye bir film izlemekte olduğunu unutturmamak için başvurduğu numaralar enteresan : Romeo& Juliet’te ' yabancılaştırma ' öğesi olarak Shakespeare’in dört asırlık yazınını kullanan Luhrmann , bu kez Like A Virgin , Roxanne ve Smells Like Teen Sprit gibi popüler şarkıları 1890’ların Paris’ine taşıyor .
O kendine has görsel numaralarını sergilemekten de geri durmayan Avustralyalı , sürekli aksiyonu takip eden kamerasıyla müthiş bir kurgu yaratıyor .
Sıkça başvurduğu bu hızlı kurgu , aslında başlıbaşına bir yabancılaştırma öğesi sayılabilir .
Christian , Cast Away’i seyretmemiş olmanın dışında Thom Yorke’un ' True love waits ' ( gerçek aşk bekler ) sözünü de bilmezden gelip ( ! ) , Dük’e söylememesi gerekeni söylüyor ve kuralları çiğniyor .
Satine’nin , ölmeden önce söylediği sözler , zor da olsa Christian’ı , yaşadıklarını yazmaya yönlendiriyor ve sonunda Moulin Rouge’dan , mutsuz biten bir aşk öyküsü çıkıyor .
Satine , o sözleri söylerken ' nefes almaya devam et ' der gibi .
Luhrmann’ın aşka eleştirel yaklaşımından yola çıkarak merak ediyorum : Acısız aşk olmuyorsa , bu aşkın suçu mu ; ya da insanlar yalanı / hissettiklerinden fazlasını rahatça söyleyebiliyorlarsa aşk nasıl sağlıklı bir şey olabilir ki ?
