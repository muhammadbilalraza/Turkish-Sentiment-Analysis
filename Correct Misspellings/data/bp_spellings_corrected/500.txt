Yarını Yok  ( 24 Hours to Live ) , aman be kardeşim , iyi bir senaryoyu zaten kim bulmuş , hem akla ve mantığa ne gerek var , bize hız ve hareket ziyadesiyle yeter zihniyetinin yeni ve vasat bir ürünü , işte o kadar !
Hah !
Aksiyonun kalitelisine ve özgün bir işe asla itirazım yok , ancak özensiz , saçma ve ucuz olanına elbette var .
Filmin sloganı , intikam için 24 saatin var !
Her şeyi bunca açık edersen , finalde sürpriz beklemek de , meşhur Godot’u Beklemek ile eşdeğer olur .
Şimdi John Wick ve John Wick 2 ile Sarışın Bomba ( Atomic Blonde ) filmlerini seyreden ve çıtasını yükselten bir sinemasevere , bak bu proje tuttu diye , Yarını Yok’u dayatırsan , haliyle ayıp olur !
Reklama gel , John Wick’in yapımcılarından …
Desenize şuna ; seri aksiyon işine girmiş resmen elemanlar , iyisini , kötüsünü , güzelini , çirkinini gözetmeden …
Vay be !
Eşi ve oğlunu yitirmiş ve her şeyden elini ayağını çekmiş eski asker Travis Conrad , paralı askerlerin şirketi Kırmızı Dağ’ın , suikast teklifine , karlı bir anlaşmayla dâhil olur .
Ancak ava giderken avlanır , Interpol ajanı Lin Bisset tarafından öldürülür .
Kırmızı Dağ tarafından hayata döndürülen Travis’in , 24 saatlik ömrü kalmıştır ve onu da intikam için harcayacaktır .
Tetikçi  ( Crank - 2006 ) ve Tetikçi 2 : Yüksek Gerilim ( Crank : High Voltage - 2009 ) filmlerinden esinlenmiş Yarını Yok .
Yani toplanın arkadaşlar , adrenalin ile yürüyelim demişler , lakin becerememişler .
Üstelik Jason Statham , sert mizaçlı ve harbiden aksiyon için yaratılmış bir herif ,  Ethan Hawke ise , yumuşak yüzlü ve romantik bir adam , valla bence olmamış , hatta sırıtmış .
Unutmadan , The Punisher öyküsüyle de benzerlikler mevcut , özetle ; parçaları oradan buradan toplamışlar , bir bütün oluşturmaya çabalamışlar .
Ellerinde kalmış , ne yazık ki …
Yönetmen Brian Smrz’in bu ikinci uzun metraj kurmaca denemesi , ilk filmi Hero Wanted ( 2008 ) de zaten vasat bir işçilik idi , pek değişen bir şey yok !  Ethan Hawke dışında , Xu Qin , Paul Anderson , Liam Cunningham ve Rutger Hauer de aksiyon yükünü sırtlamayı deniyorlar , en nihayetinde tüm emekler boşa gidiyor , maalesef .
