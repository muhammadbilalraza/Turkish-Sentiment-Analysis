İlk uzun metrajı Mar ile kasaba insanının yaşantısına değinen Caner Erzincan , Yeni Dünya’da köylerinden göç eden bir aile üzerinden kurmuş öyküsünü .
Film ailenin şehirde tutunamama çabalarını birçok farklı yerden vermeye çalışıyor .
Down sendromlu çocuklarını okutmak ve bu sayede devletten maaş almak için şehrin yolunu tutan çift dost kazığından , kentsel dönüşüme , erkeğin kadına klasik bakış açısından iş bulamama detayına kadar her zorluğu yaşıyor .
Film bir anlamda 60’lı yıllar göç olgusuyla hareket ederken bir yandan da göç olgusu ve sonucunda yaşananlarının hiç değişmediğini gösterme derdine de düşüyor .
Öte yandan , filmin kahramanlarına yaklaşımı biraz dengesiz .
Down sendromlu Soner ve trafik kazası geçirip sakat kalmış baba Ali’yi azimli , güçlü ve anlayışlı çizerken anneyi sorunlu , basit ve yılgın gösteriyor .
Yani filmin buradaki kentsel dönüşüm olgusunu olumsuz anlamda anne üzerinde kullandığını görüyoruz .
Dönüşüm geçiren bir şehre çabuk uyum sağlayan bir kadın filmin bazı yerlerinde fazlaca zorlama duruyor .
Filmin kentsel dönüşümü en alasından yaşayan semti Fikirtepe’de çekilmesi iyi fikir .
Binaların boşluğu , insanların içindeki boşlukla birebir tutulmaya çalışılmış ama senaryonun ilk akla gelen durumlar üzerinden gitmesi kolaycılık gibi duruyor .
İstanbul’a önceden gelip yol tutmuş aile dostunun kadına göz koyması , ailenin tutunma hikayelerinin tümüne tüy dikiyor , bu da güçlü bir amaç için İstanbul’a gelen ailenin çabucak sonunu hazırlıyor .
Filmin en olumlu yanı , bir anlamda kendisini oynayan Soner Erzincan .
Yönetmenin kardeşi olan Soner down sendromlu her çocuk gibi inanılmaz sevgi dolu , içinde kötülük barındırmayan ve yaşanan her şeye zıtlık teşkil eden bir karakter .
Yönetmenle olan yakınlığı mı , yoksa Erzincan’ın yönetme başarısı mı bilinmez ama filmin doğal akışını onun kurduğunu söyleyebiliriz .
Bu da filme bir anlam katıyor ama büyükler dünyasında yaşanan ikiyüzlülük filme fazlaca yayılıyor .
Film kentin değişimine karşı güzel görüntüler yakalıyor ama köylerini bırakıp şehre gelen ailenin altını şehrin karmaşasında dolduramıyor .
Zira 60’lı yılların göç kafası ‘İstanbul’un taşı toprağı altın’ kıvamında işliyordu ve aileler gözü kapalı düşüyordu yollara .
Ali ve ailesinin de aynı şekilde yollara vurması cahil cesareti gibi duruyor ama down sendromlu çocuklarını okutma istekleri daha bilinçli bir rol çiziyor onlara .
Film bu tezatlıkları fazlaca kuruyor ama kadına fazlaca ağır bir bedel ödetiyor .
Yani şehrin zaten püfür püfür esen sorununu kadın yönünden estiriyor !
Filmin sonuna dair bir şey söylemek istemem ama mutlu ve mutsuz sonları aynı anda yaşayanlar var .
Ya da film herkese kendince mutlu son verdiğini düşünüyor ama Soner’in mutlu olduğu kesin !
İstanbul ‘Yeni Türkiye’nin yeni dünyası olmaya aday bir şehir .
Ama bu değişimleri hala eski bakış açılarıyla yapmak gerçeklik dokusunu zedeliyor .
Filmin hikayesi biraz daha güçlü durabilseydi bu dönüştürme heveslisi şehir karşısında kesinlikle çok daha iyi olurdu .
Filmin geliri down sendromlu çocuklara gideceği için ve Soner Erzincan doğuştan gelen bu durumla en iyi şekilde baş edebildiği için izlenmeyi hak eden bir film olduğunu düşünüyorum .
Tabii birde dönüşen şehirlerle birlikte dönüşen insanlara vurgu yaptığı için . twitter . com / BanuBozdemir
