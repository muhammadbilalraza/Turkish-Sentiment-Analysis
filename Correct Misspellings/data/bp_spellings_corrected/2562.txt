Sinema seyircisi tarafından en çok tercih edilen türlerden bir tanesidir suç ve aksiyon filmleri .
Gerçeğe maalesef bir hayli yakın hikayeleri , sinir bozucu karakterleri ve işte böyle bir dünyada yaşıyoruz dedirten anlatısı ile türün meraklılarını her daim diken üstünde tutmayı başaran , bir yandan düşünmeye teşvik eden , bir yandan da sert gerçekleri kabullendiren filmler .
Dünyanın neresinde olursanız olun , hangi meslekten olursa olsun , her daim kirli , kötücül insanların olduğunu hatırlatan , sözünü yeri geldi mi hiç sakınmayan bir türdür suç sineması .
Bu janrın olmazsa olmaz temellerinden bir tanesi de , doğal olarak suça bulaşmış " adelet koruyucularıdır " .
Hayatımızı , canımızı , malımızı onlara teslim ettiğimiz güvenlik güçlerinin aslında pek de göründüğü gibi olmadığını anlatan senaryolar , iç karartar , yer yer sinirlendiren karakterler .
Hepsi de gerçek , hepsi olası .
Dönen dünyanın parçaları .
Heat gibi akıllara kazınmış başarılı yapımların yanında adı dahi geçmeyecek projeler ve bir de Kod 9 gibi dikkate değer filmler .
Hepsi de bu kirli dünyanın birer mini aynaları .
Daha önce The Road adlı muhteşem sinema uyarlaması ile dikkatleri üzerine çekmeyi başaran John Hillcoat'ın yeni çalışması Kod 9 işte böyle bir evrende geçiyor .
Bizi koruması gerekenlerin , arkamızdan iş çevirdiği , başkaları için değil de , sadece kendi faydaları için yaşadıkları bir gerçeklik .
Hikayenin kahramanları ise kirli polisler , çete liderleri ve güzel mi güzel mafyatikler .
Kod 9 filmi , 2012 yapımı Kanunsuzlar filmi ile bir bakıma düşüş yaşayan Hillcoat'un tabiri caizse , tekrar yükselişe geçtiği bir film .
Evet , belki bir şaheser değil ancak türün meraklıkıları için çok fazla şey vaat ediyor .
Her şeyden önce muazzam bir oyuncu kadrosu söz konusu .
Beklenenin üzerinde bir performans sunan Casey Affleck , oyunculuk yeteneğini bir kez daha konuşturan Chiwetel Ejiofor ve Rus mafyasının akıl çeleni Irina rolündeki Kate Winslet ile Elana rolünde döktüren Gal Gadot !
Tüm bu harika karışıma bir de The Walking Dead ünlüsü , yetenekli aktör Norman Reedus'ı da eklersek ?
İşte karşınızda sımsıkı bir oyuncu kadrosu .
Geriye kalan ise yeteneğini konuşturmasını bilecek bir yönetmen ile işini layıkıyla yerini getirmesini umacağınız senaryo .
Christoph Waltz gibi önemli bir oyuncusunu kaybeden , ödüllü aktris Cate Blanchett'ın mecburi olarak kadrosundan ayrıldığı Kod 9 aslında oldukça sancılı bir yapım sürecine sahip .
Oyuncu kadrosunda sürekli olarak değişikliğe gidilen yapımın senaryosu da bol bol elden geçirilmiş ve mevcut haline kadar evrilmiş .
Öte yandan , gidenlerin yerine gelen diğer " güçlü " oyuncuların da arkasına sığınılmamış , yönetmen Hillcoat'ın çabasıyla ortaya leziz bir suç - aksiyon filmi çıkmış .
Trafikte geçen kovalamaca ve çatışma ile gözleri hemen boyamayı başaran Kod 9 filmi , aksiyon konusunda izleyiciyi kesinlikle tatmin ediyor .
Müzikler Atticus Ross sayesinde belki de filmin en güçlü yanlarından biri olarak yükseliyor .
Oyunculuklar her ne kadar şok edecek kadar iyi olmasa da , bekleneni fazlasıyla veriyor , kendinizi Atlanta'nın o meşum atmosferinde , varlığı bir hayli olası anti kahramanlar etrafında buluveriyorsunuz .
Kod 9 filmi birden fazla artıya sahipken , önemli bir de eksiyle salonlara servis edilmiş .
Matt Cook'un kalem oynattığı senaryo her ne kadar sürükleyici ve ilgi çekici bir forma sahip olsa da , karakter gelişimi ve arka planı konusunda doyurucu olmaktan uzak kalıyor .
Buna rağmen seyri hiç bir şekilde sıkıntı vermeyen , ikinci yarısında performansı bir nebze düşse de , finali ile her şeyi ayağa kaldırmayı başaran bir serüven bekliyor bizleri .
Dünyanın karanlık ve umutsuz yüzünü görmek , sıkı aksiyon sahneleri ile gaza gelip , sağlam bir oyuncu kadrosuyla tatmin olmak istiyorsanız , Kod 9 son dönemdeki türün başarılı örneklerinden bir tanesi olarak sizi bekliyor .
