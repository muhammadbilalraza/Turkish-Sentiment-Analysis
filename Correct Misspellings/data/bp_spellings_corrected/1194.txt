Yönetmenliğini Michael Hoffman’ın ( Retoration , Güzel Bir Gün  , İmparatorlar Kulübü ,  Aşkın Son Mevsimi ) üstlendiği , çok satan kitaplarıyla ünlü Amerikalı yazar Nicholas Sparks’ın romanından uyarlanan ‘The Best of Me – Unutulmaz Aşk’ , iki eski lise aşkı olan Dawson ( James Marsden / Luke Bracey ) ve Amanda’nın ( Michelle Monaghan / Liana Liberato ) hikayesini anlatıyor .
Gişede rekorlar kıran diğer Sparks uyarlamalarıyla öyküsel benzerlikler taşıdığını da söyleyebiliriz rahatlıkla .
İnsanların , hele de iflah olmaz romantiklerin , en hassas duygularına değen yazar Nicholas Sparks , hikayelerinde , karakterleriyle ( kurbanları demeliyiz belki de ) uğraşır , rahat bırakmaz pek .
İyi ve güzel , zengin kız ile fakir erkek ( ya da tersi ) aşık olurlar birbirlerine .
Sınıfsal farklar , doğal uzantısı aileler , geçmiş ya da olaylar , aşklarına olmasa da , gölge düşürür birlikteliklerine .
Öte yandan aşkın yıkıcılığı yerine hissettirdikleri saçılır her yana .
Hastalık hatta ölüm bile trajik olmaktan çıkıp aşkın kanatları altına giriverir .
Uzun döneme yayılan ve Not Defteri’nde ( The Notebook ) olduğu gibi geri dönüşlerle beslenen romantik - dramın kahramanları Dawson ve Amanda’nın hikayesi de aynı formülle ilerliyor .
İkilinin 20 yıl aradan sonra ‘aşk mahalli’ne dönmeleri , geçmişin izleriyle beraber , pişmanlıkları ve nedenleri getiriyor önümüze . Will Fetters ( Beni Unutma , The Lucky öne ) – Nicholas Sparks ortaklığının da etkisiyle belki , dramatik akış bombardımanıyla trajediye daha fazla meylediyor , Noah ve Allie’nin izindeki aşıkların tökezlemesine , dramla kaplı arka plana ve köstek unsurlara esir oluyor daha ziyade .   Son günlerde kısa bir video dolaşıyor internette : Genç bir adam , sokak köpeğiyle yemeğini paylaşıyor , komşusuna küçük sürprizler yapıyor , eğitim için dilenen küçük bir çocuğa para verip , cılız bir bitkiye şans tanıyor .
Her gün tekrar eden klişeler zincirinden oluşan bu kısa videodan geriye kalansa duygular oluyor .
Her şeye mantıksal yaklaşıp olanı biteni öylesine çabuk kanıksıyoruz ki , önemsemiyor , aşık olmayı beceremiyor , unutuyor , klişelerle yüzümüze vurulunca da küçümsüyoruz çoğu zaman .
Son derece duygusal bir aşk film olan Unutulmaz Aşk’ı da böyle okumak gerekiyor sanırım .
Nicholas Sparks tarzını seviyorsanız , klasikleşen unutulmayacak tür filmleri ve hatta romantik - dramın popüler örneklerinden ‘Not Defteri’ beklentisi içinde değilseniz , romantik ve biraz da hayalperestseniz , kapsama alanındasınız demektir .
Twitter . com / hilalcetinder
