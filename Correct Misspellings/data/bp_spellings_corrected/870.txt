Tolga Karaçelik’in Sundance Film Festivali’nde en iyi film seçilen üçüncü filmi Kelebekler , üç kardeşin yollarda ve Hasanlar köyünde yaşadıkları bir hesaplaşma hikayesi .
Annelerinin ölümünden sonra dağılan üç kardeş , babalarından aldıkları telefonla uzun yıllar sonra bir araya gelir , arabaya atlar ve yollara düşerler .
Cemal , Kenan ve Suzan arasında yıllar sonra yeniden başlayan kardeşlik hikayesi hesaplaşmalar , acılar ve ironiler içinde yol alıyor .
Cemal’in astronot olması ama uzaya çıkamamasının sıkıntısı , Kenan’ın hayatın dehlizlerinde kaybolmasının izleri , Suzan’ın ise kocasından başlayarak yayılan erkek tahammülsüzlüğü yol boyunca bize eşlik ediyor .
Karaçelik evrende ve insanın kafasında dolaşan kozmik ya da kendi deyişiyle büyülü gerçekçilikten ilham alan bir yönetmen .
İlk filmi Gişe Memuru’nda meteor yağmuru beklerken gökten düşen araba , ikincisinde gemiyi saran sarmaşıklar ve salyangozlar derken , burada da kelebekler …
Her film için ortak bir ayardan bahsedemesek de ben Karaçelik’in bu ani baskınlarının filme atılmış bir imza olduğunu düşünüyorum ve doğanın bir müdahalesi olarak yorumluyorum …
Sarmaşık’ta erkek ortamında fazlasıyla gerçekçi atmosferde ortaya çıkan sarmaşık ve salyangozlar Kelebekler’de daha yaşamsal bir duruma bürünüyor , burada da ironi filme lezzet katıyor .
Bir de toplaşma haline davet ediyor .
Hikaye Karaçelik’in terapi niyetine yazmaya başladığı , her karakterin bir detayının bulunduğu ve bu detaylar üzerinde filmin absürt komedisini kurduğu bir hikayeye dönüşüyor .
Film ciddiye almak ama bir yandan da o ciddiyetin üzerine koca bir gülüş yapıştırmakla ilerliyor .
Tavukların patlama sahnesi , Kenan’ın üzerine bulaşan kanla gün boyu dolaşması değişik bir oyuna dönüşüyor film içinde .
Zaten Karaçelik oyun oynar gibi , altı yaşın doneleriyle film çektiğini itiraf ediyor .
Sanki Suzan’ın çocuk kaldığı noktadan bakarak yazılmış gibi .
Araları da büyük çaplı patlamalar dolduruyor .
Suzan’ın pavyonda tahammül edemediği erkek muhabbetine saldırması filmin en ‘büyük’ sahnelerinden biri .
Abartılı denecek tepkileri anlık algılarsak hata edebiliriz , o yüzden genele yaymak da fayda var .
O patlamadan sonra hikayenin yükünü daha iyi tuttuğunu söyleyebiliriz .
Hasanlar köyünün muhtarı , imamı , muhtarın karısı da köy kültürüne , oradaki sıkışmışlık ama aynı zamanda açılan algılara dair çok şey söylüyor .
Özellikle de imam …
Yerli filmlerde hele de köyde geçiyorsa mutlaka bir imam bulunur ve bu imam inanılmaz karikatürize edilir .
Buradaki imam da komik ama sorgulayıcı ve kara delikler arasında kayboluşuyla dikkat çekici ve sahici bir komikliğe bürünüyor .
Kelebekler’in gelmesini bekleten ama bir yandan da o süreci uzatan bir beklentisizliğe sürükleniyor film .
Babanın son isteği de olmuyor , beklentiler her zaman yerini ve zamanını bulmuyor .
İnsanoğlu beklemekten sıkılıp başını alıp gidiyor .
Film en sonunda hayatın ironik ve gerçekçi kozmikleri arasında dolaşıp , sorgulayıp , yaşayıp , acı çekip , dibe vurup sonrasında tüm bunları çok dikkate almamamız yönünde sıkı bir anekdot sunuyor bize ve biz de arkamıza baka baka uzaklaşıyoruz filmin atmosferinden .
Ben Kelebekler’in üzerimize yaydığı enerjiyi , şaşırtmacalarını sevdim .
İnsanın ailesine yabancılaşmasını , bu zorunlu ilişki halinden ( ailede her hali kabuldür insanın ) yaralı ya da sağlıklı çıkmasını ve bunu çok da umursamaması halini sevdim .
Hayatı ciddiye alıp ama tadını kaçırmadan yol almaya çalışma hikayesi Kelebekler …
 
twitter . com / banubozdemir
