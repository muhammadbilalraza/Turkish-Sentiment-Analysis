Bu bir tutam aşk / seks tadındaki romantik komedilere bayılıyorum .
Bir kişinin ya da bir çiftin hayatlarının peşine takılmaktansa çoklu hayatların peşinde dolanmak , şimdi köşeden hangi ilişki çıkacak diye beklemek en azından daha heyecanlı kılıyor filmi .
Tabii bazen üçlü yollara sapan ilişki halleri de !
Aşk Her Yerde ( Love Actually ) bizi neredeyse on tane kısa filmin ve onlarca karakterin hızla akan , kah hüzünlendiren kah güldüren hayatlarının içine atmıştı .
Yılbaşı Gecesi ( New Year's Eve ) de yılbaşı ve yalnızlık üzerinden bir araya toplamaya çalışmıştı insanları .
Bir sürü ünlü oyuncunun eşlik ettiği kesişme öyküsü .
Tabii bu anlamda Erkekler Ne Söyler Kadınlar Ne Anlar ( He's Just Not That Into You ) filmini de unutmamak gerek !
Her ilişki kendi gerçeğini yaratır'dan yola çıkan Aşk Sanatı ( L ' Art d'aimer ) ' nda tam bir Fransız bakışı olduğunu söylemek mümkün .
Kadın erkek ilişkileri bence genelde bir çıkmazla başlıyor , sonra toparlanıyor ve sonrasında yine bir çıkmaza sürükleniyor .
Aşk Sanatı yalnızları buluşturmaya , yalnız olmayanları sorgulamaya çalışan , kadın ve erkek kimyasının açmazlarında fazlasıyla deney yapan bir yapım .
Yönetmen Emmanuel Mouret biraz da insanoğlunun korkularından ve bastırılmışlığından ilham almış , tabii bir de güvensizliğinden .
Hayat bir kesişmeler bütünü olsa da çoğu zaman insanoğlu yoluna yalnız devam ediyor .
Mouret insanları birleştirmek ve bir arada tutmak konusunda ısrarcı davranıyor .
Örneğin Emmanuelle sevdiği adama , başka adamlara da ilgi duyduğunu itiraf ediyor .
İtirafı işe yarıyor ve o rahatlık onu tekrar sevdiği adama yöneltiyor .
Gérard Depardieu'nun kızı olan Julie Depardieu'nın canlandırdığı Isabelle ise hayattan ve erkeklerden elini eteğini çekmiş , entelektüelliğin farkında olunmazlığına saplanmış bir yalnız !
Karanlık bir odanın gizeminde bilinmez bir ilişkiye sürükleniyor .
Achille öpüşmek isteyen ama güvensizlikten dolayı öpüşemeyen kapı komşusunu ikna etmenin derdinde .
Bu bölüm bir hayli komik .
Kadının saf ve zeki halleri değişik bir çarpışma eşiğinde burada !
Vanessa çocukluk aşkıyla olan ‘aynılık ' çemberini kırmak isterken farklı bir batağa saplanıyor ama neyse ki çocukluk aşkı ona hala aşık .
Amelie ise , kendisine aşık olan dostunu kaybetmemek için değişik bir yol deniyor ve başarılı da oluyor .
Yönetmen Mouret oyuncu kimliğine burada da bir rol yazmış ve tutku ve aşk arasında bir yerlere sıkıştırmış karakterini .
Filmin başında aşkın müziğini arayan Laurent vardı , film aşkın bir müziği olsa nasıl olurdu diye soruyor ve Laurent , besteci olmasına rağmen aşkın müziğini bulamıyor .
Yaklaşıyor , etrafında dolanıyor ama tam ezgiye ulaşamıyor .
Aşkın mutlaka tek bir müziği yok , işte film de bu önermeden yola çıkıyor .
Tek bir ilişki modeli yoktur , binlerce versiyonu vardır !
Herkes kendisine uyanı , hatta tesadüflerle kapısına gelip dayanan bir modeli de alıp denemeli diyor ki , komedi de bunun tuzu biberi !
Film aslında modern ilişkiler yumağını sarıyor kendince ama mekanların , karakterlerin ve filmin atmosferinin yarattığı değişik bir tarihi doku var ki , o da ilişkilerin tüm zamanlarına vurgu yapar gibi !
Başka ilişkilerin nasıl olduğunu gözlemlemek , bu arada duygulanıp çokça gülmek isteyenlere tavsiyemdir !
banubozdemir@gmail.com
