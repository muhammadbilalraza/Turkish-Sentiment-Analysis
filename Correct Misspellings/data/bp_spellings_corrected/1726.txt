Zombie filmlerinin ustası George A. Romero’nun 1973’de çektiği Salgın ( The Crazies ) , yönetmenin sistem karşıtı eleştirilerini sürdürdüğü önemli ama ancak iflah olmaz korku filmi meraklıları tarafından bilinen gizli kalmış bir kült’tür .
Remake olması kaçınılmaz gibi görünen ama aynı türde yüzlerce film çekildiğinden mütevellit bu derece sömürülmüş bir öyküye sahip olduğu için şu zamana kadar bekleyen yeniden yapımı , gişede uğradığı hezimetle ünlenen Sahara filmini de yöneten Breck Eisner çekmiş .
Salgın’ın bahsettiğim üzere epey yıpranmış bir öyküsü var .
Hükümetin gizli deneylerinden birinde oluşan bir kazanın sonucu olarak suya karışan virüsün yol açtığı etkiler yüzünden , 1260 nüfuslu , küçük ve gözlerden ırak bir kasabanın insanlarının çıldırarak birbirini katletmesi ve infekte olmamış bir avuç insanın hayatta kalma mücadelesini anlatan filmi referansları eksik bir zombi filmi olarak nitelemek bile mümkün .
Dany Boyle ve sonrasında gelen zombi filmlerinin külte yaptığı eklemeler ve istismarları içeren bu öykünün aslında 1973 yılında yapılmış olması da , zombi kültünde yapılan devrimsel bazı denemelerin yıllar önce yine ustadan geldiğinin göstergesi .
Filmin , Amerikan sinemasının zanaatkarlığının yakaladığı standartlar sebebiyle teknik anlamda bir kusuru olmadığı gibi oyunculuklarda çığlık atan , deliren , kaçışan insanlar gibi türün gerekliliklerini inandırıcı kılabilecek ölçüde başarılı ve dengeli .
Başlardaki gerilim ve korku atmosferinin bir noktadan sonra giderek aksiyona dönüştüğü film , bu haliyle ilk Terminator filminin kaçma kovalamaca etkisinden de nasibini almışa benziyor .
Elbette bütün bunlar Salgın’da olduğu gibi aksamayan bir ritim ve yüksek bir adrenalinle verildiği sürece itirazımız yok .
Breck Eisner , oldukça talihsiz Sahara denemesinden sonra kendini ispat edebileceği bir film bulduğunun farkında olarak elinden geleni yapmış ki , Salgın , 12.0.0 $ gibi küçük bütçeli bir yeniden yapım korku filmi için şık ve yoğun bir sinema dili içeren pek çok ana sahip .
Üstelik bütçesine rağmen çok daha fazla para harcanmış gibi duran bir film bu ve bu da aslında bir yönetmenlik becerisidir .
Yine zombi filmlerinden aşina olduğumuz hayatta kalma çabası ve umudun tükenişi , oldukça sağlam bir şekilde aktarılmış .
Bu haliyle karamsar ve pek çok açık alan sahnesi barındırmasına rağmen klostrofobik bir etki yaratmayı başarıyor .
Salgın’ın yurtdışı gösterimlerinde uyandırdığı ilgi ve yapımcısını ilk haftasında kara geçiren gişe başarısı sebebiyle olsa gerek , 2012’de gösterilmesi planlanan yeni Flash Gordon filminin yönetmen koltuğunda da Breck Eisner oturacak .
Salgın , çok önemli ya da Çığlık gibi kendinden sonra aynı türden filmleri getirecek güce sahip bir film değil .
Eğer daha orijinal kalabilmiş bir hikayeye sahip olabilseydi belki bu bile mümkün olabilirdi .
Ama söz konusu ' korku ' olduğunda kötü örneklerin iyilerden katlarca çok olduğu bir alan için , eli yüzü düzgün , izlemesi keyifli ve bu türün meraklısı seyircinin mutlaka görmesi gereken bir sinema örneği .
