Sinema salonuna doğru yol alırken , kendi kendime söz vermiştim , " bu filme kafamdaki bütün önyargılardan arınmış bir şekilde gireceğim , seyredeceğim ve çıkacağım " dedim ama bütün bu naif duygularıma rağmen , ortada sinema adına pek bir şey yoktu .
Menemen'de dinci bir ayaklanmada şehit düşen Asteğmen Kubilay'ın öyküsüne dayanan yapım , kullandığı hikayenin özüne uygun bir pazarlama politikasıyla 29 Ekim ' de vizyona girdi .
Fakat ne vizyon öncesi , ne de gösterime girdiği günden bu yana , Kubilay filmi üzerine bir yorum ya da adamakıllı eleştiri yazılmış değil .
Bu tarihi vakanın sinemaya uyarlanması haber olurken , vizyon sonrası üzerine kalem oynatılmaması da ayrıca şaşırtıcı .
Filmin yönetmen koltuğunda , aynı zamanda senarist ve yapımcısı da olan Faik Ahmet Akıncı oturuyor .
Akıncı'nın , 90'lı yıllarda yazıp yönettiği ve fazla bilinmeyen 3 filmi daha var .
Bu filmleri görmemekle birlikte , Kubilay üstüne getirilecek eleştiriler zaten başka hiçbir yapımla bağ kurulamayacak cinsten .
Yazımın girişinde , ortada bir sinema filmi göremediğimi belirtmiştim .
Biraz abartılı ve sivri bir eleştiri gibi görünse de , Kubilay ' da filmi , film yapan asıl unsurların hiçbiri yok .
Öncelikle filmin ilk yarısı ortaokul öğrencileri için ' Türk Devrim Tarihi ' ders CD'si kıvamında , Hepsi daha önce gördüğümüz ve ezberlediğimiz video kayıtlarından ve belgesel niteliğindeki arşiv görüntülerinden oluşuyor .
Hatta filmin kayda değer nihai bölümü de , bu arşiv kısmı .
Siyah - beyaz görüntülerinin arasına serpiştirilen renkli sahneler , anlatılacak didaktik hikayenin elde kayıtlı videosu bulunamadığından dolayı , dolgu malzemesi olarak çekilmiş bağlantı noktalarından , kolajdan ibaret .
Öyle ki filmin ilk yarısını ' yarın hoca sınavda soru çıkartabilir ! ' kaygısı ile izlediğimi ifade etmem gerek .
Filme adını veren Kubilay ne zaman sahneye çıkacak , ne zaman hacı - hoca takımından kurtulup onunla tanışacağız , karakter dünyasına ineceğiz ?
Beklediğimiz , umduğumuz bir hikaye akışı , olay örgüsü hiç yok .
Zaten filmde Kubilay'ı canlandıran Arda Kural , Mustafa Kemal'i oynayan Yalçın Mıhçı ve Şeyh Esat rolünde Ünsal Emre de dahil olmak üzere hem başroller hem de yardımcı roller , karakter derinliğine sahip olmayan basit tiplemeler .
Gençlik dizilerinde ' kızların hayran olduğu delikanlı ' rollerinin gediklisi Arda Kural , birkaç sahne ve planda oyun vermeye çalışsa da , filmin geneli o kadar özensiz ki , onun da birkaç mimikle vermeye çalıştığı karakter dramı , üstelik sözüm ona başrol olmasına rağmen , havada ve sahipsiz kalıyor .
Sahnelerin absürdlüğüne tek tek girmeye ne Sinekritik'in yeri yeter ne de buna hevesim var ; ama , tekke tarikatının metalci headbang'ini andıran toplu ayin törenleri , 10 kişi ile açılan ve gene bu 10 kişi ile koca bir devlet kuran meclis , kapatılan tekke salonunun , bir yastığın yeri dahi oynamadan hoca efendinin evinin salonuna dönüşmesi , 1919-1930 arasında 11 yıl varken , onca badireye rağmen Mustafa Kemal'in hiç yaşlanmaması , hatta düşmanlarının gençliklerine de zerre kadar zeval gelmemesi , buna rağmen Kubilay'ın sıra dışı ( ! ) bir şekilde büyüyüp , öğretmen olması gibi detaylar gözüme kaçan çöpler maalesef .
Listeyi uzatmak mümkün , fakat gerisi laf - ü güzaf olacak eskilerin deyimiyle .
Peki , bu filmde hiç iyi bir şey yok mu ?
' Niyet var ' diyebilirim ama her girişimde niyet etmek iyi bir iş başarmanın yüzde 50'sine denk düşmüyor maalesef .
Bu ülkede ' Kubilay ' ve benzeri filmler çekilebilir elbette ve çekilmelidir .
Her ülkenin sineması , ulusun tarihinden gelen gerçek ya da efsanevi savaş , kahramanlık hikayelerini sever , gerektiğinde tepe tepe kullanılır .
Ama kahramanlık hikayesini ele alırken de sinemacının belli bir çizgiyi , anlatım üslubunu , estetik anlayışını tutturması gerekir .
Bir sinema filminin minimum gerekliliklerini yerine getirmeden kotarılan yapım , en başta bilet alıp sinemaya gelen seyirciye karşı büyük ayıptır .
Kubilay için söylenecek çok şey yok aslında .
Filmin şansının vizyon sonrası televizyon satışlarında ve ilköğretim tarih dersine eğitim cdsi olarak değerlendirilmesinde daha güçlü olacağını düşünüyorum .
Fakat ikinci ihtimalde de , tek taraflı didaktik klişelerle genç dimağların erozyona uğrama ihtimali oldukça yüksek .
Duygu Kocabaylıoğlu
