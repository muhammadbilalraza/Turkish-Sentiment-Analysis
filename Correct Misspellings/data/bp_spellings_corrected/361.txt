Eğer yeni bir yaklaşım , farklı bir üslup sergilenmeyecekse bir sanat eserini tekrarlamanın anlamı var mıdır ?
Öteden beri ; sanatta yineleme nefret , sanatta yenileme / yenilenme saygı uyandırmaktadır .
İnsanoğlu daha iyisini yapamayacaksa piramitleri yeniden inşa etmesinin ne kadar anlamı var ise karşımızdaki Poseidon'dan Kaçış'ın da o kadarcık anlamı var .
1972 tarihli Poseidon Macerası'nın kült mertebesine ulaşmasını sağlayan benzemezliğidir .
Poseidon'dan Kaçış ise , niye çekildiği gün gibi aşikâr olan ticari bir tuzak .
Ama hakkını vermek gerekir ki ; bu ticari tuzak son derece dahice hazırlanmış .
Tanıtım fragmanlarının başarısına ek olarak , dağıtım ağının elini kuvvetlendirecek çeşitli kozlar da ( güzel kız ve erkek oyuncular , popüler Hollywood oyuncuları , usta bir yönetmen ) göz doldurmayı başarıyor .
Josh Lucas'ın giderek parlayan erkek yıldız statüsünden ilk birkaç dakika içinde yararlanılmış .
Russell ve Dreyfuss'un oyunculukları namına bir şey söylemek güç . Wolfgang Petersen ; dalgaları , denizi ve okyanusu bir karaktere büründüren filmler çekmiş bir yönetmen .
Yine üzerine düşeni fazlasıyla yapıyor .
Poseidon'dan Kaçış ; Kusursuz Fırtına'yı anımsatan , derinlikten kaynaklanan tehdidi görsel açıdan mükemmele yakın yansıtmayı başaran bir film .
Dalgaların yarattığı dehşet ortamının , senaryonun karakter gelişimlerini örtbas etmekte kullanılmış olması şaşırtıcı değil .
Yerlerde sürünen dramatik çatının son yıllarda en çok öne çıkan senaristlerden , ödül canavarı Akiva Goldsman'ın gelmiş olması üzücü .
Tüm film ; Nelson'ın ve Ramsey'in yarım kalan hikayelerini merak etmekle geçiyor .
Özünde , bir karakter diye nitelenebilecek sadece Nelson ve Ramsey var .
Geriye kalan karakterlerin , Dylan dahil , hiçbir hikayesi yok .
Kişisel özelikleri belirgin değil .
Ama Dylan'ın , cana yakın gelen , hınzır bir delikanlı olduğunu ve özdeşleşilmesinin kolay olduğunu da ekleyelim .
Bir yönetmenin sevdiği yönetmenlerin , en sevdiği filmini yeniden çekmesi ; Van Sant'ın Sapık'ı , Jackson'ın King Kong'u örnek verilebilir , büyük çoğunlukla bir adım geriden başlar .
Yeniden çevrim açısından bakıldığında ; Poseidon'dan Kaçış'ın tek özelliği teknolojik yenilikleri kullanışı ama felaketi aktarış biçimi açısından seneler öncesinin Titanik'inin bile daha etkileyici olduğunu hatırlatmak isterim .
Poseidon'dan Kaçış'ta ilk filmin Hıristiyanlığı ön plana çıkaran ayrıntısı bile değiştirilmemiş .
Belki , kendi canını kurtarmak için masum birini ölüme gönderen mimar tipi benzeri ayrıntılar var ama günümüz sinemasını hesaba kattığımızda , bu tip yaklaşımların yenilik içerdiğini söylemek çok güç .
Sonuçta usta bir yönetmenden güçsüz bir yeniden çevrim izlemiş olduk .
Poseidon Macerası'nı yeniden çekerek tamamen ticari bir eğilim güdüldüğü de ortaya çıktı .
Bütün gözde Hollywood oyuncularına rağmen berbat bir senaryonun kurbanı olan , klişelerle dolu ( iki dakika yerinde durmayan , sahte - gerilim yaratıcısı Conor tiplemesi , alkolik kumarbaz ) , öte yandan heyecanlı bir macera filmi Poseidon'dan Kaçış .
Kuzey Amerika gişesini hedefleyen sıradan bir yeniden çevrim olmasına rağmen Amerika dışında daha çok tutulması muhtemel .
Görsel şovları , ünlü isimleri ve güzel kızlarıyla küçük bir yanılsama yaratması muhtemel .
Yinede başı belli , sonu belli , ticari bir tuzak .
İkaz etmedi demeyin .
