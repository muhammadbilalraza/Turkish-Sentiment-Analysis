2 YIL önce gösterime giren " Üç Kral "
ABD'nin olası ırak Saldırısı üzerine yeniden önem kazanıyor .
Körfez Savaşını hemen ardından Irak'ta geçen filmde , bir grup askerin ele geçirdikleri bir haritayla Kuveyt altınına ulaşma çabaları anlatılıyor .
Hareketli bir kurguya sahip filmin güçlü oyuncu kadrosu dikkat çekiyor .
George Clooney , Mark Wahlberg , Ice Cube ve Spike Jonze yanında , Iraklıları canlandıranlar da başarılı .
Filmde önceleri para canlısı olan karakterleri savaşın geçeklerini , Irak halkının sıkıntılarını gördükçe geçirdikleri değişim de göze çarpıyor .
Film böylece diğer savaş filmlerini tek taraflı bir ırkçı olanlarından hemen ayrılıyor .
Filmde Iraklılar tek tip değil .
Yani iyi olanları da var , kötü olanları da .
Savaşa onların bakış açısından da yaklaşıyoruz .
Körfez Savaşı'nın hemen sonrasında , ateşkes döneminde geçen film aynı zamanda anti - militarist bir tavra sahip .
Mark Wahlberg'i esir alan Iraklı ve aralarındaki diyaloglar ve görüntüler bunu destekliyor .
Savaşa değişik amaçlarla değişik konum ve statülerden gelen insanlar ortak bir amaç etrafında toplanıyor .
Savaş sırasındaki ve sonrasındaki olaylar ve yaşananlar onları da değiştiriyor .
Dönüşüme uğruyorlar .
Filmde iki kritik sahne var .
İkisinde de George Clooney ön planda ve yönetmenin ve onun başarısı filmi diğer türdeşlerinden bir adım öne çıkarıyor .
İlk sahnede askerlerin altını buldukları köyde sivilleri canları pahasına kurtarma çabası var .
Bu sahnede binbaşı rütbesindeki , George Clooney yaralanıyor .
Sahnenin gelişiminde ise siviller ve kahramanlarımız ölümden dönüyor .
İkinci sahne finaldeki sınır sahnesi .
Kahramanlarımız sivillerle yaptıkları anlaşma gereği onları sınırdan geçirmeye çalışırken ABD askerleri geliyor ve onları engelliyor .
Amerikalı askerler kendi arasında Iraklılar için kavga ediyor !
Bu sahnede yine George Clooney öne çıkıyor ve altınları kaybedip hapse girme pahasına Albaya altınları bulduklarını ve sivillerle onları sınırdan geçirme konusunda anlaşma yaptıklarını söylüyor .
Böylece siviller kurtuluyor .
Bu sahnede Iraklıların sınırı geçerken ki sevinci ve kahramanlarımızla vedalaşmaları oldukça dokunaklı .
İşte bu sahneler , olay kurmaca veya gerçek de olsa savaşın sadece ekonomik veya politik değil insanı tarafını da ortaya çıkarıyor .
Ve hiçbir şeyin özgürlükten ve insan hayatından değerli olmadığını kanıtlıyor .
" Üç Kral " da esprili sahnelerle dramatik sahneler iççe geçiyor .
Kahramanlarımız Iraklı askerlerle dolu bir karargahı ele geçirmek için ; limuzin , Mercedesler ve Irak bayraklarıyla Saddam geliyor korkusuyla askerleri kaçırması oldukça esprili ve düşündürücü .
34 yıllık liderliğini veya diktatörlüğünü sürdüren Saddam halkını ikiye bölmüş durumda : Ona karşı olanlar ve ondan korkup onun hizmetinde olanlar .
Filmde Saddam'ın çeşitli portreleri kullanılmış .
En matrağı bir sığınaktaki kepli Saddam !
Filmde iki farkı kültüre ve dine sahip bu iki milletin çeşitli açılardan yakınlaşmaları da söz konusu .
Bir Amerikalı askerin ölen bir Iraklını sarmalanıp bir türbeye konduğunda cennete daha kolay gideceğini öğreniyor .
O da ölünce bir türbeye konmak istiyor .
Filmde siyahlar da ön plana çıkarılmış .
Filmdeki en rütbeli asker olan Albay bir siyah .
Diğer siyah asker de Müslümanlarla birlikte dua ediyor .
Aynı asker sivillere elinden geldiğince yardım ediyor .
Yönetmen , kahramanlarımızın girdiği bir sığınaktaki televizyonda Rodney King'in polislerce dövülmesini göstererek ABD'deki ırkçılığa da dikkat çekiyor .
Filmin diyalogları iyi bir yazarın elinden çıkma .
George Clooney ile bir erin arasındaki diyalog uzun süre akıllardan çıkmayacak .
Erin , askeri operasyon hakkındaki tereddüt ve korkularına karşı şöyle yanıt veriyor : " Önce korktuğun işi yap sonra cesaretini topla " .
Filmdeki bazı sahneler ise başka filmleri çağrıştırıyor .
Altınları aramaya çıkarken askeri araçta Bach dinleyen George Clooney'li sahne " Kıyamet - Apocalypse Now " u anımsatıyor .
Filmdeki korkusuz ve zeki kadın muhabir ise yakın tarihli Oscarlı film " Tarafsız Bölge " deki kadın muhabir sanki .
Sonuçta " Üç Kral " , oyunculukları kurgusu , görüntüleri ve müzikleri ile önemli bir film .
Günümüz ortamında ise yine popüler ve gündemde .
On yıl önce acı bir Körfez Savaşı deneyimi yaşadık .
Amerika bir kez dünya jandarmalığına soyundu ve Kuveyt petrollerini kaybetmemek için Irak'a saldırdı ve Kuveyt'i geri aldı .
Fakat Saddam'ı deviremedi .
Yani tam anlamıyla başarılı olamadı .
Yaklaşık 10 yıl sonra babasını oğlu geri döndü ve Saddam'ı devirmek için fırsat kolluyor .
Geçen savaşta en çok zararı Irak halkı ve en büyük komşusu ve ticari ortağı Türkiye görmüştü .
Olası bir saldırıda sonuç yine aynı , belki de daha korkunç olacak .
Olayları bu açıdan , daha kapsamlı ve sağlıklı düşünmek gerekir .
İşte " Üç Kral " bende bu izlenim ve düşünceleri uyandırdı .
Bence bu filmi bulursanız izleyin .
Siz de benzer şeyleri düşüneceksiniz .
Okan Ormanlı
