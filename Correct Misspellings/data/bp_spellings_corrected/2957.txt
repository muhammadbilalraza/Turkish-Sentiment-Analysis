Fatih Akın'ın ' bildiği ' sulara döndüğünü duyunca sevinmiştik .
Önceki filmi " Yaşamın Kıyısında " yla ' problem'i doruğa taşıma hamlesine girişmiş , ancak ' melez ' bir sonuçla baş başa kalmıştı , yani ne oraya ne de buraya ait bir hikaye olmuştu oradaki .
Oysa " Soul Kitchen " la en iyi bildiği çevreyi ve insanları anlatmaya sıvanmıştı .
Sonuçta ne kadar ' kötü ' olabilirdi ki Akın'ın bu denemesi !
Özümsemiş olduğu bir ' kültür'ün yansıması olacaktı gördüklerimiz , ya da biz öyle sanıyorduk !
" Soul Kitchen " ı izlerken , başlarda düşündüğümüz gibi yapının kurulduğunu gördük ; Akın'ın doğup büyüdüğü Hamburg'da geçiyordu öykü , bebeklikten bu yana kankası olan Adam Bousdoukus'la birlikte yazmıştı senaryoyu , başrolü de ona vermiş , hatta diğer rollerde de ' tanıdık ' isimlere bel bağlamıştı .
Yani ' başarısız ' olması için bir neden yokmuş gibi görünüyordu .
Peki film bu ' etkileşim'i beyazperdeye tam olarak taşıyor muydu ?
Bu soruya ' evet ' cevabını vermek oldukça zor , zira Akın'ın onca ' avantaj'a karşılık hikâye konusunda pek de çalışılmamış bir projeye giriştiğini gördük .
Filme adını veren restoranın çevresinde gelişen ve araya biraz da romantik komedi sosu eklenmiş bir yapı karşıladı bizi " Soul Kitchen " da .
Belki hikâyenin temel taşı , yani restoran hakkında bizleri yeterince ' ikna ' edebilseydi senarist - yönetmen , filmin ' serbest vezin ' atmosferine kendimizi kaptırıp gidebilirdik .
Ama baş karakterin her şeyi terk edebilecek kadar bağlandığı restoran , bu anlamda bizi aynı oranda bağlayamadı kendine .
Bir ' idealist'in hiçbir göstergesine sahip değildi baş karakter Zinos .
Hikâyenin kendisine ait olmasıyla belli bir motivasyon içinde olduğunu gözlemlediğimiz Adam Bousdoukos , filmi baştan sona sırtlayıp götürmek gibi zor bir işin altına da girmiş görünüyordu , ki bu ' işlev'i yerine getiremediği de apaçık ortadaydı .
Onun çevresine kümelenen diğer karakterlerin yeterince etkin olamaması ise onu iyice yalnız bırakıyordu .
Bir miktar da olsa , ' yasa dışı ' kardeşini oynayan Moritz Bleibtreu ona destek atıyordu , gerisinin esamesi bile okunmuyordu .
Fatih Akın , ilk filmi " Kısa ve Acısız " dam bu yana Avrupa sinemasının sahiplendiği , ' yeni bir soluk ' tanımlamasına uygun tavrı ve tarzıyla umut veren bir sinemacı .
" Duvara Karşı " yla zirvesini yaşayan sineması , ' kimlik ' problemi üzerinden yürüyen yapısıyla ' taze ' bir unsur olarak Avrupa'da ses getiriyor , getirmeye de devam edecek kuşkusuz .
" Soul Kitchen " la eğlenirken eğlendirmeyi amaçlayan sinemacı , belki yeterince eğleniyor ama iş eğlendirme kısmına gelince bir miktar tökezliyor .
Eğlendirmeyi hikâyenin ' dağınıklığı'na emanet eden , böylece ' işleyen ' bir mekanizmadan uzaklaşan yönetmen , bu dağınıklık içinden ' neşe topları ' atıyor bizlere , ama çok azında tutturmayı başarıyor .
Hâl böyle olunca , ' rastgele ' bir yapıyla karşı karşıya kalıyoruz , hatta Akın'ın bizi yöneltmeye çalıştığı yerleri el yordamıyla bulmaya çalışıyoruz , ki bu da " Soul Kitchen " tadındaki bir film için en büyük handikaplardan birini getiriyor peşi sıra .
Hikâye anlatımında ' eşsiz ' bir yanı olan Fatih Akın , " Soul Kitchen " dakika başarısızlığının ardından terk edeceğimiz bir yönetmen değil kesinlikle . '
Yaratıcı ' yönü son derece kuvvetli olan Akın , sonraki projesinde bunu unutturmayı başaracaktır kuşkusuz , ya da bir sonrakinde .
Ama hiçbir zaman ' umut kesilecek ' bir isim olmadığını bugüne kadarki performansıyla kanıtlamış bir sinemacı o .
Enerjisi hiç tükenmeyecek gibi görünen Akın , bir türlü sevemediğimiz " Soul Kitchen " da bile ne denli ' potansiyelli ' olduğunu hissettiriyor bizlere .
Hele ki o son jenerikler yok mu , " Neredeydin bu vakte kadar ? " dedirtiyor , keyfi son ana saklamış olduğu için serzenişte bulunuyoruz ona .
Filmin müziklerine de bir parantez açmakta yarar var .
Zaman zaman hikâyenin vasatlığını kapayabilecek kadar sağlam bir müzik çalışması var filmde ; göze hitap edemese de kulağa kusursuzca hitap ediyor " Soul Kitchen " .
Yönetmenin önceki filmlerinden de aşina olduğumuz bu özelliği , bu çalışmasının yetersizliğini bir nebze olsun unutturuyor , ' keyif arayışımız'a bir cevap bulabiliyoruz böylece .
