Tarihi filmlerin kimyası aşağı yukarı aynı : daha çok kronolojik bir çizgide başladığı gibi , o kişinin ilgi çeken bir dönemine de el atılıyor .
Birilerinin hayatına bu denli gözcülük etmek , hele de bu kişiler tarihin içinden gelen farklı ve uçuk karakterlerse , farklı bir ürperti kaplıyor insanın içini .
Çok etkilendiğim hayatlardan birisi de , ünlü şair Sylvia Plath'ın hayatını anlatan Sylvia filmi olmuştu .
Depresyonlarla sıvanan bir hayat ve sonrasında intiharla son bulan bir irade !
Geçen sene Oscar'ı alan Zoraki Kral ( The King's Speech ) ise tarz örneklerin en keyiflilerindendi ; epikliği çıkarıp üzerinden atmış , tarihi film dekorunu yeni baştan inşa etmişti sanki !
Cengiz Han ( Mongol ) da savaş sahnelerine yüklenen , epikle süslü ve kronolojik bir anlatım sunuyordu .
Bu tarzın en popüler örnekleri olan Büyük İskender ( Alexander ) ve Elizabeth'i de unutmamak lazım .
Kral Henry ( Henri IV ) , 16. yüzyıl Fransa'sında geçiyor , mekanlarda ve tiplemelerde yarattığı deformasyon ve gerçeklik algısıyla en epik anlatım tarzını seçiyor bana göre .
Film Kral Henry'nin çocukluktan başlayan hayatıyla birlikte entrikalar şehri olarak Fransa'yı resmediyor .
Katoliklerin yükselişe geçen Protestanlara göz açtırmayışı , beraberinde gelen kıyım ve ölümler , halkı olduğu kadar sarayı da inanılmaz etkiliyor .
Filmde tabii ki gözümüz daha çok sarayda ve orada yaşanan kaosta .
Henry önce , ülkede yaşanan mezhepler savaşı biraz durulsun diye , aciz kral 9. Charles'in kızkardeşi Margot ile evlendiriliyor .
Anneler hakimiyeti burada da tavanda !
Aslında Margot 1993 yılında karşımıza çıkan Kraliçe Margot ( La Reine Margot ) filminin baş kahramanı .
Kendisi ve ailesi bu filmin en ilginç tiplemeleri olarak karşımıza çıkıyor ki yine Kraliçe Margot filmi aile içi şiddet ve ensest ilişkilerinden fazlaca beslenmişti !
Ve kesinlikle dönemin karmaşasını yansıtmak konusunda daha başarılıydı .
Zaten Kral Henry filminin en keyifli anları da Margot ve ailesi arasındaki didişmelerden alıyor ilhamını .
Sonrasında didaktik bir anlatıma geçiyoruz .
Aslında bu filme bakarak Kral Henry'nin çok ilginç bir karakter olduğu söyleyemeyiz .
Katolik ve Protestanlar arasındaki anlamsız savaşa bir son verdiği , ülkeyi iyi yönettiği ve sevdiği kadınlardan bir varis sahip olamadığı gibi olaylar da , filmin içinde birer ayrıntı olarak kalıyor .
Hayatına bir sürü kadın giren , bu anlamda çapkınlıkla ünlenen kralın , ancak üç kadınla olan bağına tanıklık ediyoruz .
Margot ile yaşadıkları hayvani bir tutku , ikinci eşiyle yaşadıkları büyük aşk , onu kaybedişi acı ve trajik !
Üçüncüsü ise kendisine varisler doğuran ama bir türlü sevemediği , varlıklı Medici ailesinden gelen Catherine de Mecidis .
Filmde dini propagandalar olduğu kadar kadınların yaptığı entrikalar da bir hayli etkili .
İnsan , Osmanlı sultanlarının entrikaları bunların yanında hiç kalır demeden edemiyor .
Aslında tarihi filmlerde süreyi aşan bir taraf hep oluyor .
En güzeli , tarihi karakterleri uzun uzun dizi olarak çekmek ; ancak o zaman değerini buluyor .
150 dakikalık film din savaşlarının ortasında kalan insanların açmazı olarak , birçok şeye dokunamadan son buluyor .
Ama yönetmen o dönemlerin atmosferini hem saray ortamında , hem de sokakta mümkün olduğunca gerçekçi vermeye çalışıyor .
Bütün o kaos , entrika ve karanlık içinde benim gözlerim hep kıyıda köşede kalmış olan gerçekliğe kaydı .
Salt güzellik yerine özellikle deforme tipleri seçmiş gibi geldi .
Savaşın ortasında kalan insanın ruh halinin dışa taşan perişanlığını vermeye çalıştı belki de .
Henry , Kanuni Sultan Süleyman dönemine denk gelen bir kral , hatta yazışmaları olduğu , Kanuni ile iyi geçinip arkasından bolca iş çevirdiği de yazılanlar arasında .
Filmde savaştan çok iç hesaplaşmalar , sarayın halkı bile geçen çeçeronlukları yansıyor perdeye .
Didaktik ve kronolojik anlatım filmi bir tiyatro havasına sokmuyor değil ama öyle ya da böyle 150 dakikalık filmin sonuna geliyorsunuz !
Sonuçta film yönetmeni Jo Baier tarafından Henri 4 romanından filme uyarlandı .
Berlin Film Festivali'nde seyirciyle buluştu .
Film ne ‘büyük prodüksiyon yaptım ' edasıyla ortalıkta dolanıyor , ne de bu işi beceremedim havasında .
Sadece fazla karanlık , depresif bir atmosfer ; durmayan savaş ve entrikalar biraz fazla sıkıyor boğazınızı . banubozdemir@gmail.com
