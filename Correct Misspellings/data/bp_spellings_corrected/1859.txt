İstanbul Film Festivali’nde yarışıp eli boş dönen Mavi Bisiklet , aylar sonra Antalya Film Festivali’nde en iyi film ödülünü kucaklamayı bildi .
Elbette vasat bir film değil , hatta bu kötü yerli yapımların beyazperdeyi işgal ettiği yerde , üstelik ışıl ışıl parlıyor .
Ancak senenin öne çıkan yapıtı Babamın Kanatları ile yarışıp , onu ekarte etmesi , Antalya jürisinin büyük hüneri olsa gerek .
Hem de aynı festivalde uluslararası yarışmanın galibi Tereddüt’ü de geçerek .
Son dönemde Mavi Bisiklet , Rauf , Mehmet Salih ,   İftarlık Gazoz , Kar Korsanları , Genç Pehlivanlar gibi yetişkin dünyayı , çocuklar üzerinden anlatan filmler , resmen moda oldu .
Haliyle yeni bir akım değil bu , “biz büyüdük ve kirlendi dünya’ şarkısında olduğu üzere , masum hayatların , adaletsizlik , kurallar ve kanunlarla şekillenen ve büyüklerin hâkimiyetinde inim inim inletilen yerkürede , her şeyi farklı gözlerle algılaması , fena fikir de değil !
Hem bizleri geçmişe , o güzelim günlere götüren , hem de unuttuğumuz ve ıskaladığımız basit ve saf dünyayı yeniden anımsatan bu filmlerin çoğalmasından asla ve kata şikâyetçi değilim .
Kendimizce önemsediğimiz , hatta hayati dediğimiz saçmalıkların peşinden koşarken , sinema koltuğunda mola vermek , rahatça bir nefes almak , huzurlu hissetmek ve kendi çocukluğumuza gülümsemek , nasıl kötü olabilir ki ?
Hah !
Her şey çok iyi , aynen devam dememe engel olan bir durumu da paylaşmadan geçemeyeceğim .
Maruzatım şudur ; direkt söylemekten ve resmetmekten imtina edilen gerçekleri , çocuklar üzerinden , dolaylı ve sakıncasız bir şekilde anlatım , bana pek dürüstçe gelmiyor .
Meram önemlidir , belirsizlik , hedefi perdeler ve emek boşa gider , haliyle gelsin karavana …
Özellikle siyasi mesajını , yetişkin senaristlerin yazdığı çocuk karakterler üzerinden vermek , bana ters ve uyanıkça geliyor , belirteyim .
Mavi Bisiklet’in olumsuz bir durumu yok , derdini iyi anlatıyor , bugünlerde bir memleket , yanan çocuklara ağlarken , bir çocuğun ölmüş babasının ardından adalet peşinde koşması , belki hepimize bir ders verir .
Nice facianın , kazanın ve katliamın ardından ömürlerinin en başında , tatlı canlarından olan yavruları adına suç duyurusunda dahi bulunamayan ebeveynler , her şeye rağmen adalet peşinde koşarlar , bir gün umarım .
Evet , yoksulluk ve çaresizlik , gerçek hayatın kapanmayan yarası , Mavi Bisiklet’in çocukları Ali , Yusuf ve diğerleri için de değişen bir şey yok .
Berthold Brecht ; “Bilin : halkın ekmeğidir adalet ! ” diyor ya , bazen çoktur bu yemek , bazen de kıt .
Haydi çiftliğin sahibini geçtim , onun kahyası bile kasabanın hâkimi gibidir , parayı veren düdüğü çalar , toprak da zenginin , balık da …
Babasının ölümünün ardından , bir okula , bir çalıştığı lastikçiye , bir de maddi ve manevi destek için evine koşturan küçük Ali’in hayallerini , tamir etmeye didindiği eski püskül ve bozuk bisiklet değil , yepyeni bir mavi bisiklet süsler .
Okul başkanı seçiminde , müdürün adaletsizlik yaptığını ve kâhyanın torununu kayırdığını düşünen kahramanımız , harekete geçmekte kararsızlık göstermez .
Biricik arkadaşı Yusuf’un da yardımıyla , bir büyük kampanyaya girişir .
Ümit Köreken ve Nursen Çetin Köreken’in yazdığı , Ümit Köreken’in çektiği Mavi Bisiklet , çoğu amatör oyuncularla , meselesini anlatmayı deniyor .
Haliyle acemilik var , noksanlar da , ama başta da dedik , kötü filmler ülkesinde , seyretmeyi , seyredilmeyi ziyadesiyle hak ediyor .
