Amerikalı yazar J .
D. Salinger yazın dünyasının en ilginç isimlerinden biri diyebiliriz .
Dergilerde yayınlanmış öyküleri ve Çavdar Tarlasındaki Çocuklar dışında yayınlanmış eseri bulunmayan yazar , efsane haline gelmiş bir gizlilik içinde hayatını noktalayan bir yazar .
Rebel In The Rye /  Çavdar Tarlasındaki Asi filminden önce 2013 yılında hayatı belgesele alınan ve hayatıyla ilgili neredeyse 150 kişinin konuşmalarından oluşan belgesel popülerlikten kaçarken popüler olan Salinger’in hayatının izini sürmüştü .
Film de kurgusal bir takip içinde yazarı .
1919 yılında doğan Salinger’in tek hayali iyi bir yazar olmak ve bu konuda inanılmaz bir çaba gösteriyor .
Ama dünyanın koşulları , Yahudi kimliğinin sorunları ve İkinci Dünya Savaşı’nın zorlu şartları bir yazarın içindeki ilhamı koca bir buz kalıbına çevirecek kadar kötücül geçiyor .
Salinger’in zaman içerisinde direngen ama kırılgan bir kişiliği olduğu anlıyoruz .
İlk sevgilisini Chaplin’e kaptırmasının ardından ilişkilere , babasının tavırlarından olayı aile olgusuna ve savaş yüzünden de yaşama olan ilgisi kaybediyor .
Bir nevi içine çekilme , bencilleşme sürecine geçiyor .
Yazıyor , sürekli yazıyor , meditasyon yapıyor ve hayatın kenarına çekiliyor .
Bu da onu en merak edilen yazarlardan birisi yapıyor .
Çünkü Çavdar Tarlasındaki Çocuklar çok satan kitaplar arasına yerleşiyor .
Okuyucularının yeni kitaplar beklediği yazarın inzivaya çekilmesi en büyük merak konusu haline geliyor .
2010 yılında yaşama veda eden yazarın gençlik yıllarını ve İkinci Dünya Savaşı sonrasında bozulan psikolojisine yoğunlaşıyor film daha çok .
Tabii arka planda yazarlığı , kim ve ne için yazdığımız konusunu da sorguluyor .
Salinger yolun sonunda kendisi için yazan bir yazar haline geliyor .
Buna doygunluk , kırgınlık , anlamsızlık , bencillik ya da türlü duygular katmak mümkün .
Ya da savaşın anlamsızlığı üzerine bünyenin ürettiği sessiz isyan …
Danny Strong’u yönettiği Nicholas Hoult’un Salinger’i başarıyla canlandırdığı filmde dönem atmosferi , dönemin ruhu bir hayli gerçekçi yansıyor .
Her şeyin yeni değer bulduğu zamanlar , yazmanın değil yayınlatmanın genç kızların kalbini hoplattığı , daktilonun tuşları arasında yeni bir dünya kurma yaratma zamanları .
Şimdiden o günlere bakınca şöhretin bedeliyle daha derin bir hesaplaşma yaşayan yazara saygı duyuyoruz .
Çavdar Tarlasındaki Çocuklar ilk basıldığında ahlaka aykırı ve açık saçık bulunduğu için Amerika’nın birçok bölgesinde yasaklanmıştı .
Bu durum da Salinger’i kırmış olabilir .
Yani sonuçta sancılı bir büyüme hikayesi anlatılan , kendisinden parçalar olduğu düşünülen bir kitap o …
Velhasıl hayatının baharında iki çocuğu olmasına rağmen inzivaya çekilen , buna rağmen uzun ve gizemli bir hayat yaşayan Salinger’in hayatını perdede görmek bir hayli keyifli .
Ama hocası White Burnett’e ( Kevin Spacey ) yaptıklarının biraz ağır olduğunu düşündüm izlerken , sonuçta her zaman yolumuzu açan birileri vardır ve onların yeri ayrıdır diye düşünürüm .
Ama Salinger bütün gemileri yakıyor .
Yayınlatma değil yazma kısmıyla ilgili bir yazar olduğunu haykırıyor dünyaya dolu dolu …
Ve kitabı bugün bile hala bir yerlerde satmaya devam ediyor .
