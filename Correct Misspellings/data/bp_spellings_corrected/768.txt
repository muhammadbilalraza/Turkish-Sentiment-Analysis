Eğer bilgisayar oyunları için bir ' İsa’nın son yemeği ' tablosu yapılacak olsa , Motion Capture ( hareket yakalama ) tekniğinin atası sayılabilecek bir teknikle yapılan Prince of Persia / Pers Prensi , o tabloda İsa’nın yerinde oturacaktır .
Pers Prensi’nin sahtesi Tomb Raider’in şimdiden 2 filme sahip olmasına rağmen 21 yıllık şanlı bir geçmişe sahip olan bu fenomenin yüksek bütçeli , gösterişli bir filme dönüşmesi için de şu zamana kadar beklememiz gerekiyormuş .
Peki , bu bekleyişe değdi mi ?
Oyunlarını ağzından salyalar saçarak oynamış , filmini de henüz seyretmiş biri olarak , aslında izlemesi keyifli bir iş olduğunu ama mirası yüklenmek ve ona , mesela Iron Man filmlerinin yaptığı gibi , sinemada bir devamlılık kazandırmak adına zayıf kaldığını düşünmekteyim .
Film vaadini büyük ölçüde yerine getirmesine rağmen isminin altında ezilmekte ve ayrıca ' Nil’in İncisi ' , ' Ishtar ' gibi filmlerle 80’lerde çoktan tüketilmiş bir mizah anlayışına sahip .
150.0.0 $’lık mega bütçesine rağmen özel efektleri bu tarz ' büyü&kılıç ' filmlerine yakışmayacak bir sıradanlıkta .
' 4 Nikah , 1 Cenaze ' , ' Donnie Brasco ' gibi filmler çekmiş Mike Newell’in çabasının özgün bir iş ortaya çıkardığını söylemek güç .
Film sapına kadar bir Jerry Bruckheimer yapımı ve Bruckheimer’in filmlere etkisi ise her zaman yönetmenden daha fazla .
Eğlence ve aksiyon sinemasına yön veren bir yapımcı olan Bruckeimer’in tarzının eskidiğini , bu türün artık kendini ciddiye alan , Batman Kara Şövalye gibi örneğin , filmlere ihtiyacı olduğunu düşünüyorum .
Zamanı geri alabilen bir hançerin etrafında dönen senaryo ise fantastik bir kaçıp kovalamaca ve kendini temize çıkarma öyküsü için bir miktar sıkıcı kalıyor ama Pers Prensi’nin en büyük derdi bir ' iş kopyası ' gibi durmasına sebep olan kurgusu .
Olay örgüsünün hızla aktığı filmde kurgudan kaynaklanan tuhaf ve ani geçişler filmi 80’ler de köhne bir sinema salonunda izlediğim , Anadolu’yu gezmekten yorulmuş ve seans saatlerine uysun diye dönemin katil makinistleri tarafından defalarca kesilmiş bir Hong kong aksiyonu gibi algılamama yol açtı .
Pers Prensi’ni , Elazığ’da düzenlenen ' 3. Çayda Çıra Film Festivali ' etkinliklerinden fırsat bulduğum bir anda , kaldığımız otelin hemen yanında bulunan ve ayrıca şehrin tek sineması olan ' Saray Sineması'nda izledim .
Daha sonra Arka Pencere dergisinden Burak Göral ve Cine Dergi’den Banu Bozdemir’le film hakkında kısaca sohbet etme imkanı bulduk .
Bu sohbetlerden edindiğim fikir ise , kadın izleyicinin beklenmeyecek bir şekilde Pers Prensi’nden hoşlandığı ve benim stereoid’le şişirilmiş kasları ile ne yapmaya çalıştığına şaşırdığım Jake Gyllenhaal’ı oldukça etkileyici bulduğu oldu .
Ayrıca Banu Bozdemir’le çıkardığımız ortak sonuç ise , filmin en etkileyici figürlerinin Pers Prensi değil Alamut ve haşhaşiler olduğu ve bu konunun sinemada mutlaka değerlendirilmesi gerektiği oldu .
1981 yapımı Conan the Barbarian filminde ' Thulsa Doom ' karakterinde tasvirlenen Hasan Sabbah ve fedailerinin Jerry Bruckheimer’in eline düşmemesini umut ederek tabii .
En etkilendiğim kısım ise bu tür filmlerde daha önce denenmemiş bir şekilde , Alamut kalesinin kuşatılması sırasında kullanılan ve savaşın gidişatını gösteren , bilgisayar oyunlarındakine benzer kamera hareketleri oldu .
Bunu , oyun ve film arasındaki farkın giderek daha da azalacağı ve bu tür sinemanın anlatımının değişebileceğini gösteren bir örnek olarak işaretledim .
Uzun lafın kısası ; Pers Prensi önemli bir film değil ama eğlenceli .
Devrim yaratmayacak ama sıkılmadan da izlenecek bir yapım .
Fakat eğlenceli olmak , ömrünü Pers Prensi oyunlarını oynarak geçirmiş seyirci tarafından reddedileceği için yeterli olmayacaktır .
Dileğim , eğer filmde anlatıldığı gibi zamanı geri alan bir hançer varsa gücünün prodüksiyonun başına dönebilecek şekilde kullanılması ve Pers Prensi’nin şanına yakışır gerçek bir aksiyon çekilmesidir .
