2054. .
" Bundan 52 yıl sonrası bizim için nasıl bir gelecek vaadediyor ? " sorusu , Azınlık Raporu filmine biletinizi alırken olmasa da , filmden çıktığınızda aklınızda yanıt arayan soruların en başında geliyor .
Usta Spielberg , filmde geleceği eşine az rastlanır şekilde , daha önce kurgulananlardan olabildiğine farklı olarak işlemiş .
Çoğu bilim kurgu filminin aksine , önümüzdeki yarım yüzyıllık dilimde , günlük hayatımızda çok büyük değişiklikler olmasa da teknolojik gelişimden nasibini alan bir toplumun bireyi olabileceğimiz konusunda ipuçları veriyor .
Spielberg bir çok uzman ile görüşerek 50 yıl sonraki geleceği planlamış ve bu insanların da gelecek üzerine tezlerini harmanlayarak kurgulamış filmini .
Filmi izlerken de bunu yaşıyorsunuz ; iris tanımlamalı kapılar , fütürist taşıtlar , etkileşimli gazete ve dergiler , havada uçuşan gelişmiş uzay gemilerini andıran polis araçları , bahçeli evlerinde oturup sabah bisikletli dağıtıcıdan gazetesini alan insanlar , salıncaklı , kum havuzlu parklarda oynayan çocuklar ve yağmur yağdığında hala klasik şemsiye kullanan bir toplum öngörmüş Spielberg .
Bu tablo içerisinde , bazı bölümlerde olağanüstü kelime ve görüntü oyunlarının yanısıra , üst düzey oyunculukla da zenginleşen filmin ana konusu ise sizi gerçekten başka bir boyuta taşıyor .
Sorgulanacak sayısız öğeden biri de suç kavramı üzerine kurulmuş filmde .
Suç işleyeceği öngörülen ama bunu henüz eyleme geçirmeyen biri suçlu olarak görülüp mahkum edilebilir mi ?
Ya da birey son anda suçu işlemekten vazgeçerse ?
Merak etmeyin hepsinin yanıtlarını filmde bulacaksınız hemde fazlasıyla .
Zaten aslında filmle pek ilgisiz gibi gözüken Azınlık Raporu isminin ne anlama geldiğini de bu noktada öğreniyor olacaksınız .
Tom Cruise bu filmle kariyerini yeniden tazeleme şansını çok iyi değerlendirmiş .
Film bugüne kadar neredeyse tek olma özelliği taşıyan Blade Runner'ın yanısıra en iyi kült - fütürist - kara filmlerden biri olma yolunda .
Filmin ,
- Amerika bilinmez ama - Avrupa'da sponsorlarıyla birlikte yapılan yoğun promosyonu , belki de beklentilerin çok yüksek olmasına sebep oluyor .
Yine de filmin sonunda tamamen tatmin olmuş ve beklentilerinize karşılık bulmuş olarak ayrılıyorsunuz sinemadan .
Son olarak , 50 yıl sonra karşınıza çıkabilecek olguları bugünden yaşamak istiyorsanız , Philip K. Dick'in kısa hikayesinden uyarlanan bu filmi mutlaka görün .
Hasan Yalçın / Starwars . gen. tr
