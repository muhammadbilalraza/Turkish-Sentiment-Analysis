20'li yılların başında " Bennifer " , Zor Aşk ( Gigli ) ,  Korkusuz ( Daredevil ) fiyaskoları ardı ardına sıralanırken on seneye kalmadan Ben Affleck'in Amerikan sinemasının en değerli yönetmenlerinden biri olacağını söyleseydiniz katıla katıla gülerdim .
Ama onlarca sene oyunculuğu ile dalga geçilen Affleck , bir Clint Eastwood'luk yaptı ve şimdilik sadece üç film ile Eastwood'un tahtını zorlamaya başladı .
İlk yönetmenlik denemesi Kızımı Kurtarın ( Gone Baby Gone ) , gayet başarılı bir prosedüreldi .
İkinci filmi Hırsızlar Şehri ( The Town ) ise Michael Mann'in Büyük Hesaplaşma ( Heat ) ' sının Boston'da geçen versiyonu gibiydi .
Üçüncü filmi Operasyon : Argo ile ise kanımca ilk şaheserine imza atan Affleck , büyüklere oynuyor ve Costa - Gavras stili bir politik gerilim yaratıyor .
1980 yılında zorba İran Şah'ının idam edilmesi için Amerika'dan İran'a yollanmasını isteyen İran'lı protestocuların 4 gün boyunca Amerikan konsolosluğunu esir aldığı ünlü İran Rehine Krizi etrafında oluşuyor Argo .
Kanada büyükelçisi , konsolosluk esir alınmadan son anda kaçan altı konsolosluk çalışanını evinde saklıyor .
Bu altı kişinin kurtulması etrafında oluşan operasyon ilk olarak Kanada'lılara itimat ediliyor fakat 1997 yılında halka açılan dosyalar , " filmde görsem inanmazdım " diyeceğiniz absürdlükte bir CIA planını gösteriyor .
İşte bu gerçek kurtuluş planından uyarlanan hikayede ajan Tony Mendez ( Ben Affleck ) , kendisiyle beraber bu altı kişiyi egzotik mekanlarla dolu bir bilim - kurgu filmi için mekan arayışı yapan bir film ekibi ayağıyla İran'dan çıkarmaya çalışıyor .
Bu uydurma filmi olabildiğince gerçekçi kılmak için Mendez , Maymunlar Cehennemi ( Planet of the Apes ) ' nden tanınan efsanevi makyaj uzmanı John Chambers ( John Goodman ) ve egzantrik prodüktör Lester Siegel'dan ( yok mu Alan Arkin'e bir En İyi Yardımcı Oyuncu Oscar'ı daha ? ) yardım alıyor .
Yılın en gergin sekanslarından biri olan konsolosluk saldırısı ile başlayan Affleck , bir süre sonra politik gerilimden Robert Altman'ın Oyuncu ( The Player ) tarzı Hollywood taşlamasına eforsuzca kayıyor .
Argo isimli bilim - kurgu filmi için stüdyo açılıyor , senaryo okumaları yapılıyor , hatta Variety'ye ilan bile veriliyor .
Bu sahnelerde Goodman ve Arkin'in rahat performansları filmin geri kalanının gerilimi ile muazzam bir balans yakalıyorlar .
Mendez , İran'a ayak basıp kurtarma operasyonunu başlattığı anda Costa - Gavras diyarına geri dönüyoruz .
Özellikle İran sahnelerinde Affleck , Gavras'ın grenli belgesel stili görselleriyle yüksek tansiyonlu drama montajını ustaca kotarıyor .  Chris Terrio'nun senaryosu ise fazla sansasyonalizme kaçmadan , fakat fazla ağırbaşlı da olmayan yapısı ile Affleck'e destek veriyor .
Bir sürü politik gerilim de dahil çoğu Amerikan geriliminin finalinin sırf seyircinin tansiyonu yapay yollarla artsın diye illa da bir silahlı çatışma ve / veya uzun araba kovalamacası ile bittiği şu günlerde Argo'nun finalini alkışlamak lazım .
Sürpriz bozmadan şöyle belirteyim : 2003 yılından beri hemen hemen her yıl Amerika'dan Türkiye'ye uçtuğum için havaalanlarının pasaport kontrolü bölümlerinin ne kadar sıkıcı olduğunu gayet iyi biliyorum .
Affleck'in finalinin bu dünyanın en sıkıcı mekanlarından birinde geçirip hikayenin organik bir biçimde yarattığı gerilimi , en sıkı çatışma sahnesinden bile daha heyecanlı .
Affleck , bir bakıma ustaca hikaye anlatımının en baba teknik gösterişçilikten bile ne kadar daha önemli olduğunu gösteriyor .
Argo , yılın en iyi filmlerinden biri , belki de en iyisi .
Kaçırmayın derim .
