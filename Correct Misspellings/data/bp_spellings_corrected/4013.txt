Avrupa sinemasını Hollywood'a genelde tercih eden biri olarak yeni bir Fransız filminin vizyona giriyor olması ile heyecanlanmıştım ancak heyecanımın çok uzun süreli olamamasına bir o kadar da üzüldüm .
Merzak Allouache çok tanıdığımız bir yönetmen değil , hem sinema hem de televizyon filmleri yapıyor , Gönül Çelen de yönetmenin son filmi .
İsmi ve afişinden ötürü belki biraz daha fazla gülmeye şartlanmış olarak seyrettim filmi .
Hikayedeki tek tanıdık sima , herhalde diğer filmleri yakın zamanda oynadığı için Alain Chabat .
En son Rr ! da izlediğimiz oyuncu Chouchou'ya bir görüşte aşık olan kafası karışık Stanislas'ı canlandırıyor .
Chouchou'ya gelirsek , ya da zaten onunla başlamalıydık , kendisi Paris'te kaçak yaşamaya çalışan genç bir Mağrip'li göçmen .
Dışarıya yansıttığı erkek kimliği ve hayatı ile bir papazın yardımını alır ve psikanalist Nicole Milovavovich'in yanında çalışmaya başlar .
Peder ve Chouchou'nun beraber yaşadığı birader Jean , Chouchou'yu sıradan bir insan gibi görür ve severler .
Ancak yanında çalıştığı doktor ondaki farklılıkları görünce Chouchou ile konuşur ve işe isterse kadın olarak gelebileceğini söyler .
Chouchou'nun dünyasındaki özgürleşme de o gün başlar .
Bir rastlantı sonucu Paris'teki kuzenini de bulup , onun bir kabarede travesti olarak ün yaptığını öğrenince , hayatı gündüz ve gece olmak üzere iki kere yaşamaya başlar .
Gündüz işine gider , akşam travesti olur , evine dönünce yine herkesin bildiği sıradan adamdır o .
Sıradan desek de sıradan olmayan dünya görüşleri ile yaşadığı kenar mahallede herkes tarafından sevilmektedir .
Tanıdığı tanımadığı herkesle selamlaşır , mahallenin fakir gençlerine yardım eder . iyi biridir kısaca .
Bu iyiliği Stanislas da görmekte gecikmez ve ikili birbirine aşık olur .
Ne kimin ne söylediği ne de Stanislas'ın zengin ailesi onları ilgilendirmez , zaten aile de her şeye rağmen Chouchou'dan hoşlanır .
Evlenmeye karar verirler ve her şey iyi gidiyorken , doktorun ofisine gelen yarı deli , belalı ve ruh hastası bir komiser Chuchou'nun başına bela olur .
Artık fazla seçenek yoktur , ya kaçıp saklanacak ya da sınırdışı edilmeyi göze alacaktır Chuchou .
Eğlenceli görünüyor ki gerçekten öyle .
Ama bu eğlencenin tadına varmak için sanırım Fransızca bilmek gerekiyor ve itiraf etmeliyim , ben bilmediğim için filmden çok keyif alamadım .
Filmin orijinal dilinde yapılan bir çok esprinin altyazılarla anlaşılabilmesi maalesef mümkün değil .
Bu açığı kapatabilmek için altyazıda esprinin geçtiği kısımlarda kelimeler tırnak içinde verilmiş , bu durumu daha da zorlaştırıyor .
Ne yani şimdi espri mi yapıldı diye düşünüyorsunuz .
Hikayenin Fransa'nın varoşlarında geçiyor olması ve her zaman görmeye alışık olmadığımız , Paris'in diğer yüzünün komik bir dille anlatılması gerçekten başarılı .
Ama bu sokaklarda daha iyi bir görüntü yönetmeni çalışmış olsaydı belki akılda kalıcı sahneler yaratılabilirdi .
Ne hikaye çok komik ve dokunaklı ne de görsellik unutulmaz .
Sadece Chouchou'nun insan sevgisi akılda kalıyor filmden .
Kendi kimliğine yabancılaşmayı reddeden ve herkese bunu insancıllığı ile , zorlamalardan uzak kabul ettirmeyi başarabilen bir insan Chouchou .
Cinsel kimlikler üzerine fikirleriniz ne olursa olsun seviyorsunuz bu çocuğu .
Çok düşünmeyip sadece gülmek istiyorsanız , o da olur .
Çünkü hikaye hiçbir noktasında ciddileşmiyor ve düşünmeye zorlamıyor .
Sadece çoğumuzun görmezden geldiği farklı bir dünyadan komik bir hikaye aktarıyor , bir de cinsel tercihiniz ne olursa olsun göçmen yaşamanın zorluğunu .
