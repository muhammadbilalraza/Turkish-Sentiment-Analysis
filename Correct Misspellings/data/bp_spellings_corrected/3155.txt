Buluntu filmlerden ( Found Footage ) pek hoşlanmam .  Blair Cadısı ( The Blair Witch Project ) ile hayatımıza şok edici bir giriş yapan bu türden ‘film çekimi'ne , aktüel gerçeklik duygusunun peşinde koşan ve üretimin maliyetsizliğinden etkilenen herkes atladı !
Eskiden birkaç yılda bir karşımıza çıkan bu filmlerden onlarcasını gördük geçtiğimiz vizyonda .
Bazı buluntu film örneklerini kritiklerken de " bunu izleyeceğime düğün kasedimi koyar onu izlerim , daha gerilimli " yazmıştım ki işte kehanetimin gerçek olduğu gün bugündür !
Neyse ki bu film bizi sadece ilk 20 dakikalık düğün bölümünde buluntu filmin kollarına atıyor sonra da bildiğimiz kocaman kameralara , steadycam'lere geçiyor .
Filmin bütün esprisi de bu .
Bir melez film olarak belli bir anlam kazanıyor ve serinin devamının buluntu film tekniği üzerinden gitmeyeceğini işaretliyor .
( Bu satırları yazarken 4. Film ,   [ REC ] Apocalypse'in çekileceğini öğrenmiş bulunmaktayım )
 [ Rec ] 3 Diriliş ( [ REC ] ³ Génesis ) , Koldo ve Clara adlı genç çiftin evlilik törenlerinde başlıyor .
Davetlilerden Koldo ' un amcası törene gelmeden önce bir köpek tarafından ısırılmıştır ancak yara küçük ve önemsiz gözükmektedir .
Törenin ardından yapılan partide amcanın enfeksiyonunun ilerlediğini ve garip davranmaya başladığını görürüz .
Kendini balkondan atan amca ,   kalkmasına yardım etmeye çalışanları ısırarak cehennem saatlerini başlatır .
Bu dakikadan itibaren REC 3 , karmaşada birbirini kaybetmiş aşıklarımız Koldo ve Clara ' nine birbirlerini bulma hikayelerini anlatan bir korku - güldürü - romantizm üçgeni halini alır .
Hikaye tanıdık geldi mi ?
Epey .
Aslında bizim sinemamızdan çıkma tam da böyle bir film var ; sinema yazarlığı da yapan iki kafadarın elinden çıkma Ada : Zombilerin Düğünü .
Koskoca [ REC ] serisi için bizim filmi yağmalamışlardır diye suçlamak olmaz ancak ilginç benzerlikler var .
Konu bir yerde bambaşka bir tarafa gidiyor ama çıkış noktaları aynı .
İlk Rec : Ölüm Çığlığı ( [ REC ] ) filminin son derece basit bir konusu vardı ama yönetmen Jaume Balagueró'nun asıl derdi anlatımının , aktüel kamera desteği ile seyirci tarafından gerçek bir deneyim olarak algılanabilmesiydi ve bunu gerçekten başarmıştı .
Bir de bu Zombiler kendi aralarında ikiye ayrılır .
Şeytani ( voodo büyüsü ) kökenli olanlar ve virüs kökenli olanlar .
Virüs bahanesi modern korku sinemasında daha çok tutuluyor ama benim sevdiğim bu " demonik " olanları .
[ REC ] serisinin bir artısı da buydu .
Zombi filmlerinde genellikle kahramanlar bir binanın içinde hapsolmuştur ve Zombiler mekana girmeye çalışmaktadır .
Balagueró bu sıkışmışlık duygusunu bir adım daha ileriye götürüyor ve Zombilerle insanları aynı binanın içinde hapsetmeyi başarıyordu .
Ama işte ‘tutmuş ' ucuz tüm korku filmlerinin başına gelen bu serinin de başına geldi .
Bu harika filme asla devam çekilmemeliydi .
Tabii altın yumurtlayan tavuğu kimse kesmek istemiyor .
Karantina ( Quarantine ) adıyla Amerikan illerinde remake olan [ REC ] serisi bu hafta izleyeceğimiz Genesis bölümüyle yakıtını tamamen tüketmiş görünüyor .
Filmin en affedilemez tarafı korku - komediye dönüşmüş olması .
Bu o kadar vahim bir durum ki serinin tamamını daha ciddiyetsiz bir algılamayla hatırlamamıza yol açıyor .
Keşke [ REC ] adıyla sürülmemiş olsaydı .
Kendine ait hiçbir özgün fikri kalmamış olan hikaye anime ve çizgi roman yağmalamasına girişmiş bir şekilde testereli gelin Leticia Dolera'yı çıkarıyor karşımıza .
Jill Valentine ( Ölümcül Deney ( Resident Evil ) ) ve Cherry Darling ( Dehşet Gezegeni ( Grind House : Planet Terror ) ) özentisi bir karakter .
Ergen izleyiciler hala bu numaralara kanıyorsa bilemem tabii .
 [ REC ] ³ Génesis'i izledim ve bir an önce unutmak istiyorum .
Bu filmden sadece zombi kültüyle dalga geçme malzemesi çıkar ki onu yapan bir sürü yeteneksiz video yönetmeni var zaten .
Eğer böyle filmler çekmeye devam edecekse Paco Plaza gitsin kumda oynasın !
İzlediğim için pişmanım , kimseye de tavsiye edemiyorum .
Zombiliğin de bir onuru var !
Twitter . com / murattolga
