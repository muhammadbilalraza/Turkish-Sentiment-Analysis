Farklı ülke sinemalarından iyi animasyon örneklerini vizyonda izlediğimiz bir dönemdeyiz .
Bu hafta da Çin’in ilk büyük animasyon filmini izleme şansını yakaladık .
Ejder Yuvası ( Dragon Nest : Warriors’ Dawn ) aynı adlı popüler oyun Dragon Nest’in uyarlaması .
Bilgisayar oyunları seven kitle bilir , dünya çapında bir üne sahip bu oyunun animasyon film hali ile Çin sineması atakta bulundu .
Nitekim akıllıca da , dünya çapında 100 milyon kayıtlı kullanıcısı olan bir bilinirlikten bahsediyoruz .
Öte yandan öykü orijinal mi dersek , Yüzüklerin Efendisi hikayesinin farklı bir bakış açısı ile uyarlanmasından öte geçmiyor cevabını verebiliriz .  
Fantastik bir dünyada , Altera ülkesinde insanlar , Elfler , büyücüler ve canavarlar büyük savaşlar yaşamıştır .
Hiç kimsenin birbirine güvenmediği bir ortamda insanlar , Elfler ve büyücüler barışı sağlamak için çabalamaktadır .
Nitekim uzun yıllar süren savaşların son bulmasına olanak sağlayan Kara Ejder’in uykusu yakında son bulacaktır .
Bu , Kara Ejder’in uyanıyor olması yeni bir savaşın habercisidir .
Kara Ejder saldırıya geçmek için canavarlardan büyük bir ordu kuruyordur .
Bu savaşı sona erdirmenin tek yolu , ejdere güç veren taşı almak ve başkasına geçmeden yok etmektir .
Film , hikayeden anlayacağınız üzere orijinal olmasa da özellikle başrolde yer alan karakterler ; genç , cesur , azimli Lambert ve Elf prensesin muhafızı Liya’nın hikayesi filme tat katıyor .
Bununla birlikte nabzı düşmeyen aksiyon sahneleri de , filme dahil olmamızı sağlıyor .
Filmin en güzel tarafıysa ; farklı ırkların birbirlerine olan önyargısına ve ötekileştirmesine rağmen çıktıkları yolda birbirlerini anlayabilmeleri .
Bunu da düşündüren şekilde hikayeye işleyebilmeleri .
Bu noktada klasik bir çocuk filminde mesaj verme kaygısından öteye geçebilmişler .
Nitekim bir animasyon filmi olarak hedef kitlesini çocuk filmi olarak kategorileştirmemek gerekir .
Kadın karakterlerin seksapalitesi , savaş sahnelerinin karanlığı yetişkinlere de göz kırpıyor .
