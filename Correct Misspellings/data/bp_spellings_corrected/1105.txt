Otomobil yarışlarının veya daha iyisi Formula 1'in büyük hayranıysanız , Zafere Hücum yılın en sevdiğiniz filmleri listesinde rahatlıkla tepeye oturabilir .
Hatta zaman içinde en favori filmlerinizden biri bile olabilir .
Diğer yandan benim gibi üst sınıf bir Formula 1 motoru gördüğü an içi erimeyen , yarış kültürü ile fazla bağlantılı olmayan seyirci kitlesindenseniz , biyografi türünün kralları yönetmen Ron Howard ve yazar Peter Morgan’dan baştan sona tatmin eden ama mükemmelden bir adım uzak bir biyografik dram sizi bekliyor .
Howard ve Morgan , Zafere Hücum’dan önce sadece muazzam Frost / Nixon’da beraber çalışmışlardı ama ikilinin kendi filmografilerinde de pek çok biyografik yapıma rastlamak mümkün .
Ron Howard , daha önce Akıl Oyunları , Cinderella Man ve Apollo 13’ü yönetmişti , Peter Morgan ise Kraliçe , The Deal , İskoçya’nın Son Kralı ve The Damned United’ın senaryolarını yazmıştı .
Bu sefer ikili , iki efsanevi Formula 1 yarışçısının rekabet dolu kariyerlerine odaklanıyor .
Bir yanda kadınlara ve partilere düşkün , tatmin edilemez kötü çocuk James Hunt ( Chris Hemsworth ) , diğer yanda ise sert , aklına geleni söyleyen , bir Avusturyalı için bile fazla kontrolcü olan Niki Lauda ( Daniel Brühl ) var .
Bu iki yarışçı arasındaki rekabetin 1970’li yıllarda Formula 3 ile başlangıcını gösteren bir açılıştan sonra film , tamamen 1976 yılındaki Formula 1 Dünya Şampiyonası’na odaklanıyor .
Bu sene boyunca yeteneklerinin tepesinde olan Hunt ve Lauda , birbirlerini geçip dünya şampiyonu olmak için gerçek anlamda yaşamlarını tehlikeye sokuyorlar .
James Hunt karakterinin orantısız olarak seyirciye reklamının yapıldığı bariz .
Zafere Hücum’un poster ve fragmanlarına bakıldığında Hunt’un biyografisi izleyeceğimizi , Lauda’nın arka plan bir karakter olacağını düşünmemiz normal bu bakımdan .
Ne de olsa Chris ‘Thor’ Hemsworth ve sıkı vücudu filmin gişe başarısı için önemli .
Fakat ironik olarak Hunt’un hikayesi Zafere Hücum’un en az ilgi çeken tarafı .
Onun karakteri , biyografi türünde ‘Şişen egosu yüzünden başarılı kişisel yaşamı darmadağın olan playboy’ klişesini takip ediyor .
Hunt’un tehlike dolu yaşamlara sahip olan erkeklerin , kızlara çekici geldiğine dair bariz üst - ses replikleri ve ölmeden önce yaşamdan biraz haz almanın önemine dair verdiği didaktik monologlar , Peter Morgan gibi bir isim yerine ilk veya ikinci senaryosunu yazan bir amatörün kalemine daha uygun gibi duruyor .
Ron Howard’ın , konu karakterin alkolizmi olduğunda türe tipik sallanan Dutch - stili kamera açıları ile dolu yönetimi ise Morgan’a yeterince yardımcı olamıyor .
Diğer yandan her ne kadar filmin pazarlama ekibi varlığını unutturmaya çalışsa da , Niki Lauda’nın aynı oranda hatta belki daha bile fazla üzerinden geçilen hikayesini izlemek resmen bir zevk .
Bir karakter olarak Lauda , sağlıksız tutkusu hakkında hem kendisine , hem de başkalarına olabildiğince düz ve dürüst olan bir yarışçı .
Lauda , diğer yarışçıların başarısızlığını göstermekten çekinmeyen katlanılamaz bir kişilik .
Fakat ayrıca kendi sınırlarını her zaman anlayan ve insanlar arasında bunu kabul etmekten çekinmeyen bir dürüstlüğe de sahip .
Lauda’yı canlandıran , Goodbye Lenin ve Inglorious Basterds’den tanıdığımız Daniel Bruhl , jenerasyonumuzun en yetenekli aktörlerinden biri ve kendinden emin bir maskenin ardında ciddi bir güvensizlikten yakınan usta bir performans sergiliyor .
Filmin üçüncü perdesinin , iki yarışçı arasında ölümcül bir rekabete döneceğini tahmin ediyoruz ama Lauda’nın verdiği beklenmedik bir karar karaktere içten bir derinlik aşılıyor .
Yarış sahneleri görsel bakımdan büyülüyor ve Ron Howard’ın Hollywood stili eğlenceliklerle olan deneyimini göz önüne alırsak hayal kırıklığı yaratmayan , kinetik bir yönetim var .
Ne yazık ki CGI destekli efektlere fazla yer verilmiş .
Eğer gerçek kazalarla dolu bir Formula 1 filmi izlemek isterseniz John Frankenheimer'ın Formula 1 epiği Grand Prix’i tavsiye ederim .
Zafere Hücum , Lauda’ya odaklanıp Hunt’u bir yan karaktere dönüştürseydi klasik bir biyografi olabilirmiş .
Fakat bu haliyle bile tutkulu yarış hayranlarını tatmin edecektir .
