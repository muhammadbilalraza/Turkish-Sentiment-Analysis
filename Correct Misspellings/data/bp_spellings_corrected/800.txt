Hayalet Süvari'yi anımsatan sarı bozuk renkler , soluk gölgeler , karanlık , mezarsı , uğursuzluk kokan mekanlar , grotesk figürler , kostümler , makyajlar , ölü , kinli bakışlar .
Bir sanat eserinden etkilenip başka bir sanat eseri yapmanın düsturu da böyle bir absürtlük olsa gerek .
Sahnede bir müzikal izleyip etkilendikten sonra , sinemada sadece müzikalin kalıplarına sığınmak da zaten Tim Burton'a yakışmazdı .
Tim Burton varsa grotesklik var , Tim Burton varsa absürtlük var , Tim Burton varsa gotik unsurlar var .
Büyücü Tim Burton , iksirci Tim Burton , erkek cadı Tim Burton , adeta gezer önce ormanda , sonra topladığı malzemeleri atar büyülü kazanına , başlar karıştırmaya .
Müzikaldir etkilendiği , Johnny Depp'tir oyuncusu , antikahramanlardır yakın hissettiği , punk stillerdir aradığı , gotik şehirlerdir yardımcısı .
Ödüllü bir Broadway müzikali olan Sweeney Todd : The Demon Barber of the Fleet Street'ten etkilenerek filme uyarlayan Burton'un elinde 19. yüzyıl İngilteresi vardır mekan olarak .
Soğuk , puslu , gri İngiltere'yi , hele ki o dönemdeki buhran atmosferi ile kendi kurmaca dünyasına katmakta zorlanmamış olsa gerek .
Johnny Depp ise makyajın yardımını hiçe saymasak da , oyunculuğunun - donuk bakışlarını tüm film boyunca değiştirmemenin - başarısıyla , " kin " adını verdiğimiz duyguya adeta can vermiş , başta ben beceremem dese de , sesini de kullanan nice oyuncuya taş çıkartacak başarıyla ölümcül şarkılarını söylerken bile zerre kadar bakışlarından ödün vermemiş .
Gotik Helena Bonham Carter ve içinden parmak çıkan turtalarını , boğazı kesilip vücudunda kana dair hiçbirşey kalmayan kurbanların fırına atılmalarını , gri , siyah , beyaz , tozlu , kasvetli renklerin arasında kıpkırmızı kanın neredeyse gözlerimize kadar fışkırmasını izlerken ; karşımızdaki , korku mu , müzikal mi , komedi mi diye düşünüyoruz .
Kan sıçramış gözlerimizi sonuna kadar açarak seyredebildiğimiz nadir " slasher " lardan , hadi gerçekçi olalım , belki de ilki .
İngilizce'deki " bloody " kelimesinin tam Türkçe'si olmalıydı , hem kanlı hem de argoda müthiş , sağlam anlamına gelen " bloody " , bu filmin en önemli kelimesi belki de .
Biz de Türkçe'ye sığınıp " Tim Burton , gene yapacağını yaptın " diyelim büyücümüze , ne dersiniz ?
