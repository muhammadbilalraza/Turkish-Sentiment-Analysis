Ticari Amerikan Sineması’nın kendine has sağlamcı kuralları vardır .
Bunun en büyük göstergesi Hollywood’un yapı taşlarını oluşturduğu erkek - egemen star sistemidir .
Star sisteminde kadın –çok nadir durumlar hariç - kırklı yaşlarda yok olmaya alın yazılıdır ( Bu tuhaf durumu mercek altına alan etkili bir “kadın belgeseli” olan “Kayıp , Aranıyor : Debra Winger” adlı filmde kırklı yaşlarını süren Hollywood aktristlerinin “erkek - egemen star sistemi” ve ticari sinema yapımcılarının “sağlamcı klişeleri” eleştirilmekteydi –çünkü erkek yapımcılar ve erkek izleyici beyazperde’de , yanında ve hayalinde her zaman genç ve her şart altında “güzel” kadın görmek istemektedir ) .
Çünkü gişe yapan filmler , star sistemi bunu adeta zorunlu tutmakta .
Bu garantici anlayışın en şaşırtıcı yanı ise söz konusu tutumun erkek oyuncular için pek geçerli olmamasıdır ama bu durum tamamıyla yine başka bir makalenin konusudur .
İşte “gişe garantili filmler ekolü”nün tüm nüvelerini taşıyan bir filmle karşı karşıyayız şimdi de : “Zorlu İkili / 2 Guns” …
Tezimizi temellendirmek için başarısı WriteReviews edilmiş ve onaylanmış , seksenli yıllardan bir prototipi ele almalıyız : Cehennem Silahı !
Film , isminden karakterlerin etnik kökenlerine dair tastamam bir “Lethal Weapon” saygı duruşu sanki .
Olgunca bir siyahi aktör ( Lethal Weapon / Cehennem Silahı’nda bu rolü Danny Glover üstlenmekteyken , Zorlu İkili’de ise bu görevi son dönem Amerikan sinemasında her daim kahraman rollerinin gediklisi olmuş Denzel Washington üstleniyor ) ; flörtöz , kadınlarla başı her daim çalkantılı ve yarı çatlak bir redneck ( redneck’i Beyaz - Amerikan kırosu olarak tariflememizde bir sakınca yok sanırım ve Cehennem Silahı’nda bu işi layığıyla gören aktör Mel Gibson olarak arzı endam eylerken Zorlu İkili’de Mark Wahlberg gibi muhteşem bir seçim söz konusu ) ; belli belirsiz ve “adı konulmamış” bir yasak ilişki ve bu sorunlu ilişkinin öğesi , çikolata renkli vücudunu , kavisli hatlarını beyazperde’de cömertçe sergileyecek olan hoş bir bayan !
( Zorlu İkili’de bu vazife şarap gibi bir kadın olan Paula Patton’un üzerine yüklenmiş ki bence yine olabildiğince muhteşem bir seçim ) . “Yeni Model Cehennem Silahı” olarak tanımlayabileceğimiz “Zorlu İkili / Two Guns” , işte tüm bu “sağlamcı” elementlerin modifiye edilerek kullanıldığı bir prodüksiyon .
Ancak önemli bir farkı içeriyor : Lethal Weapon’ın tüm değerleri , özellikle Washington’ın canlandırdığı Bobby karakterinin kimliğiyle baş aşağı çevrilerek , ters yüz edilerek ele alınıyor !
Danny Glover’ın hayat verdiği Roger Murtaugh karakteri siyahi bir Amerikalı olarak kanun temsilciliği görevini yaparken hıristiyan değerlere köktenci şekilde bağlı ve özellikle partneriyle ilişkilerinde aşırı ahlakçı bir tutum alıyordu .
Denzel Washington’un Bobby’sinin böyle bir kaygısı olmadığı gibi “ahlaken” sicili zayıf ve evlilik dışı , kendinden bir hayli genç bir kızla “adı konmamış” seviyeli birliktelikler yaşamak konusunda bir sıkıntı duymuyor .
Filmin bir artısı ve Cehennem Silahı'na göre daha “demokratik” olduğu alan ise şurada : Devlet Zorlu İkili’de kesinlikle sütten çıkmış ak kaşık olmadığı gibi Cehennem Silahı / Lethal Weapon’ın ideolojik arka planındaki tüm Amerikan klişelerine ve suç - ceza ilişkisine daha gerçekçi bir gözlükten bakmayı deniyor . “Zorlu İkili’nin iki ana karakterinin uyumu Glover - Gibson çiftinin muhteşem birlikteliğinin gölgesinde kalır mı” şeklindeki endişeli soruya yanıtımız ise kesinlikle bu maya tutar ve bu proje devam filmlerine gebe diyoruz .
Hakikaten , Denzel Washington’ın senaryo ayırt etmeden her filmde oynama zaafına olan kızgınlığımız bir yana , gün geçtikçe usta bir aktör haline dönüşen ve bu filmde de etkili bir gerçekçilikle Stig karakterinin tüm sayrıl yanlarını inandırıcı bir enerjiyle beyazperde’ye yansıtma becerisi gösteren Mark Wahlberg ile gösterdiği uyum parmak ısırtan cinsten .
Bir ticari Amerikan sineması örneği olmasına rağmen senaryoda ele alınan konuların cesurca ele alındığını , yer yer zekice diyalogların ve espri düzeyi vasadın üstünde komikliklerin de eksik olmadığı , hoş bir macera filmi “Zorlu İkili / Two Guns” .
Twitter : @atlantisliadam
