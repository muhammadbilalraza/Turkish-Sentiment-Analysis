Kadınların dünyasına daha yakın bulurum hep Yeşim Ustaoğlu'nu .
Filmografisinde benim favori filmim her ne kadar Pandora'nin kutusu olsa da , Bulutları Beklerken'deki Ayşe / Eleni'nin dertleri de en az Pandora'nın Kutusu'ndaki kadınlar kadar ağırdır .
Yalnızlık , köklerine çekilmek ve özünden uzaklaşmak , bazen şehir ya da köyde olmayı gerektirmiyor .
Her yerde kadın olmanın dertleri ve vicdanı arasında bir yere sıkışıyor .
Güneşe Yolculuk , şimdi ayyuka çıkan dertlerin erken teslim edilmiş hakkıdır bana göre , o yüzden duru , samimi ve daha yoğundur .
Araf tüm bu filmlerin cephesinden baktığımızda hem biraz ayrıksı duruyor , hem de kadına yaptığı yakın bakışla tüm o yalnızlığı çok iyi kuşanıyor .
Ama Ustaoğlu'nun filmlerinin içinde gerçeklik duygusunu en fazla kuşanan film de bu .
Bir kere konu farklı gibi dursa da çok bildik .
Akışı bozma filmi .
Zehra'nın hayatına giren en az onun kadar sıradan bir adamın akışı bozan , suyu bulandıran ama sonrasında akışı tekrar aynı yöne çeviren hali .
Evet bu anlamda spoiler içeren bir anlatım yapmak durumundayım .
Çünkü filmin bizi çıkardığı sonuca ilişkin itirazlarım var !
Tabii belirtmek lazım ki film bir yandan da klasik bir üçüncü sayfa filmi .
Zehra benzin istasyonunda çalışan bir kız , Olgun ise hem onun çalışma arkadaşı , hem de gönlünün gördüğü ilk erkek !
Kafalarda kamyonun ve Mahur'un kamyoncu olmasının etkisiyle Selvi Boylum Al Yazmalım etkileri bırakan film , aslında büyüme , hayatı algılama ve sonrasında normale dönme süreçleri gibi kavramlara eğiliyor .
Filme biraz feminist tavırlar içinde bakılırsa eleştirilecek noktalar var .
Üçlü gönül ilişkisi ekseninde geçen filmde Zehra önce Olgun'dan Mahur'a geçen gönlü ve onunla yaşadığı gelgitli ilişki kanadında " özgür " gibi algılanabilir .
Ama bu yükselme ve alçalma aslında Mahur'un kontrolünde .
Film , düğünler , danslar ve oradaki tiplemelerle ( apaçiler vs ) günceli yakalamaya çalışan bir hava da çiziyor ama ana konu Zehra'nın yüzyıllara dayanan gizemli erkek modeline gönlünü kaptırmasında yatıyor .
Ustaoğlu dar hayatların dünyasına bir açılım getirmek istiyor ama aşk olgusu aslında her yerde aynı acı sonla noktalanıyor .
Bir benzin istasyonundan , bir kamyoncudan , bir kız üzerindeki etkiden ve şiddetten de dem vuruyor film .
Ama şiddeti sadece oraya yükleyerek hayattan soyutlamanın bir anlamı yok , hayatın içinde de fazlaca şiddet var !
Filmin atmosfer yaratma duygusu başarılı .
Ama az diyalog konusunda aynı şeyi söyleyemeyeceğim .
Şiddeti , kadına yapılan haksızlıkları ve kadının kendine yaptığı şiddeti anlatan filmin suskun olmak yerine bağırması daha anlamlı olurdu , sessiz , uzun ve dingin çığlıklar atmanın hiç sırası değil artık !
Film gerçekçi olmasına gerçekçi , o konuda bir sıkıntı yok ama Zehra'nın filmin sonunda yaşadığı çaresizliğe ve tekrar Olgun'a çark etmesine itirazım var .
Ruhu hep gitmeye meyilli Zehra'nın yolu uzatılabilirdi , tabii bu benim fikrim !
Filmin yan karakterleri önemli ama film onları sona doğru bir şekilde unutuyor ve ağır anlatımını fazlalaştırıyor .
Özcan Deniz'in filmin içinde ‘az görünen ve az konuşan adam ' olması , hem karizmasını arttırıyor hem de kafalarda soru işareti yaratıyor .
Neslihan Atagül rolünün hakkından başarıyla kalkıyor , diğer erkek oyuncu Barış Hacıhan da en az onun kadar başarılı .
Film yanıbaşımızda uzayıp giden , görmediğimiz , bilmediğimiz değil ama dışımızda kalan hayatların altını çizmeye çalışıyor .
Gidişat konusunda ağır .
Bazen gerçeklik sinemanın önüne mi geçiyor diye de düşündürtüyor .
Beni Pandora'nın Kutusu'nu sevmekten vazgeçiremedi ama bazı yerlerdeki ağır gerçeklik duygusuyla etkiledi .
Sonuyla ise kızdırdı diyebilirim . banubozdemir@gmail.com
