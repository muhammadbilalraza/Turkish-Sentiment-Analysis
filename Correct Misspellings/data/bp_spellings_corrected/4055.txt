Radyoda U2'nun Stay'i ( Far away so close ) çalarken bir İrlanda filmiyle ilgili eleştiri yazmak daha da anlamlı oluyor .
Dublin'de bir sürü karakterin kesişen hikayelerini anlatan Yanlış Hesap , Türkçe'ye çevrilmiş isminin tam tersine çok doğru bir hesabın ürünü olmuş .
Suçlu olmaktan bir türlü paçayı kurtaramayan Lehiff ( Colin Farrel ) , parası olsun diye bir bankanın müdürüne şantaj yapmayı planlar .
Şantaj için müdür Sam'in ( Michael McElhatton ) yeni çıkmaya başladığı genç sevgilisi Deirdre'yi fidye olarak kullanılacaktır .
John'un ( Cillian Murphy ) sadakatini denemek için terk ettiği Deirdre'nin ( Kelly Macdonald ) Lehiff'in planında fidye olarak kullanılacağını duyan John da plana dahil olur .
Bu arada John'un abaza arkadaşı Oscar ( David Wilmot ) ise Sam'in acı dolu , terk edilmiş karısı Noeleen ile ( Deirdre O'Kane ) çıkmaya başlamıştır .
" Dur , dur . Başımız döndü ! " diyorsanız , daha hala bahsetmediğim karakterler var .
Deirdre'nin kız kardeşi Sally ( Shirley Henderson ) , kötü bir aşk tecrübesinden sonra kendisini salmış ve Burt Reynolds'unkiyle kıyaslanacak bir bıyık bırakmıştır .
Mick ( Brian O'Byrne ) karısını çok seven ve para kazanmak için otobüs şoförlüğü yapan iyi niyetli bir adamdır .
Mahallenin uyuz çocuğunun otobüsünün camına taş atması yüzünden kaza yapan Mick işinden olur .
Otobüs kazasına şahit olan Sally ise genç televizyon yapımcısı Ben'in ( Tomás O'Suilleabháin ) röportaj yapacağı kişidir .
Ama yapımcının asıl istediği sert polis Jerry ( Colm Meaney ) ile sokağa inmektir .
Zaten Jerry kendini kanun ilan etmiş ve rol kesmeye dünden razı beklemektedir .
Şimdi bunca karakterin ve olayın hepsini birbirine karıştırın .
Ondan sonra yapbozunuzu yeniden yapmaya çalışın .
İşte Yanlış Hesap , yapbozu uyan bazı parçaların yerlerini değiştirerek , yeniden yapmayı başarabiliyor .
Hem karakterlerin birbirleriyle ilgilerini çok güzel kuruyor hem de birbirleriyle ilgili olmayan ; ama çok uygun görünen Sally ve Oscar gibi iki tipi filmin bir yerlerinde bir araya getirebiliyor .
Dublin'de ekonomik problemlerle boğuşan bu insanların ayrı ayrı hikayelerinden ortaya gayet arabesk filmler çıkarılabilecekken , hepsi bir arada parçaların toplamından tamamen farklı bir bütün oluşturabilmiş ; hem de gayet eğlenceli bir dille .
Filmde her daim yanlış yolda giden tek karakter Lehiff .
Hiçbir şekilde düzelme isteği yok .
Kasiyer kızları tatlı diliyle etkileyip sonrayumruklayarak kasayı açtıracak kadar acımasız .
Onun peşinde dolaşıp duran polis Jerry'nin iş üstündeyken arabasını kaçırıp hurdaya çevirebilecek kadar kindar .
Bunlar da yetmezmiş gibi birlikte planladığı iş istediği gibi gitmedi diye , iş arkadaşlarından birine ateş edebilecek kadar şiddet eğilimli .
Birine ateş edebilecek manyaklıkta olmasa da tasladığı patronlukla insanları canından bezdiren Mr .
Henderson ( Owen Roe ) filmin en renkli karakterlerinden .
John ve Oscar'ın çalıştıkları süpermarkette amirlik yapıyor .
İşin kötü kısmı adam , aşağılık kompleksiyle boğuşmak zorunda olduğundan , otoritesinin sınırlarını da statü farkı söylemini de abartıyor .
Yine de kendi kendine patronluk telkini yaptığı sahne cidden eğlenceli .
Oyuncu kadrosunda yer alan isimlerin hepsi oldukça başarılı oyunculuklar sergiliyor .
Son zamanlarda başrollerde görmeye iyice alıştığımız Colin Farrel , burada çok tip olduğu için belki başrolde değil , ama yine de sivri Lehiff ile göze batmayı başarabiliyor .
En son Wilbur Ölmek İstiyor'da gördüğümüz Shirley Henderson'un Yanlış Hesap'ta canlandırdığı Sally karakteri çok daha derinlikli ve bir o kadar da eğlenceli .
28 Gün Sonra'nın güzel yüzlü Cillian Murphy'sini ve Trainspotting'de Renton'un kalbini çalan Kelly Macdonald'ı filmde görmek keyif verici .
Bir de tabii Colm Meaney ' kanun benim ' adamında çok eğlenceli bir protre çiziyor .
Robert Altman'ın , Quentin Tarantino'nun , Paul Thomas Anderson'un başarıyla altından kalktıkları ( ki son ikisi de birinciyi bu konuda kendilerine örnek almışlardır ) kalabalık oyuncu kadrosunun hakkını Yanlış Hesap'ın yönetmeni John Crowley de verebilmiş .
Hem de bunu ilk filminde başarabilmiş .
Fazlasıyla izlenesi bir filmle karşı karşıyayız .
Duyurulur .
