Adına ister Phoenix deyin , ister Anka , dilerseniz de Simurg , hiç fark etmez .
Kendi küllerinden yeniden hayat bulan , efsanevi ve mucizevi bir ölümsüz kuştur o , bilge ağacında yuva kuran , hem cehennemi , hem de cenneti yaşayan …
Dönüşümü ve arınmayı betimler Zümrüdü Anka , yeni bir hayatı anlatır , yeniden doğuşu , içsel bir yolculuğu , acılara rağmen , tekrar yaşama tutunuşu , ne olursa olsun , hep geri gelebilmeyi , dönebilmeyi …
Ve zarafeti , sadakati , hakkaniyeti de …
Yusuf Hayaloğlu ; “ ' Yeryüzündeki acıların , hepsini , hepsini tattım !
Heder oldum , ekmeğime tütün kattım !
Beni milyon kere yaktılar üst üste .
Bir Anka kuşu gibi anne , kendimi külümden yarattım … ” der ya , işte öyle bir film , Yüzündeki Sır  ( Phoenix ) .
Nazilerin toplama kampından , paramparça bir yüzle kurtulan kahramanımız Nelly , yeni bir suret ile gündelik hayata yeniden döner .
Sonsuz kez , ölme nedeni varken , canından çok sevdiği kocası Johnny yüzünden , azmeder , direnir , yitip gitmemeyi bilir , sevda onun , biricik sebebi olur .
Evet , aşk , bir kadını , Anka kuşuna çevirmiştir .
Kadim dostu Lene ile birlikte , savaşın ardından harabeye çevrilen Berlin’de , kendine benzemeye çabalar .
Büyük yıkımları göğüslemek , herkesin harcı değildir , kiminin nefesi erken tükenir , ölmek , bazen yaşamaktan daha kolay bir seçenek gibi gelebilir .
Çünkü yaşamak direnmektir .
Her neyse …
Bizim Nelly , kocasını , arar ve bulur , en nihayetinde …
Ancak , adam , onu tanımaz ve hatta , insafsız ve vicdansız planına katmayı fısıldar .
İnsan , karısının yüzü değişse de , tanımaz mı , ellerinden , gözlerinden , sesinden , hareketlerinden , yazısından , soluk alışından , kokusundan …
Aşk tükenmemişse şayet , tanır be dostum , sevda varsa , umut da vardır .
Ya yoksa …
Hani bir başkası olsa , öldürmeyi bile dener , sen ise yeniden denemeyi ve belki affetmeyi …
Küllenmişse aşk , küllerinden doğana yazık değil midir ?
Film , ihaneti de , büyük sevgiyi de , çıkarcılığı da , dostluğu da , maddiyatı da , maneviyatı da kendince , dillendiriyor , ağır ağır ilerleyerek , tempoya ve ritme değil , oyunculuk performanslarına ( Nina Hoss ve Ronald Zehrfeld , her ikisi de çok iyi ) , ‘film noir’ atmosferine , çarpıcı ve akılda kalıcı finaline güvenerek …
Alman yönetmen Christian Petzold , kadınlara dair filmleriyle , çıtayı yükseltmeyi sürdürüyor .
Daha fazla kelam etmek , yakışık almaz .
Sürpriz sonu , bozmamak adına , elbette …
Yaz aylarının , vasat yerli ve yabancı yapımları arasında , ışıl ışıl parıldayan ve sadece gözü almayan , gönlü de alan bir film bu , çünkü karanlıkta , Zümrüdü Anka , kendini yine yakmakta …
Son sözü Edip Cansever’e bırakalım ; “Akşam geri verince bana gözlerimi , şehir de kayboldu , denizin durgunluğu da , bir anka kuşu yeniden karıyorken küllerini , bir kaya oyuğu kendini alıştırıyorken boşluğa , dedim , deniz de bendim , düşleyen de denizi , ve sabah olur olmaz üstünde derinliğimin , bir gülümseme gibi bulacağım kendimi … ”
