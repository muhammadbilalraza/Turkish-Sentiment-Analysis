Sinemacılar belli dönemlerin yarattığı bazı şartlar içinde kendi ülkelerinin yapıtaşları sayılabilecek bazı öğeleri tarihi gerçeklerden büyük ölçüde soyutlayıp abartarak , olduğundan farklı gösterme eğilimi içine girmişlerdir .
Nasıl bizde bazı tarihi kahraman filmleri akıllara seza olaylar içeriyor ve onbinlerce şehit verilerek alınmış tarihi öneme hazine yerlerin tek bir kişi tarafından fethedildiği resmediliyorsa , bu uzak doğu filmlerinde de genel olarak böyle olagelmiş ve özellikle Japon Samuray kültürü ve yaşayışı benzer bir şekilde mükemmel olarak lanse edilmeye çalışılmıştır .
Ama gerçek pek de öyle değildir .
Asıl kahramanın onlarca savaşçıyı tek bir yara bile almadan parçalara ayırdığı , çağın olumsuz koşullarından etkilenmeyen , kılıç kullanma eğilimi hastalık düzeyine çıkmış ve ailesi veya kaybedecek birşeyi olmayan kahramanların anlatıldığı sayısız samuray filmi vardır .
Açıkça itiraf etmem gerekirse birçok sinemaseverin aksine ben , bu vurdulu kırdılı filmleri , gerçekle hiçbir bağını koparmamış , ayakları yere sağlam basan samuray dramalarına - bir seçim söz konusu olursa - tercih ederim ama böyle bir drama olan Alacakaranlık Samurayı filmini çok beğendiğimi de söylemeliyim .
İlk olarak Mizoguchi daha sonra ise Kurosawa uluslar arası arenada kazandıkları haklı şöhretleri nedeniyle , Japon samuray kültürünü dış dünyaya tanıtmaya başlayan sinemacılar oldular .
İkinci Dünya Savaşında'ki Kamikaze eylemlerine herhangi bir anlam veremeyen Batı toplumu zaten bu davranışı yaratan bir kültürü tanıma merakı içindeyken , Japon sineması buna cevap vermekte gecikmedi .
Özellikle vahşi batı çağı ile özdeşleşen / benzeşen japon restorasyon dönemlerinde yaşananlar Amerika Birleşik Devletleri'nde büyük yankı uyandırdı .
O yüzden orijinal adı , sadece Zatoichi olan bir film uluslar arası dağıtıma çıkarken " Kör Kılıç Ustası " ekini , orijinal adı sadece Alacakaranlık Seibei olan bir film de Alacakaranlık Samurayı adını almak zorunda kalmıştır ve kalacaktır .
Çünkü batı toplumunun merak ettiği sadece Seibei'nin dramı değil , samuray olan Seibei'nin dramıdır .
Fujisawa'nın üç ayrı romanından uyarlanan filmin yönetmeni Yoji Yamada'dan yıllardır bir samuray filmi bekliyordum açıkçası ama bu tip bir film beklemiyordum .
İnanılmaz bir disipline , sadakate ve eğitime dayanan Bushido öğretisine sahip samuraylar hakkında , yani ciddiyetin doruğunda yaşayan ve ölen bu insanlar hakkında müptelası olunabilecek bir komedi bekliyordum ustadan ama olmadı .
Yamada ; Mizoguchi , Kurosawa ve Inagaki'nin açtığı yoldan gitmeyi yeğledi .
Yer yer Ozu'nun sadeliği ve dramatürjisini , Mizoguchi'nin trajedisini ve Kurosawa ve Inagaki'nin görselliğini yakalayan Yamada , Alacakaranlık Samuray ile bu türe çağdaş bir bakış , gerçekçi bir üslup getirmeyi başarmış gözüküyor .
Eşini veremden kaybeden , iki küçük kızı ve bunamış annesi ile beraber yoksulluk içinde yaşayan kısa - kılıç ustası samuray Seibei'nin yaşamını ve sancılı aşkını , siyasi , toplumsal ve ekonomik baskıların merkezine ustalıkla yerleştiren yönetmen dönemin tüm panoramasını büyük bir içtenlikle ve gerçeklikle yansıtmış .
Yönetmenin gerçekliği yakalayan bir başka yönü ise , kuşkusuz kılıç dövüşüne yaklaşımı .
Film boyunca kılıç dövüşünün - Kurosawa'nın Rashomon'da gösterdiği gibi - hiç de basit bir şey olmadığı ve bir samurayın sadece zorunluluk durumunda kılıcını kullandığı anlatılıyor .
Zenemon yoga ile Seibei'nin finaldeki dövüşleri de olasılıkla sinemadaki en ciddi , en dramatik ve gerçeğe yakın dövüş sahnelerinden biri .
Katsu'nun Zatoichi'leri , Hanzo the Razor'ları , Misumi'nin Kozure Okami'leri ya da Fukasaku'nun Samuray filmleri , Toshiya Fujita'nın Lady Snowblood'ları gibi onlarca hatta yüzlerce kişinin öldüğü kanlı sahneler Alacakaranlık Samuray'da yok , böyle bir beklentisi olanlar Aranofsky'nin Lone Wolf and a Cub'ını beklemeliler çünkü Yamada'nın filminde sadece bir iki kişi ölüyor .
Filmin " Birileri samuray olarak yaşayabiliyorsa aslında bu köylüler sayesindedir " mesajı ise eskiden Yedi Samuray'ın anlatmaya çalıştığı bir söylemi genişletme çabası olarak görülebilir .
Bir zamanlar samuraylığı bırakıp köylü olmayı düşünen , yırtık pırtık kıyafetler içinde derbeder bir hayat süren ve toplumsal baskı yüzünden kılıcını satıp veremden ölen eşine güzel bir cenaze töreni düzenleyen , gırtlağına kadar borca batmış bir samurayın ölümünden yıllar sonra mezarını gösteriyor kamera finalde .
Sonra kafasını çevirip , mezarın az ötesindeki bir tarlayı ve o tarlada çalışan köylüleri çekmeye başlıyor .
Tıpkı Yedi Samuray'ın verdiği mesaj ya da yeniden çevrimi olan Muhteşem Yedili'nin anlatmaya çalıştığı şeydir gibi .
Köylüler aslında hep kazanır .
Büyük bir olgunluk taşıdığı her halinden belli olan Alacakaranlık Samuray'ı ; sağlam bir dramatik yapıya sahip gerçekçi bir samuray filmi izlemek isteyen herkese tavsiye ederim .
Alacakaranlık Samurayı , Meiji restorasyonuna geçişin sancılı yıllarında Edo , Kyoto gibi büyük kentler yerine iç kesimlerde yer alan bir kasabaya gözlerini çeviren , dönemin tüm zorluklarını bir kılıç - ustasının yaşamından küçük bir kesite sığdırmayı başarabilen , türün klişelerinden rahatlıkla sıyrılan adeta gerçekten yaşamış samuraylar için dikilmiş bir anıt .
Samuraylara yakılmış bir ağıt niteliğindeki bu film ; türde Kurosawa'ya en çok yaklaşan hatta yer yer geçen bir film .
Teknik yönetiminin , senaryosunun , müziklerinin ve oyunculuklarının ulaştığı düzey hesaba katıldığında ; kaçırılmaması gereken topyekün bir başyapıt .
