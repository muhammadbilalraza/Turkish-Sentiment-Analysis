Yazdığımız yazılarda ' haftanın tek korkusu ' , ' haftanın sürprizi ' , ' haftanın en bekleneni ' gibi tanımlar yapmaya bayılırız .
Ne yapalım , elimiz mahkum .
Film eleştirilerinde klişelerden kurtulmayı başaranlar varsa beri gelsin .
Çıtır Kaçak Tehlikeli hakkında kullanabileceğimiz bu tip bir başlık bulmak zor .
Tek şansımız ' haftanın en Disney Channel yapımı filmlere benzeyen ama Disney Channel yapımı olmayan filmi ' cümlesiyle sorumluluğumuzu yerine getirmek .
Kadrosunda Hailee Steinfeld , Jessica Alba ve Samuel L. Jackson gibi isimler barındıran Çıtır Kaçak Tehlikeli , casus filmleriyle lise komedisini iç içe geçirmeye çalışan bir büyüme hikayesi olma peşinde .
Yetim çocuklara eğitim verip , onları bir nevi süper ajana çeviren gizli bir oluşumun parçası olan Megan , ' yaşına uygun ' hayata olan özlemini dindirmeye karar veriyor .
Akıllara durgunluk veren ( ! ) bir operasyondan sonra kendini ölü gibi gösteren ve vakit kaybetmeden ilk bulduğu öğrenci değişim programına yazılan Megan'ın bundan sonraki çabası ' lise hayatı ve bu hayatın hiyerarşisine alışmaya çalışmak ' oluyor .
Filmin en ve tek keyifli anında Mean Girls , Clueless ve Bring It On gibi lise komedileri vasıtasıyla ' yeni hayatına hazırlanan ' Megan , kafasında yarattığı ' lise rutini ' imajının kurbanı oluyor .
İşin ilginç tarafı onun gibi süper ajanlığa terfi etmiş , tehlikenin kokusunu 2.5-3 kilometreden alabilen zeki bir kızın ' ilk etapta ' tarumar olması .
Yarattığı profilin , üzerinde bol miktarda ok ve post it bulunan görsellerini , giyinme dolabının içine yapıştırması ' beklentilerimizin fazlalığını ' açık ediyor aslında .
Okul koridorlarından biyoloji sınıfına , spor salonundan yemekhaneye ' kendi okullarımız kadar ' aşina olduğumuz her mekanda Megan'ın sevimli , iyi niyetli ama kesinlikle zeki olmayan bir karakter olduğunu anlıyoruz .
Tıpkı filmin kendisi gibi .
Mizahınının vasatlığından ötürü gülümsetmekten aciz olan filmin , rock müzisyeni yakışıklı çocuk ve biyoloji öğretmeni üzerinden kurguladığı anlamsız eşcinsellik ve pedofili göndermeleri vasatlığı bile bayağılaştırırken , paralel hikayede akmakta olan ' geçmişin yakayı bırakmaması ' da aksiyon sebebi olarak sunuluyor .
Jackson ve Alba'nın temsil ettiği bu geçmiş , birbirinden pespaye aksiyon sekanslarıyla perdeye yansıdığında ' kadronun kötü kullanımı ' hakkında dersler almaya başlıyoruz .
Çıtır Kaçak Tehlikeli , büyük finalini okul balosu ve popüler - popüler olmayan iki aşık arasında yapılacak seçime odaklarken , sonucunu en baştan bildiğimiz olayları ardı ardına sıraklamaktan imtina etmediğini bir kez daha bize ispatlıyor .
Ne yani , seçilecek kişi yakışıklı ve karizmatik mi olacaktı ?
firat_atac@hotmail.com
