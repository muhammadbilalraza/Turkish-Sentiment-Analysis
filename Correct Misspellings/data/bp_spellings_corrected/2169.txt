Mary Shelley filmini izlerken bir kez daha dönem duygusu ve onun yaratım süreçleri içimde yol aldı .
17. ve 18. yüzyıl yazmanın , taşrada sürekli olarak eğlenceli kalmaların ve genelde tek eşli ( ! ) aşkların hakim olduğu bir süreç ve Mary Shelley de bu dönemin ruhuna uygun filmlerden .
Mary Shelley feminist damarı ağır basan ama  bunu çok da çakırmayan , fantastik , çelişkili duyguların öncülük ettiği , yaşamla karabasanların birbirine geçtiği , aşkla özgür cinsel hayatın sürekli çatıştığı ve bunun sonucunda Mary Shelley adlı genç kadının korku türündeki ilk romanını çıkardığı bir hayat hikayesi .
 
Frankenstein ya da Modern Prometheus ;   ingiliz yazar Shelley ve eşinin yazar Lord Byron'un evine yaptıkları tatil sırasında temelleri atılan bir eser .
Uzun süren yağmurlu günler sonucunda , eve kapalı kaldıkları sırada gördüğü rüya üzerinden şekillenen bir kitap .
İnsan bedeni , parçaları , annesinin ölümünün onda yarattığı travma , çocuklarının kaybıyla birleşince onları tekrar hayata döndürme isteği ve hayatta hakim olan duygularının karşılığını alamama halinin yazımsal olarak karşımıza çıkması hali .
 
Dönemin ünlü şairi olan kocası Percy Shelley ile aralarında nüfuz eden ilişkinin altyapısı da tutkulu ve aynı zamanda trajik seyrediyor , bu da Mary'nin içindeki iyilik duygusunu zaman zaman ele geçiriyor ve onu gotik bir başyapıtın bir numaralı yaratıcısı haline getiriyor .
Film kitabın ortaya çıkmasına zemin hazırlayan olayların peşine düşerken , aslında biraz fazla tekrarlı davranıyor .
Mary derin uykusundan uyanıp , dış dünyaya kapalı bir halde kelimelerini inşa ederken , aslında çok da Frankenstein romanını yazıyormuş gibi olmuyor .
Daha çok duygusal bir korku romanının kelimelerini hazırlıyormuş gibi hissediyoruz .
Ama karşımıza gerçekten de birçok defa filme uyarlanan büyülü bir karakter çıkıyor .
Filmde ,   yaratılan karaktere dahi bir ipucu olmasa da  yaratılan bir canavar .   İnsani duyguları üstün basan ve sevgisizlikten dem vurmaya başlayan canavarımız Victor'dan kendisine bir eş yaratmasını istiyor .
Bu da filmin genel dokusundaki çift olma haline bir gönderme içeriyor .
Mary'nin kardeşi Fanny'nin sevilme isteği , babasının annesinin ölümünün ardından tekrar evlenmesi bu duyguların gerçek hayattaki izdüşümü adeta .
 
Çok iyi bir eğitim alan Mary Shelley romanını ' çocukluktan yetişkinliğe attığı ilk adım olarak tanımlıyor ve sonrasında daha normal bir hayata geçiş yapıyor .
Ama ölümü bile sanki gençliğinde yarattığı tramvaların beyninde yarattığı blr hataya dönüşmesi sonucu oluyor diyebiliriz .
Yani hayatında hep travmatik bir yan kalmış yine de .
 
Film bir biyografinin izini sürdüğü için bunu kusursuz yapıyor , yansıtıyor diyebiliriz .
Mekanlar , dekor ve kıyafetler , hatta duygular tam da döneminin gerektirdiği gibi inşa edilmiş .
Bu da filme iyi ve izlenesi bir gerçeklik duygusu katıyor .
Ben sadece daha az tekrarlı ve daha yoğun sancılı bir süreç , geçiş beklerdim .
Ama Mary'nin kaleminden süzülen kelimelerin Frankenstein'i yaratması ayrıca gurur verici .
Çünkü dönem itibariyle kadınlardan yazı , kitap yazmaları değil ev işi yapmaları , çocuk büyütmeleri istenen dönemler .
Bu da korku ve gotik dalında eser çıkaran bir kadının iç dünyasını takdir etmemizi ve bu hayat öyküsüne sıkı sıkı sarılmamızı salık veriyor .
Elle Fanning , ruhunu yazmakla hafifleten bu karaktere uygun bir oyuncu olmuş .
Yazmak denen eylem de biraz kafayı farklı yönlere çevirmekle eşdeğer değil mi ?
O halde Mary Shelley'in karabasanlı ve yaratıcı dünyasına buyur !
