" J. Edgar'ı seyretmeye gitmeden önce aynada kendinize bakıp görüntünüz ve çevrenizle etkileşiminiz dışında , ketumluğunuzun hangi sırları barındırdığını , ruhunuzdaki çalkantıların hangi şiddette olduklarını , ' aslında kim olduğunuzu ' düşünmeniz iyi olacaktır . Çünkü J. Edgar Hoover da , aynen sizin gibi , siyah ile beyaz değil , iki uç arasındaki bütün tonlar taranarak anlatılabilecek bir karakter . Zaten tam da bu şekilde incelenmiş . Çağdaş sinemanın , insan denilen türün karmaşık , anlaşılması ve çözülmesi zor yapısını ' incelikle dilimleyerek ' öykülemesinin değerli olduğunu düşünüyorum . Bu filme bu çerçeveden yaklaşmak gerekiyor .
Senaryo , Amerikalı gay aktivist Harvey Milk'in hikâyesini anlatan Gus Van sanat filminin yazarı ve bu çalışmasıyla Oscar kazanan Dustin Lance Black ' e ait . Yazar , 1924 yılından öldüğü 1972'ye kadar 48 yıl Federal Soruşturma Bürosu FBI'ı yöneten , sekiz ABD başkanıyla çalışan , örgütün iştigal alanına giren her konudaki bilimsel yöntemleri federal yasalarla koordineli geliştirirken , müthiş bir güç , nüfuz , dokunulmazlık ve saygınlık elde eden Edgar'ın gizemli tarafının üzerine gitmiş . Evet , Edgar teknolojiyi kullanarak bilgiyi elde eden ve Amerikan halkının korkularını , kendi kolluk kuvvetlerini kuvvetlendirip yaygınlaştırmak için , gerektiğinde reklamın aldatıcı etkilerine de başvurarak sömürmekten çekinmeyen bir adamdı . Ama gerçekte , özel yaşamında nasıl biriydi ? İşte Black , işinin her daim baskı altında tuttuğu ilişkilerini didikleyerek , Edgar'ın boyutlu bir karakter incelemesini gerçekleştirmiş .
Ünlü havacı , yazar , mucit , kâşif Charles Lindbergh'in ( Josh Lucas ) küçük çocuğunun fidye için kaçırılmasını , geçen yüzyılın en önemli vakalarından / davalarından biri haline getiren ve adli kanıt sisteminin doğru biçimde kurulması için bir fırsat olarak değerlendiren Edgar , zeki bir adam . Bu zeki adamın hayatının her saniyesini biçimlendiren ise sadece üç kişi ! Tüm kariyeri boyunca sırdaşı olan sekreteri Helen Gandy ( Naomi Watts ) , ilk tanıştıklarında onun evlenme teklifini reddederek , bir bakıma kaderini de etkiliyor . Helen kusursuz bir yardımcı ; Edgar'ın işindeki başarısını perçinliyor . Ve fakat buluştuğu tek kadın ! Sonrasında , işinde en güvendiği adam olan Clyde Tolson , giyim - yemek zevklerini paylaştığı asistanı ve Edgar'ın ' tek gerçek aşkı ' olarak , onun çevresinde ' özel ' hiç bir kadın ya da erkeğin yer almasına izin vermiyor . Ama ondan önce bir ' baskın anne ' var ki , Edgar'ın motivasyonunun kaynağı olsa da , her adımında iğneleyici müdahaleleri söz konusu . Edgar , Bayan Anna Marie ( Judi Dench ) ölene dek , onun gözüne girmek ve adeta , istediği gibi bir oğul olduğuna dair tam onayını almak için çabalıyor . Edgar , ulusal kahraman olarak sevilip el üstünde tutulurken ya da üstündekilerle - yasadışı kayıtları şantaj unsuru olarak kullanıp - mücadele ederken yanında hep biri vardır : Meslektaşı , arkadaşı , can yoldaşı ve gerçekten de tek sevdiği adam : Clyde Tolson ( Armie Hammer ) . İşte tam da bu ilişki , Clint Eastwood'un neden bu öyküyle ilgilendiğine dair yanıtlar içindeki en önemlisi . Eastwood , 80 yaşında "
Öteki Dünya " ( Hereafter ) ' yıl yönetti . Ne anlatıyordu bu film ? Ölümün bir son olmadığını ve bu yaşamımızdaki en değerli şeyin aşk olduğunu . Ve Eastwood 81 yaşında , FBI Başkanı karakterini yorumlarken de , Black'le birlikte bir hinlik yapıp , onu , savunduklarına zıt bir aşkın yüreğine yerleştiriyor . WASP ( Beyaz , Anglo - Sakson , Protestan ) Amerikan ailesinin karşısındaki düşmanlar olarak , komünizm , zenci hareketleri , radikal işbirlikçileri ve benzerleri gören Edgar'ın hayatındaki en önemli gerçeğin Tolson'la olan ' bastırılmış aşkı ' olduğu , ne yaman bir ilahi oyundur değil mi ?
Eastwood ' un dünyanın en iyi filmlerini çekmesi bir yana , ' spaghetti western ' ( Türkçe'de ' h ' düşmüş spagetti olmuştur ) oyunculuğundan , bugün seksen yaşını devirmiş ve son eserinde tek hakikatin kalbimizin sesini dinlemek olduğunu söyleyen bir bilge adama ulaşması az şey midir ? Doğru , "
J. Edgar " , seyretmesi biraz zor , yoğun , tarihi olaylar itibariyle bize biraz uzak bir film . Ancak her bireyi yakalayan dramı , etkili . Bu etkide oyuncular , ancak Leonardo DiCaprio ile geçen yıl Sosyal Ağ ( The Social Network ) ' da izlediğimiz Armie Hammer bir adım öne çıkıyor . Özellikle yaşlı hallerindeki ağır makyaj altında karakterlerini aynen yansıtabilmeleri , hele hele 26 yaşındaki Hammer'ın 72 yaşındaki bir adamın acısını seyirciye geçirmesi , rollerini duygusal açıdan da mükemmel özümsediklerinin kanıtı . Bu arada , özel hayatı gizemini daima korumuş Edgar'ın bu şekilde yorumlanmasında , Black'in , FBI'nın hışmına uğramış vatandaşlar adına bir tür ' ince intikam ' almış olduğunu da düşünebiliriz . Son olarak , yaklaşık yarım asır içinde hareket eden filmde , sanat yönetimi , kostüm ve görüntü efektleri bölümlerinin nasıl bir işbirliği içinde , ne denli iyi bir iş çıkardıklarını , meraklıların yapım notlarını incelemesini önererek vurgulamak isterim .
ali . ulvi . uyanik@gmail.com
twitter : aliulviuyanik
