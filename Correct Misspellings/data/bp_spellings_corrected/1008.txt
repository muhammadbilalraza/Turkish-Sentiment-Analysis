Kış sezonunun merakla beklenen filmi , başrollerde iki müthiş yıldızı , Johnny Depp ve Angelina Jolie'yi kariyerlerinde ilk kez biraraya getirmesi açısından enteresan herşeyden önce .
Dahası bu filmi mühim bulmamıza yol açan başka faktörler de mevcut .
Gelin bu sefer değişiklik yapıp filmi bölümlere ayırarak analiz edelim .
Aslında bu benim için de daha iyi olacak .
Zira senaryosu , türlü entrika barındıran , sürprizler içeren bir yapıda .
Hem açık vermemek , hem de diyeceğimizi rahat demek için böylesi daha uygun olabilir .
YÖNETMEN : 37'lik Alman filme fırtına gibi başlıyor .
Ne jenerik , ne " şu sunar , şunun katkılarıyla " numaraları .
Florian Henckel von Donnersmarck ; sinemasının da ismi kadar görkemli olacağının işaretlerini daha önce vermişti aslında .
İlk uzun metrajı 2006 tarihli Das Leben der Anderen ile tüm eleştirmenleri kendine aşık etmekle kalmadı , en iyi yabancı film dalında ülkesine Oscar kazandırdı .
Sinemayı ne kadar ciddiye aldığını anlatmak için bir örnek vereyim : Tüm genç sinemacılara favori yönetmenleri sorulduğunda malum - klişe listeler uzayıp gider .
Genç Almana sorulduğundaysa von Donnersmarck listesinin başına Robert Zemeckis'i alıyor .
Zemeckis'in Orson Welles - var uzun plan - sekanslarından minik bir bölümü bu filmde de bulacaksınız . von Donnersmarck , herhangi bir aksiyon sırasında kimin nerede ne yaptığını , ne yöne baktığını kaybetmeden sonuna kadar gidebilmeyi gösterdiği gibi , kamerasını kimi zaman öyle farklı yerlere koyuyor ki , seyirci , baş karakterin öznel kamerasına dönüşüveriyor .
Neyse , devam edelim .
İlginçtir , bu filmde de " başkalarını özel tertibatla dinleyen adamlar " var .
Dinledikleri de Jolie ' ' nin karakteri Elise .
SENARYO : Sır değil , The Tourist 2005 yapımı " Anthony Zimmer " in yeniden çevrimi .
Aslında yeniden çevrim demek hata olur .
Fransız sinemacı Jerome Salle'nin senaryosunun serbest bir uyarlaması diyelim .
Tanıtımlarda okumuşsunuzdur .
Kalbi kırık bir ABDli ( Depp ) , kafasını dağıtmak için Avrupa seyahatine çıkar , kendini Venedik ' ' te bulur .
Burada gizemli bir kadınla ( Jolie ) karşılaşır .
Bu sırada İngiliz gizli servisi , İtalyan polisi aracılığıyla çok tehlikeli bir hırsızı yakalamanın gayretindedir .
Olaylar gelişir .
Frank hayatının aşkını bulduğunu sanırken silahların konuştuğu , kovalamacaların eksik olmadığı bir maceraya sürüklenir .
Yönetmen von Donnersmarck'ın da yer aldığı senaryo ekibi , türlü numaralarla seyirciyi maceranın bir parçası yapar .
Entrika , hayli değer biçilen finalle son bulduğunda taşlar yerine oturmaya başlar .
Hani " vaat ettiğini yerine getiren her film iyidir " diyoruz ya ; işte tam o noktadayız .
Yani başarılı bir senaryo bu .
Vaat edilenlerin hiç değilse önemli bir kısmını bulacaksınız .
Entrika , akıl oyunları , aksiyon , gırla .
Eksik olansa romantizm ki ona birazdan değineceğiz .
DEPP VE JOLIE : Yapım notlarından öğreniyoruz ki , Hollywood'un iki sükseli yıldızı , sadece ilk kez başrolü paylaşmıyor , çekim setinde de ilk kez tanışıyorlar .
Von Donnersmarck için ilk Hollywood deneyiminde ne zorlu bir sınav bu !
Yıldız personaları bir yana , Jolie ve Depp'in kimyasının tutup tutmayacağı da merak konusuydu .
Benim görüşüm ; ı - ıh tutmamış .
Doğrusu , Jolie'nin hayli sınırlı bir yeteneği olduğunu düşünüyorum .
Henüz ilk sahnede , daha önce bir düzine kadar filmde gördüğümüz fettan Jolie gülümseyişini koyveriyor .
Ardından salına salına bitmek bilmeyen yürüyüşler .
( Von Donnersmarck , bu alımlı yürüyüşe tav olup plan - sekansları uzatmış olabilir mi ? ) Jolie için çok kolay bir rol olmuş bu .
Fettan , gizemli , çapkın bakışlı .
Ne var ki yılların ( henüz 35 yaşında ! ) ve onca çocuğun götürdükleri yüzünden okunmuyor da değil .
Yoğun makyaja rağmen Jolie>nin özellikle yanak kısmındaki çökmeleri - sarkmaları fark edebilirsiniz .
47 yaşındaki Johnny Depp'le aynı yaşta görünmeleri sorun yaratmamış olmalı !
Depp .
Bu adamı sadece Karayip Korsanları ile tanıyıp baştacı edenleri gördükçe , ifrit olmamak mümkün değil !
Kariyerini " yakışıklı aksiyon yıldızı " yaftasına yapıştırıp çok daha önceleri milyonları götürebilecekken " Makas Eller " de ve daha sonra bir çok kez yaptığı gibi film icabı " tipini kaydırmaktan " gocunmadı .
Oyunculuğunu , çoğu zaman ağır makyajın altından göstermeyi başardı .
Bu filmde de zor rol , onun aslında .
Ürkek , saf , yabancı diyarlarda şuursuz bir Amerikalı turist gibi dolaşmayı başarmış .
Özellikle Jolie ile ilk kez karşılaştıkları , trende karşılıklı oynadıkları sahnelerde Depp>in yüzüne iyi bakın .
Karakterine bürünürken kullandığı mimikleri daha önce hiç bir filmde kullanmamış olabilir .
İkisi arasındaki kimya eksi puan , film de en çok yarayı buradan alacaktır sanırım .
Romantizm boyutu tutturulamayınca , finale doğru kendinizi yönetmenin yapmaya çalıştığı şeyden de uzaklaşırken bulabilirsiniz .
Elise , bildiğiniz Angelina Jolie , neyse o ; Frank'teyse daha önce hiç görmediğiniz bir Johnny Depp var .
Jolie ve Depp'in birbirlerinden etkilenmesini anlayabiliriz de bu kadar fettan bakışlı tehlikeli bir kadının ( nedense güzel diyemiyorum farkettiniz mi ) , bu kadar safiyane , herhangi bir karizmadan uzak bir adamdan neden hoşlandığını anlamakta zorlanacaksınız .
DİĞERLERİ : Yan kadro müthiş .
İngiliz aktör Paul Bettany , Jennifer Connolly ile evli olmanın dışında başka başarılara da sahip .
Bir kere iyi bir oyuncu olduğunu her defasında daha fazla hissettiriyor .
Arada " Legion " gibi yanlış filmlerde yer almasa , kariyeri daha parlak bir noktaya gidebilir .
Burada , yıllardır kovaladığı gizemli hırsızın peşindeki ajan rolünde onu bir kez daha hayranlıkla izleyeceksiniz .
Daha çok prens , şövalye gibi rollerden tanıdığımız Rufus Sewell ise bu kez sizi çok şaşırtacak .
Kötü adam kontenjanındaysa 73 yaşındaki Steven Berkoff resmen parlıyor .
Rambo 2a bir Rus helikopterinden füze atmaya yelteniyordu hatırlarsınız .
Jolie nin boğazına bıçak dayadığında gözlerine dikkat edin .
Bir zamanların James Bond u Timothy Dalton'dansa yıllar çok şey götürmüş .
FİNAL : Geldik en çetrefilli bölüme .
Sürprizleri bozmamak adına ketum davranalım .
Filmin finalinin beni şaşırttığını ve beğendiğimi söylemeliyim .
Böyle bir film , iyi bir finalsiz olmazdı zaten . von Donnersmarck , en sevdiği oyuncağını kimseyle paylaşmak istemeyen bir çocuk gibi .
Sizi , finali tahmin edebilecek tüm ipuçlarından mahrum bırakıyor .
Buna " zorlama " da diyebilirsiniz , takdir sizin .
Ancak filmin başarı puanını artıran bir sonla filmin noktalandığını belirtmek , boynumuzun borcu .
Yazımızın finalini de bu bölümde yapalım öyleyse .
The Tourist , iki büyük yıldızı aynı filmde görmek isteyenleri , Venedik'i sevenleri , hafif komedi soslu bir macera filmi izlemek isteyenleri mutlu edecektir .
Ama sadece , gelecekte çok daha büyük olacak bir yönetmenle - henüz ikinci metrajıyla tanışmak için bile gidip seyredilebilir .
Oliver Hirschbiegel , Marc Foster bir yana , Hollywood'a transfer olan Almanlar arasında çok farklı bir yerde Von Donnersmarck : bir turist gibi sinema dünyanıza dalıp bir daha hiç çıkmamaya da kararlı .
