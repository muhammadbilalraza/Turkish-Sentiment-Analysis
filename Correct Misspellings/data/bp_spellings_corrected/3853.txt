Ne zamandır bilemem .
Pembe Panter'in aynı zamanda Lolita'daki Dr .
Zempf ve Clare Quilty olduğunu hatta daha da durmayıp Dr .
Strangelove olduğunu öğrenip , çocukluktan sinefilliğe transfer hepimiz için aynı döneme mi denk düşer acaba ?
Onun insan olarak mahvına neden olan , sanatçı olarak ise başımıza taç eden oyunculuk yeteneğinin lanetini bilmeden senelerce nasıl alkışlamışız kendisini belirsiz .
Öldükten sonra yayımlanan kitaplarda olsun , yaşarken çıkan makalalerde olsun , magazin haberleri olsun , hepsinin Sellers'a olan tuhaf nefreti , Sellers'ın onlara hatta izleyicilerine olan tavrı herkesçe bilinir .
Kim ne derse desin en bilinen rolü olan Pembe Panter'in yaratıcısı olarak bizzat kendini görüp , yönetmen Blake Edwards'ı defalarca yeteneksizlik ve vasatlıkla suçlaması da bilinir .
Gene de bu yüksek egosunun , bedeninde yaşattığı yüzlerce aktörün ruhundan ileri geldiğini kimse kabul etmek istemez de , ona yüklenir de yüklenir .
Haftanın biyografik deryası Karşınızda Peter seller , izleyeni , hele ki seller hayranı iseniz salondan bu hislerle uğurluyor .
Sellers'ın inanılmaz yeteneğinin , hatta oyunculuk hastalığının arkasına sığınıp beyaz bayraklar sallamak suretiyle yarattığı auraya , onun çocuksu kıskançlıklarına , deliliklerine , her şeye rağmen varolan vicdanına işaret ediyor .
Bununla birlikte kimi zaman kararsız ve tutarsız kelamlar da ediyor .
Yönetmen Stephen Hopkins ise , şimdiye kadar kendisine verilmemiş yüzlerce fırsatın öcünü alırcasına müthiş bir kurgu ortaya koyuyor .
Zira Hopkins , herkesin diline pelesenk olan 24 dizisinden , Av 2'ye hatta Uzayın Derinliklerinde'nin sinema versiyonuna kadar bir çok önemli projede yer alsa da , hep perde arkasında durup ismi ezberlenmeyen bir zanaatkar olarak anılmış idi .
Her ne kadar Karşınızda Peter seller da en nihayetinde HBO'nun yapımcılığını üstlendiği bir TV projesi olsa da , Hopkins'in sinemasal anlatım yeteneğini görmemek en zayıf tabiriyle ayıp olur .
En az Peter seller kadar maharetli ama onunla kıyaslanamayacak kadar sakin bir aktör olan Geoffrey Rush'ın sersem edici performansı kadar , hikayenin kurgusuna da yaslanan film , bir hayli akıcı ve en az bir belgesel kadar bilgilendirici .
Her şeyden önce , filmin kendisi ve Sellers'ın karakteri arasındaki önemli bağlar ilk bakışta dikkat çeken ögeler oluyor .
Bunlardan ilki ve en önemlisi , Geoffrey Rush'ın canlandırdığı diğer yan karakterler .
Ki bu karakterler , Sellers'ın hayatında önemli yere sahip insanlar .
Annesi , karısı , ikinci karısı , babası , rol arkadaşları , yönetmenler .
Hepsi , önce Peter Sellers'ın yaşamına şahitlik ettiğimiz anlarda kendileri olarak resmediliyor .
Sonra da Geoffrey Rush onları hem Peter Sellers'ı oynayarak , hem de o Peter seller rolü üzerine bu karakterleri giydirerek yeniden canlandırıyor .
Bu kazık görevin üstesinden başarıyla gelen aktör , Sellers'ın meşhur bir yönüne önemli bir göndermede bulunuyor .
Zira seller , daha sinemaya seslendirme vasıtasıyla bulaştığı ilk yıllardan beri bir kaç karakteri birden canlandırmasıyla ünlüydü .
Ünlendiğinde de , ünsüzken de durum değişmedi .
Sellers'ın üzerine her daim normal bir oyuncunun kesinlikle kaldıramayacağı kadar yük bindi .
Dr .
Strangelove , Lolita , Casino Royale , Soft Beds Hard Battles ve daha nice filmde kendisini farklı farklı karakterleri tek bir seferde canlandırırken izlemek kısmet oldu .
Ama bunun hayatına ne gibi izler bıraktığını kimse düşünmedi .
Sophia Loren'e duyduğu hastalık derecesindeki karşılıksız aşkın sebebini kimse anlamadı .
Sinema onu sömürürken herkes sadece alkışladı .
Sellers'ın bu durumuna işaret eden Karşınızda Peter seller , aynı zamanda geniş oyuncu kadrosu ve yapım kalitesiyle de hiç kuşkusuz son zamanların en iyi biyografik çalışmalarından biri .
Ancak dediğimiz üzere , filmin tutarsız kelamları da yok değil .
Zira Sellers'ın annesiyle olan ilişkisi her ne kadar hayatında önemli dönüm noktalarına imza atsa da , işin tamamen Sellers'ta bittiğini bir türlü idrak edemeden suçu kimi zaman sanatçının son derece katı annesine atması filmin kabahatlerinden biri .
Bu yılın modası biyografik filmlerin çoğu , tamamıyla anlatılan kişinin yaşam öyküsüne odaklansa da , Karşınızda Peter seller konu aldığı yaşama karşı adeta bir analiz gerçekleştirerek önemli bir adım atıyor .
Haliyle , sadece Sellers'ı değil , sinemayı ilgi alanına dahil edebilmiş herkesin izlemesi farz ; izledikten sonra Sellers'ın filmlerinden en az bir kaçını yeniden izlemek de vaciptir .
Hutbemiz sona ermiştir .
