Kırmızı başlıklı kız masalını hatırlatmaya gerek yok .
Belki masalın detayları , çağdaş yorumların bolluğu arasında hafızalardan silinmiş olabilir fakat masalın kız ve kurt gerilimi popüler kültürden sanat dünyasına kadar hemen yerde kullanılmaya ve hatırlatılmaya devam ediyor .
David Slade’in , öyküsü iyi oluşturulmuş , iyi oynanmış ve iyi görüntülenmiş Lolipop’u ; büyüleyici bir başlangıç yapıp izleyeni heyecan içinde bırakan ama hızını iyi ayarlayamadığı için bitişe doğru sürünen bir atletin üzücü performansını andırıyor .
Slade’in kırmızı başlıklı kız yorumu , beyazperdenin en ilginç internet buluşmalarından birini ele almasına rağmen , iyi düşünülmemiş ve uzatılmış finali nedeniyle , ağızlardaki tadını bitene kadar koruyamıyor .
14 yaşındaki Hayley’in , 32 yaşındaki Jeff ile internette küçük bir baştan çıkarma oyununun ardından buluşması , kimin tehlikeli olduğunu tahmin etmek güç olmasa da , oyuncuların katkısı ile gayet sıkı bir başlangıç oluşturuyor .
Brian Nelson , Hayley’in intikamcı rolüne soyunmasını ve avıyla oynamaya başlamasını da gayet makul diyolaglarla desteklemiş .
Aslında filmin koşusu , Hayley’in Takashi Miike tarzı cezasına kadar da iyi gidiyor .
İşte bu rahatsız edici ' kastrasyon ' oyunuyla birlikte , Jeff’in geçmişine dair bazı sırların belli olması ve finalin de Hayley’in gidişiyle erkenden gelmesi , benim açımdan ortaya zımba gibi bir film çıkarabilirmiş .
Bir kere filmin Hayley’in mesleği üzerinden moda fotoğrafçılığına ve röntgenciliğe getirdiği eleştiriler dikkat çekici .
Mesleki ya da erkeksi ( filmde çok farklı değil ) hırsının kurbanı olan Jeff ise bir şekilde sembolik olarak , ' gözü olanın özü çıksın ' mantığında cezasını çekiyor .
Ölüm Provası’nı andıran bu suç ve ceza oyunu sonrası gelen gerilim yaratma çabaları , koşuşturma ve inandırıcılıktan yoksun ahlakçı son sahne , filmi yavaş yavaş deviriyor !
Lolipop’u , pedofili ve internet ilişkileri üzerine bir başyapıt olarak kabul edenler ne kadar abartıyorsa , MS 45 veya I Spit On Your Grave’den bir gömlek üstün bir istismar filmi olarak kabul edenler de o kadar ' anlamıyor ' diyebiliriz .
Bir kere tamamı bir evin içinde ve çatısında geçen filmin oyuncuları Patrick Wilson ve Ellen Page rollerini bir an bile üzerinden çıkarmıyorlar .
Zaman zaman ikiliden rol çalan moda fotoğrafçısı evi de son derece iyi düzenlenmiş ve iyi çekilmiş .
Kısaca , koşusunu otuz dakika kadar geç tamamlayan ama sinema tarihinin en genç , en ' sevimli ' intikam meleklerinden birine yer veren ve kadın ( çocuk ) istismarı üzerine rahatsız edici olmaktan çekinmeyen bir film var ortada .
Slade şüphesiz cesur bir sinemacı fakat senaryonun gerektirdiği gerilim becerisini reklam ve klip birikiminden alamadığı da çok açık .
Dileriz bu eksikliği yeni filmi 30 Days Of Night’a taşımaz çünkü korku temalı çizgi romanların en etkililerinden biri olan Night , böyle bir hatayı affetmeyecektir . * Bitiş jeneriğinde Blonde Redhead’in çalması filmin artı hanesine yazılabilir .
