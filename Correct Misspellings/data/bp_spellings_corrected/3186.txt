Pastel renkler , hızlı arabalar , pastel renkler ve pastel renkler . Wachowski kardeşlerin Matrix üçlemesini sonuçlandırdıktan ( ? ) 5 sene sonra ekrana gerçek anlamda 300 kilometreyle fırlattıkları popüler manga uyarlaması , herhalde tek cümleyle ancak bu şekilde açıklanabilir .
Filmin neredeyse bütünü , oyuncuları yeşil ekranın önüne yerleştirip geri kalan mekanların bilgisayar animasyonuyla doldurulması ile oluşturulmuş .
Bu bakımdan aynı yönteme başvuran Sky Captain ve Günah Şehri gibi filmlere benzetilebilir .
Fakat Speed Racer , Sky Captain ve Günah Şehri'nin gerçek hayatla stilize animasyonu bir araya getiren rüyamsı görsel tarzı yerine , baştan sona parlak renkli , %100 stilize animasyonun yolundan gidiyor .
Yani bir bakıma Roger Rabbit ve Space Jam gibi filmlerin tersi .
Çizgi karakterlerin gerçek dünyayı işgal ettiği bir senaryo yerine , bu sefer gerçek insanların çizgi dünyasını işgal ettiği bir ilke şahit oluyoruz .
Film bu bakımdan baştan sona görsel bir ziyafet .
Özellikle Kung Fu Panda gibi Dreamworks animasyonlarının renklerinden hoşlanıp , Transformers'da yeterince gereksiz patlama olmadığından yakınan seyirciyi tatmin edecektir .
Kıyasıya rekabet , yolsuz iş adamları ve bin bir türlü entrika dolu yarış dünyasının içindeyiz .
Yarış dünyasından bahsetmişken , Speed Racer'daki yarışların haliyle gerçek hayatla uzaktan yakından alakası yok .
Filmin fizik kuralları bakımından edindiği bir sürü cüretkarlık , abartı animasyon stilini destekliyor .
Kısacası NASA için Yıldız Savaşları ne ise , gerçek Grand Prix için Speed Racer o .
Küçüklüğünden beri yarış dünyasının hayranı olan Speed Racer ( İlk isim Speed , soy isim Racer . Göbek adının GO GO olduğunu tahmin ediyorum ) , en tehlikeli yarış turnuvası olan Crucible'da hile yapmakla suçlandıktan sonra vahim bir kazaya kurban giden abisinin adını aklamayı kendine görev edinmiştir .
Yarış dünyasının büyük bir çoğunluğunun sahibi Mr .
Royalton isimli bir multimilyarderin hile dolu teklifini reddeden Racer , kendini birden yarış dünyasının ve uyuşturucu kargosu ninja ( ! ) ların hedefinde bulur .
Araba inşa eden babasının işinin tehlikeye girmesinin ardından Speed Racer , Racer X isimli gizemli bir gizli ajan / yarışçının yardımıyla intikam almak için yola koyulur ( Veya fırlar demek daha doğru ) .
Hikayenin bir klişeden diğerine zıpladığı , uzun yarış sekanslarının mantık sınırlarını zorladığı kesin , fakat Wachowski kardeşlerin Speed Racer'ı ekrana aktarmaktaki amacının , patlamış bir renk fabrikasını hatırlatan görsel paleti her açıdan çekmek olduğunu düşünüyorum .
Bu bakımdan her karesi ile saatlerce dalga geçilebilecek bir filmin yaratıcıları bile hikayeyi ciddiye almadıklarına göre , bu alanda şikayet etmek bana düşmez .
Speed Racer gibi bir filme gidecek seyircinin , senaryonun derin sembollerini analiz etmek için bilet parası harcadığını tahmin etmiyorum .
Fakat şikayet edebileceğim bir nokta varsa , o da filmin fazla uzun olduğudur .
Orijinal seri aralarında olmak üzere çoğu anime serisinin bölüm başına 30 dakikayı geçmemesinin bir sebebi olmalı , bu da sınırsız kinetik aksiyon ve renk karışımının bir süre sonra seyircinin kafasında bir kare ile diğerini ayırt edemediği bir bulanıklıkla sonuçlanmasıdır .
açıkçası Speed Racer'ın en büyük problemi bu .
Son saati içinde iki kocaman yarış sekansına sahip filmin , yarışlardan birini kesmesi ve bir büyük yarışa odaklanması akıllıca olabilirdi .
Özellikle her türlü silahın ve hilenin kullanıldığı ilk yarış olan Crucible'ın , final yarışı Grand Prix'den çok daha ilgi çekici olduğunu akla getirirsek .
Filmin çocukların ilgisini çekeceği kesin .
Her ne kadar içinde bulunduğu her sahnede migrenlerimi azdırıp Jar Jar Binks'i çağrıştıran velet Spritle ve marketing numarası maymunu Chim Chim rahatsız edici karakterler olsa da , küçük çocukları güldüreceğini tahmin ediyorum .
Fakat aklınızda bulunsun , Speed Racer , parıltılı ve duraksız anime stilini alıp 10 ile çarpan bir adrenalin ve duyusal aşırılık yolculuğu .
Kısacası zamanında Voltran'ın çocuklarda epilepsi yaratacağından korkan bir ebeveynseniz , çocuğunuzu Speed Racer'dan uzak tutmanızı tavsiye ederim .
