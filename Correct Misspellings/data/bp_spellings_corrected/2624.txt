Murtaza filmiyle ilk defa geçen yıl Adana Film Festivali’nde karşılaştık .
Özgür Sevimli’nin ilk uzun metrajı öğrendiğimize göre dedesinin hayatından esinler taşıyor .
Filmin daha çok iki insanın yani Sabure ve Murtaza’nın arasında geçen bir minimalliği var , filmin duygusu o kadar çok kendi içinde çığlık atıyor ki , o minimalize duyguyu iki kat fazla hissettim diyebilirim kendi adıma .
Ama bir yandan da insanın kendi vicdanıyla hesaplaşması konusunda ikna edici değerler sunuyor .
Herkesin şehirlere taşınan hayatı içinde hem körlükle , hem yalnızlık ve umutsuzlukla daha da fazla içine kapanan Sabure’nin izini sürmek , Murtaza’nın bir yandan bu izleri kapatmak için yollar bulmasına bakmak …
Filmin bir yerlerde kırgınlığı , küskünlüğü var ama bu konuda filmin çok fazla ser verip sır vermediğini söyleyebiliriz …
Kayısı üreticiliğiyle geçinen Murtaza aksi ama karısının ihtiyaçlarını karşılayan , evi çekip çeviren bir adam .
Bir yandan da kasabaya iner , hatta İstanbul’a gider .
Sabure bu yalnızlık anlarında içsel bir maneviyat kuşanıyor , hisleri tavan yapıyor .
Gözleri görmese de kocasının kendinden sakladığı , gizlediği şeylerin izlerini takip eder hale geliyor .
Bu söylenmemiş haller çiftin arasındaki uçurumu daha da açmış belli ki …
Evin atmosferi , iç karartan dokusu , çiftin yaşamları inanılmaz naif ve sakin yansıyor bizlere .
Aslında karakterlerin gördüklerinin izlerini sürüyoruz biz de , Sabure’nin ise içinde büyüyen sıkıntısının izini .
Hal böyle olunca film koca bir taş koyuyor ortaya .
Onu yavaş yavaş yuvarlamaya başlıyor .
Taa ki bir yamacın başına kadar .
Yamaçtan aşağı yuvarlanan taş geri dönüşsüz bir yolu işaret ediyor ama filmin zamanında ve evreninde o taşın yerinde çok yavaş hareket ettiğini söyleyebiliriz .
Film konudan çok karakter analizine giriyor .
Ama kahramanlarını iyi çizdiği için , araları dolmamış , boşluklu konuya çok fazla takılmıyoruz .
Filmin kendi içindeki yolculuğu vicdan ve bedel ödeme arasında gidip geliyor .
Murtaza bu yolculuklarda bileniyor , günah çıkarıyor ya da vicdanıyla baş başa kalmanın acısını yaşıyor .
Hayatındaki kayıpları kendi içinde gömmesi , Sabure’yi kör bir hayatın içinde kederiyle bir arada bırakması da bu yüzden .
Bir çeşit suçluluk …
Film bu duyguyu iyi veriyor , özellikle de Meral Çetinkaya’nın Sabure’ye verdiği ruh hali iyi yansıyor .
Bazen filmin duygusu bir hayalete dönüşüyor , Murtaza insanlık halleriyle onu kovmaya çalışıyor .
Filmin seyircinin üstüne bastıran bir havası olduğunu söylemeliyim ama dediğim gibi her şeyi bırakıp yalnızlığın içinde var olmaya çeviren bu insana çeviriyorsunuz yüzünüzü .
Zaten Sevimli de tüm enerjisini buna harcamış .
İyiyle kötünün deviniminden bir vicdan meselesi çıkarmış .
Fazla karamsar bulduğum bir film oldu Murtaza .
Dediğim gibi karakterlerin izini sürüyor , konunun tıkanıklığına ve kendi içinde devinmesine takınılmadığı sürece sorun yok …
twitter . com / banubozdemir
