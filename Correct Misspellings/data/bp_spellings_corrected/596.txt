Sherlock Holmes'dan James Bond benzeri bir erken dönem İngiliz aksiyon kahramanı çıkartmak , şimdiye kadar okuduğumuz romanları ve izlediğimiz onlarca sinema
- TV filmini düşünürsek , pek de geleneğe uygun görünmüyor olabilir ama eğer yazının geri kalanını da okuma sabrını gösterirseniz , Guy Ritchie'nin kahramanın orijinal öyküsüne en sadık uyarlamalardan birini çektiğini ispat edebilirim sanırım .
Sanayi devriminin henüz başlangıcında geçen bu zeki aksiyon , yılın en iyi seyirliklerinden biri şüphesiz .
2009 mahsulü Sherlock Holmes filminin abartılı aksiyon ve zorlama komedisinden arınmış yeni macera , önce bu filmin Sherlock'dan sonra en önemli karakteri olan Irene Adler'i ( Rachel McAdams ) öldürerek işe başlıyor ve sonrasında kahramanın bipolar kişiliğiyle ilgili bir gösteriye soyunuyor ama Hollywood'un izin verdiği steril kuralları içerisinde kalarak elbette .
Irene'in ölümünü çok umursamıyoruz çünkü yönetmen Guy Ritchie , " bakın yanımda kimler var " dercesine , Sherlock Holmes romanlarının ezeli kötüsü olan , Holmes karakterinin kötü bir yansıması da sayılabilecek dahi Profesör James Moriarty'i maceraya sokuyor ama onunla kalsa iyi , Holmes romanlarının sıkı takipçilerinin bildiği ağabeyi Mycroft Holmes'da filmde kendine önemli yer buluyor .
Holmes romanlarının en popüler olduğu hikayelerde kahramanımızın hayatı Moriarty ile uğraşmakla geçer ve nihayetinde Arthur Conan Doyle yazmaktan sıkılınca , " Son Soruşturma " adlı kitapta Holmes'ü Moriarty'e öldürterek seriyi bitirir fakat okurların tepkisi üzerine Holmes dahiyane bir diriliş öyküsü ile geri döner .
Sürpriz bozan ( spoiler ) vermek gibi olmasın ama Sherlock Holmes külliyatını tek bir senaryoda bu kadar iyi özetleyebilmek gerçek bir senaryo başarısı .
Bu arada belirtmeden geçemeyeceğim ; mutlaka bir sürü yerde Sherlock Holmes : Gölge Oyunları ( Sherlock Holmes : A Game of Shadows ) filminin bir Bond öyküsüne benzediğiyle ilgili yorumlar okuyacaksınız .
Bunu şimdiden düzeltmiş olalım .
Aslında Bond , Sherlock Holmes olmak isteyen bir kahramandır .
Bond filmlerinin ünlü ‘M'i Sherlock'un ağabeyi Mycroft'tan esinlenerek yaratılmış bir karakterdir .
İkisi de İngiliz çıkarları için dünyayı ele geçirmek isteyen kötülere karşı savaşırlar ve Sherlock herkesin bildiğinin aksine sadece bir gözlem ve fikir adamı değil , iyi bir kavgacı ve usta bir eskrimcidir .
O yüzden , Bond'a benzemek şöyle dursun , Guy Ritchie Sherlock'un unutulmuş haklarını bu filmle geri almaya çalışmış bile denebilir .
Film teknik açıdan kusursuza yakın olmakla birlikte özellikle " top fabrikasından kaçış " sekansları stilize aksiyon ve görsel efektler bakımından bir zirve .
İlk filmde etkileyici bir numara olarak kullanılan , Holmes'un ipuçlarından vizyonlar yaratarak sonuca gitme yeteneği bu filmin de eli ayağı ve hatta biraz abartıya kaçıldığı dahi söylenebilir .
Sherlock Holmes ve Dr . Watson'un içinde kıskançlık da barındıran mesleki dayanışması ve dostluğu filmde bir miktar karikatürize edilerek neredeyse cinsellikten arınmış bir erkek aşkı seviyesine taşınıyor . Watson'un evliliği Holmes için gerçek bir travma ama o müthiş zekası sayesinde Watson'un eşini , trenden atarak hem de , safdışı etmeyi başarıyor .
Holmes'ün kadın kılığında trene sızdığı ve Watson'un hayatını kurtardığı bu sahnenin alt metinlerine indiğimizde aşkı için gerekirse erkekliğinden vazgeçebileceğini dahi ima ediyor yönetmen .
Bu elbette romanlarda sezilmeyen güncel bir yorumdan ibaret .
Aslında tüm bunları yazmaya gerek bile yok !
İngiltere'den İsviçre'ye uzanan yeni Sherlock Holmes macerası çok eğlenceli .
Sinemada eğlenmek bir suç olmadığına göre ( her ne kadar bazı sinema yazarları size tersini öğretmeye çalışsa da . ) bu filme gitmemek için hiçbir sebebiniz yok .
Seyreden herkesi içine çekebilecek kadar güçlü , eğlenceli ama aynı zamanda zeki olabilen bu filmin Robert Downey Jr .
Ve Jude Law gibi karizmatik oyunculara sahip olması da izlemek için bin türlü bahane yaratıyor .
Gönül rahatlığı ile tavsiye ediyorum , iyi seyirler .
Twitter : murattolga / murattolga@gmail.com
