Dünya , AIDS salgınının en acı ve en ölümcül dönemlerini geride bıraktı .
Dolayısıyla doksanların başında , Paris’te AIDS salgınına karşı halkı bilinçlendirmeye ve bir yandan da kendi kayıplarıyla başa çıkmaya çalışan LGBTİ + aktivist grubu ACT UP’a dair bir film , bugün birçok kişiye çok güncel değilmiş gibi gelebilir .
Evet , bu anlamda bir nevi dönem filmi Kalp Atışı Dakikada 120. Ancak sadece bu salgına dair bir film değil .
Genelden , ACT UP’ın eylemlerinden , toplantı süreçlerinden , iç dinamiklerinden başlayıp gitgide özele , HIV + Sean ile ekibe yeni dahil olan Nathan’ın ilişkisine , oradan da Sean’un hastalığının seyrine doğru devam ediyor .
Kendisi de o dönem ACT UP’ın bir parçası olmuş yönetmen Robin Campillo , bugünden geçmişe , aktivizm hareketine , dostlarına , kaybettiklerine bakıyor .
 
Kalp Atışı Dakikada 120’yi alışılmadık ve güçlü bir film yapan , Campillo’nun kurduğu yapı .
En başından itibaren , sivil toplum örgütünün toplantılarının ve eylemlerinin , son derece gerçekçi bir üslupta cereyan eden sekansların , tam tersine son derece stilize ve maddi dünyadan kopukmuş hissi uyandıran bir üslupla çekilmiş dans sahneleriyle kesildiğini görüyoruz .
Kurguculuktan gelen Campillo , yılın kurgusuna en yaratıcı biçimde kafa yorulmuş bu filminde , tartışmaları danslarla , eylemleri seksle bölerek , hepsinin aslında LGBTİ + kimliğinin etle tırnak gibi ayrılmaz birer parçası olduğunun altını çiziyor .
Tavizsiz , yaşamla ve enerjiyle ama aynı zamanda acı ve ölümle dolu , eylemlilikle tanımlanmış bir kimlik portresi çiziyor .
Bu eylemlilik AIDS hastalarının ölümlerine karşı duyarsız ilaç firmalarının etkilenliklerinde etrafa kan dolu prezervatifler fırlatmaktan , hayatını kaybetmiş bir hastanın küllerini saygın kokteyl masalarına saçmaya kadar ileri gidebiliyor .
Çünkü döktükleri kan ve kaybettikleri hayatlar da bu mücadelenin birer parçası .
Bu her adımda bir hayatta kalma mücadelesi .
 
Paris’in içinden geçen nehrin kan kırmızısına boyandığı sekans veya tüm aktivistlerin ölü gibi yere uzandığı eylemde Jimmy Sommerville’in “Smalltown Boy”unun başlaması gibi tüyleri diken diken eden , son derece çarpıcı anlara sahip bir film Kalp Atışı Dakikada 120. İlk yarısı , Campillo’nun yazar ve kurgucu olarak dahil olduğu Sınıf ( Entre leş murs ) gibi belgesele yakın üslubuyla dikkat çeken filmleri hatırlatan bu yapım ; ikinci yarısında Sean’un hastalığının ağırlaşması ekseninde , geçmişte izlediğimiz Philadelphia ve benzeri işleri Disney filmi gibi hissettiren , sert ve sarsıcı bir eser .
Cannes Film Festivali’nde Jüri Büyük Ödülü’ne layık görülmüş , ödül töreni sonrası jüri başkanı Pedro Almodovar’ın neden Altın Palmiye’yi bu filme vermediği sorusunu yanıtlarken gözyaşlarını tutamadığı Kalp Atışı Dakikada 120 , 2017’nin en önemli sinema olaylarından biri .
Twitter : aliercivan
