Yerli korku / gerilim sinemamızda arda arda gelen yapımlar başta seyirciyi salonlaraa çekerken daha sonra bir kısmını da bezdirmiş durumda .
Öyle ki cinli perili filmler , inandırıcılıktan uzan oyunculuklar vasat hikayeler ile her ne kadar güzel yapımlar ortaya çıksa da vasat diyebileceğimiz bir o kadar tonla yapım da salonlarda yerini alıyor .
Dini öğelere yaslanan korku filmlerine oranla “gerilim” diyebileceğimiz türde yapımlar ise yeteri kadar piyasadaki yerini almıyor .
İşte tam bu cümlemin ardından geçtiğimiz günlerde vizyona giren çoğunlukla gerilim öğelerine yaslanan Kanlı Girdap’ın ilginç bir öyküye sahip olduğunu söyleyebiliriz .
Film her ne kadar popüler kültürde Dracula olarak bilinen Vlad Tepes’e odaklansa da bu sefer karşımızda doğaüstü güçlerden ziyade psikolojik olarak germeyi başaran bir film duruyor .
Yönetmenliğini korku / gerilim türüne hiç uzak olmayan Şili uyruklu yönetmen Patricio Valladares’in yaptığı Kanlı Girdap’ın başrollerini ise Gianni Capaldi , Natalie Burn , Guillermo Iván , Larry Wade Carrell ve yerli oyuncularımız Selma Ergeç ve Selim Bayraktar paylaşıyorlar .
Film 5 belgeselcinin tarihin en acımasız prenslerinden Kazıklı Voyvoda diye bilinen III. Vlad üzerine araştırma yapmak için Romanya’ya gitmeleriyle başlıyor .
Daha sonra Vlad’ın savaş meydanında öldürülmediği , İstanbul’da tutsak alındığı ve bir dönem onun müridi olmuş bir yerli topluluğun , onun için çocuklar kaçırarak zindanda hapis ettiğini öğreniyorlar .
Ekip soluğu İstanbul’da alıyor ve olayın derinine indikçe korkunç gerçeklerle yüzleşmek zorunda kalıyorlar .
Yerli yapımlarda vampir hikayelerine pek alışık olmadığımızdan Loris Curci ve Barry Keating tarafından senaryolaştırılan Kanlı Girdap en azından bu tür için ilginç bir alternatif oluşturuyor .
Found footage ( buluntu ) gibi başlayan film daha sonra bunu düz anlatıma yedirilerek güzel bir ilerleyiş sergiliyor .
İlk yarıda her ne kadar olay örgüsü ağır ilerlese ve kafalarda soru işaretleri bıraksa da ikinci yarıdaki mağara sahneleri iyi kotarılmış ve insanı germeyi başarıyor .
Ve bu mağara sahneleri yer yer 2005 yapımı başarılı korku filmi The Descent ( Cehenneme Bir Adım ) den esinlenilmiş izlenimi yaratmıyor değil .
Vampir çocukların saldırı sahneleri hafiften gore alt türüne yakın bir imaj sergiliyor ancak sadece yüzeysel olarak geçiliyor .
Filmdeki gore alt türüne yakın sahneler biraz daha cesurca işlenseymiş ortaya çok daha sert bir film çıkabilirmiş .
Filmdeki İstanbul sahneleri tipik Orta Doğu ülkesi imajı ile servis ediliyor , altta çalan etnik müzik ile gizemli bir hava sergilenmek istenmiş .
Bunun da yine Vlad’ın bir süre yaşadığı coğrafyada gizem unsuru olarak kullanılmak istendiği açık .
Oyunculuklara gelirsek , yabancı oyuncuların hiç fena olmadığı yapımda asıl şaha kalkan Selim Bayraktar oluyor .
Profesör Ali rolü ile filmin çıtasını yukarıya çektiği aşikar .
Bu rolü başka bir Türk oyuncu oynasaydı bu etkiyi verir miydi bilinmez .
Bayraktar ile popüler dönem dizisi Muhteşem Yüzyılda’da da rol arkadaşı olan Selma Ergeç ise Nina karakteri ile rolünün hakkını veriyor .
Filmdeki en büyük sıkıntı ilk yarıda aklımıza takılan bazı soruları cevaplamaması .
Ali’nin ruh halindeki değişiklikler kısa bir şekilde geçilmiş , yıllardır Vlad’ı araştıran Profesör Ali’nin arka planda yaşadıklarını biraz daha seyirci ile paylaşılması gerekirdi diye düşünüyorum .
Özellikle finalde yaptığı twist ile bunların sebeplerine biraz daha yer verilebilirdi .
Ergeç’in canlandırdığı tarihçi Nina’nın ise ilk yarıdaki gizemli tavırları da bir yere bağlanmayınca seyirci bir nebze yarım ayrılmış oldu salondan .
Dracula efsanesi pek çok filme konu oldu ve farklı şekillerde karşımıza çıktı .
Ancak Türkiye’de hapsedildiği ve burada bir tarikatın bir dönem kendisine hizmet ettiği gibi değişik unsurlar sunulduğunda hayli ilgi çekebiliyor .
Cinli perili filmlerden sıkıldıysanız ve vampir olgusuna dahası Dracula’ya bizim taraftan bakmak isterseniz türün hastaları için - beklentiyi yüksek tutmadan
- Kanlı Girdap bir alternatif olabilir .
