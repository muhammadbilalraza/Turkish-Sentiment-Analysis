Uyuyana Kadar , başrolleri Nicole Kidman ve Colin Firth’ün paylaştığı , yönetmen sandalyesinde de 28 Hafta’nın senaristi olarak gözümüze giren Rowan Joffe’nin oturduğu bir aile içi gizem - gerilim hikayesi …
Film , Amerikalı yazar S. J. Watson’ın 2011 yılında yazdığı bir romandan uyarlanmış , senaryoyu da Rowan Joffe ile birlikte yazmışlar .
Holywood’da işler şöyle yürüyor ; yapımcının kapısını çaldığınızda uzun uzun hikayeyi anlatmıyorsunuz , bundan çok sıkılıyorlarmış , onun yerine , “elimde müthiş bir senaryo var !
50 İlk Öpücük’ü , Memento kafasıyla çekeceğiz , içine de bolca Gizli Gerçek ( What Lies Beneath )  ekleyeceğiz ! ” diyorlarmış .
Adamların film yapma formülü aynen böyle çalışıyor .
Tutmuş işlerden yeni karışımlar elde etmek .
Bu paragrafta sanırım Uyuyana Kadar’ın en kısa özetini de yazmış oldum .
En baştan yazayım ; Uyuyana Kadar bir başyapıt değil ama kötü bir film de değil .
Gizem hikayelerinin tüm klişelerini yağmalamasına rağmen oyalayıcı bir iş .
Yönetmenin / yazarın amacı belli ; seyirciyi bir gerilim rollercoaster’ına bindirmek ve ilgisini film bitene kadar canlı tutmak …
Film 92 dakikalık süresini bu amaca adamış ve hikaye her 10 dakikada bir keskin virajlar alıyor .
Filmin baş karakteri , “günlük hafızasını kaybettiği için her sabah yeni bir hayata uyanan Christine” le birlikte seyirci de sürekli olarak manipüle ediliyor ve film kestirilemez bir finale doğru yol alıyor .
Benim gibi bu türde yüzlerce film izlemiş bir sinemasever için çok kestirilemez olmasa da bazı anlarda oldukça şaşırdım .
Sürprizbozan ( spoiler ) vermemek adına filmin konusundan pek bahsetmeyeceğim ancak balık hafızalı Christine , kocası Ben , doktoru Nasch ve en yakın arkadaşı Claire arasında geçen bir kriminal geçmiş çözümlemesine biz de meraklı bir seyirci olarak dahil oluyoruz .
Filmin ana karakteri ( protagonist ) Christine olduğu için de onun başına gelen her şeye aynı anda tepki veriyoruz .
Diyebilirim ki , film dar alanda kısa ama sert paslaşmalar yaparak amacına ulaşmaya çalışıyor .
Ritmin bozulduğu an ise tüm bu virajlara bir de zamanda ileri - geri gitmeyi ekleyip kurguyu ilginçleştirmeye çalışması !
Neyse ki bunu sadece bir kez , finale yakın yapıyor , geri kalanı alıştığımız flashback’lerden ibaret …
Elbette , bu kadar ‘sağ gösterip sol vurma’ hali bir süre sonra seyirciyi şoka alıştırmaya başlıyor ama “şimdi ne olacak” diyerek filmin sonuna kadar gidiyorsunuz , başrolde de hepimizin en sarışın zaaflarından biri olan Nicole Kidman olunca …
Rowan Joffe bunu da bilerek açılış sekansında seyirciye , Eyes Wide Shut’a da selam çakan bir hediye veriyor .
Uyuyana Kadar , gizem - gerilim meraklısı izleyicilerin ilgisini çekebilecek bir film , beyazperde için çok iddialı bir yapım olmasa da yağmurlu havalarda ev sinemasında seyretmek keyifli olacaktır .
Saati doğru çalışan , oyunculuklar açısından yeterli , teknik açıdan alıştığımız standartlarda bir formül filmi …
İzlerseniz evrenin sırrını çözmezsiniz ama pişman da olmazsınız .
Bu arada kafamı zaten kurcalayan soruydu , bu filmle daha da pekişti ; neden gizem filmlerinin her şeye şaşıran masum ve zavallı kadınları hep sarışın olur ?
2015’te de hep sinemada , filmlerle mutlu olun , iyi seyirler . murattolga@gmail.com
