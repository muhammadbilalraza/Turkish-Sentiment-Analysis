İp cambazı Philippe Petit'nin hikayesini duymuşsunuzdur .
Petit , 1974 yılında New York'ta bulunan İkiz Kuleler'in arasında ip üzerinde akıl almaz bir yürüyüş gerçekleştirdi .
Petit'nin yaşadıkları 2008 yılında James Marsh’ın Teldeki Adam isimli belgeseline konu olmuştu .
Geleceğe Dönüş serisiyle akıllara kazınan Robert Zemeckis de The Walk filminde bu sıradışı ip cambazını anlatıyor .
Yönetmen Zemeckis , The Walk film projesi üzerinde 10 yıldır çalışıyordu .
Bu bilgiye sahip bir şekilde filmi izlemeye koyulursanız , ister istemez beklentiniz artar .
Ancak filmin devamı boyunca beklentileriniz karşılanır mı , o konuda emin değilim .
Özellikle Teldeki Adam'ı izlediyseniz ve etkilendiyseniz The Walk'ta büyük bir hayalkırıklığı yaşayabilirsiniz .
Marsh’ın belgeselinde gördüğümüz ve aslında mucize olarak değerlendirebileceğimiz bu olay , The Walk'un ilk 70 dakikasına yerleştirilen kurmaca hikaye ile hafife alınmış gibi .
Kurmaca hikaye izleyicide " baştan savma " bir his uyandırıyor .
Petit'yi canlandıran Joseph Gordon - Levitt kendi adına iyi bir iş çıkarıyor diyebiliriz .
Aslen Fransız değilseniz iyi bir Fransız aksanının oyunculuk adına zorlayıcı bir basamak olduğunu düşünürsek , Gordon - Levitt bu güçlüğün üstesinden geliyor .
Ancak oyuncunun gözlerindeki mavi lensler , karaktere konsantre olmanızı engelliyor desek abartmış olmayız .
Yakın çekimlerde " ben sahteyim " diye bağıran gözler dikkat dağıtıyor .
Petit gerçekte mavi gözlü diye mavi bir göze ihtiyaç duymak neden ?
Oysa göz rengi hikayenin gidişatını hiç de değiştirmeyecekti .
Petit ve arkadaşlarının İkiz Kuleler'e sızma planını gerçekleştirmeye başlamasıyla film biraz da olsa heyecan uyandırıyor .
Filmin ilk yarısında neredeyse hiçbir çözümleme yapılmazken , Petit'yi çok fazla " karikatürize " olmuş olarak izliyoruz hatta bir şaklabanmışcasına .
Bu yetmezmiş gibi bir de senaryo aşamasındayken uğraşılmayan giriş ve gelişme bölümü sanki " rastgele " kurulmuş ve yazılmış .
The Walk ile ilgili kabul etmek gereken tek şey , cambaz Petit’nin kuleler arası yürüyüşünün muazzam bir gerilimle yansıtılması .
Bir kuleden diğerine sağ salim geçeceğini bildiğiniz halde , sahneleri diken üzerinde izliyorsunuz .
Buradaki kamera hareketleri , planlar ve müzik gerilimi elden asla bırakmıyor .
IMAX ile izlenen bu sahnelerde yükseklik korkusu yaşayanlar az da olsa stres yaşayabilirler çünkü çok gerçek !
Filmin giriş ve gelişmesi ne kadar bayağıysa sonuç bölümü bir o kadar görkemli .
Teldeki Adam'da o yaşadığımız duygu yoğunluğu , bu filmde Hollywood yapaylığından mı bilinmez bir türlü hissedilmiyor .
Zemeckis'in oturup " hikayeyi boşver birkaç efektle filmi kurtarırız " demiş olması muhtemel .
Zorla beğendirilmek istenen havasından bir türlü kopamayan The Walk efektçi kafadan kurtulsaydı belki de bambaşka bir film olabilirdi .
açıkçası filmin sonunda gerçek karakterlerin fotoğraflarını gösteren bir kapanış beklerdim , en azından hikayeyle bir bağ kurmayı sağlayabilirdi .
Uzaktan bakınca destansı bir biyografi izleyeceğiz sanıyoruz , ancak yakından bu bildiğimiz Oscar projesi .
