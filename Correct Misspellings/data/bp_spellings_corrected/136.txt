Avrupa sinemasının hem kendine has tadını , ruhunu taşıyan hem de ana akım popüler sinema örneklerini tek bir bedende buluşturan film sayısı , genel ortalamanın altında kalabiliyor .
Bu ortalamanın dışındaki filmler ise genellikle her türden seyircinin beğenisini kazanmış , dikkat çekenler arasında yer alabiliyor .
İtalya'nın 2016 yılında vizyona giren ve kendi ülkesinde gişe rekorları kıran Perfetti Sconosciuti de bunlardan bir tanesiydi .
Neredeyse tek bir mekanda , hatta ağırlıklı olarak bir yemek masasında yaşananlar etrafında şekillenen yapım , ardı ardına gelen sürprizler , samimi ve olabildiğine gerçek bir ' içerik ' ile büyük ses getirdi .
Yıllardır birbirini tanıyan , sıkı dostlar arasında gerçekleşen bir akşam yemeği ve küçük bir oyun yüzünden ' sıkı fıkı , yediği içtiği ayrı gitmeyen ' bu grubun aslında ne olup , ne olmadığına dair çok sürükleyici , çok şaşırtıcı bir hikaye .
Ülkemiz sineması için hem yetkin hem de bilinen isimlerinden biri olan Serra Yılmaz ,  Ferzan Özpetek'in de desteği ile Perfetti Sconosciuti'i uyarlamaya girişti .
Yılmaz'ın ilk yönetmenlik denemesi olan uyarlama projesi Cebimdeki Yabancı , metnin orijinal ruhuna , anlayışına olabildiğine sadık , aklı başında ve beklenmediği kadar samimi sayılabilecek bir film .
İki işin de oldukça yakın tarihlerde vizyona girişi , ana fikrin sabit kalması , atmosfer ve hepsinden ötesi günümüzün en büyük sıkıntısının aynı şekilde yerli yerinde oluşu da bahsini ettiğimiz artıların sebepleri arasında .
Aradan geçen 2 yılda halen samimiyetsiz , halen gizli ve ürkek , bir o kadar da şaşkınız .
Ne yapacağımızı gerçekten bilmeden , sağdan sola savrulan , ne istediğimizden de emin olmayıp sürüklenen giden ' modern çağın modern vatandaşları ' .
Yedi arkadaş , çiftler , evliler , sevgililer , yalnızlar ve bir şekilde hepsi mutlu ya da hepsi dertli .
Her biri birbirini iyi tanıyor , pek yalan söylemiyor , sıkıntılarını paylaşıyor ve kesinlikle samimi .
Peki iş , her daim önlerinde tuttukları kalkanlarını indirdiklerinde , en mühim ' gerçeklerini ' saklayan kasalarını açık hale getirdiğinde neye dönüşür ?
Şahsi alanları , mahrem bölgelerine bir göz atmakla kalmaz , ince ince didiklerse , o gerçek , o samimi dostluklar , hatta biri diğerini nefes alışından tanıyabilenler ne yapar , nasıl saklanırlar ?
Durduk yere başlanan bir oyun her şeyi paramparça etmeye yeter mi ?
Bu gece cep telefonlarımız masada duracak , kim ararsa hepimiz dinleyeceğiz , kim mesaj alırsa hepimiz okuyacağız .
Nasıl olsa saklayacak sırlarımız yok , değil mi ?
Cebimdeki Yabancı , aynen Perfetti Sconosciuti'nin yaptığını yaparak doğal bir samimiyet , doğal bir gerilim düsturu üzerinden ilerliyor .
Size can ciğer kuzu sarması olarak sunulan insanları , dakikalar geçtikçe nasıl unufak hale gelebilecek , doğallıktan uzak , yerine göre yalancı , yerine göre çıkarcı ya da beklenenin aksine sevgi dolu olduğunu görüyoruz .
Hatta bir süre sonra karşımızdakilere gülerken ya da kızarken aslında ne kadar ' bizden ' olduklarını kabul ediyoruz .
" Bunun yaptığını hayatta yapmam " diyenlerimizin kaçı bu düşüncelerinde samimi olabilir ?
Her zaman dürüst , her daim tam ahlaklı , mutlaka sevecen miyiz , yoksa çoğunluk gibi ' işimize geldiği zaman ' duruma uyum mu sağlıyoruz ?
Cebimdeki Yabancı'nın en büyük başarısı , senaryonun ( ve tabii asıl kaynağın ) getirdiği ve suratımıza çarptığı sorular .
Yönetmen Serra Yılmaz , bu mühim ve oldukça ciddi soruları aktarma konusunda başarılı oyunculuk yönetiminin de katkısıyla , rahat bir şekilde işin altından kalkıyor .
Ancak Murat Dişli'nin senaryosundaki bazı gerekli yerelleştirmeleri saymazsak , Cebimdeki Yabancı'nın da en büyük eksikliği diyebileceğimiz ' fazla steril ' hava , durumun gerçekliğini baltalıyor .
Diğer bir deyişle , fazlasıyla Avrupai bir üslupla karşı karşıya kalıyoruz .
Bunda senaryo üzerinde yeteri kadar detaylandırma yapılmaması kadar , Yılmaz'ın yine yerellikten biraz uzak duruşunun da katkısı var .
Oyuncu ekibi Belçim Bilgin , Buğra Gülsoy , Çağlar Çorumlu , Leyla Lydia Tuğutlu , Serkan Altunorak , Şükrü Özyıldız ve Şebnem Bozoklu ise genel olarak beklentiyi karşılayan , düzgün performanslar sunuyor .
Ancak dürüst olmak gerekirse , genellikle komedi türündeki projeler üzerinden kendinden bahsettiren , Arif v 216 filmindeki müthiş Zeki Müren yorumuyla tekrar alkışları üzerine çeken Çağlar Çorumlu , karakterler arasındaki en mühim gizlerden birini taşıyan kişi olarak öne çıkıyor .
Komedi yapmayan bir Çorumlu'nun varlığı ve ne derece yetenekli bir aktör olduğunu bir kez daha görmek mutluluk verici .
Cebimdeki Yabancı filmi bir uyarlama olarak görevlerini yeterince yerine getiren , Serra Yılmaz'ın ilk yönetmenlik deneyimiyle yüzleri güldürdüğü , bazı dikkat çekici yanlış kararlara rağmen seyri hem keyifli , hem de düşündürdükleri ile rahatsız edici , başarılı bir yapım . burcinaygun@gmail.com
