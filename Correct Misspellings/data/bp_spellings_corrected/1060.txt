İntikam ( The Foreigner )  için , karate filmlerinin komik ustası 63 yaşındaki Jackie Chan ile eski Bondgillerden 64 yaşındaki Pierce Brosnan’ı karşı karşıya getiren , senaryosu yavan ve sıradan , işçiliğiyse aksine muntazam , aksiyonu dozunda , vakit geçirmelik bir dişe diş , kana kan intikam projesi diyebiliriz .
Yaşlansa da , geçmişini bilmediğin bir adamı hafife alma ve asla bir kindara bulaşma , misal Clint Eastwood abimizi seyredip , hiç mi ders almadınız ?
Canından çok sevdiği kızını , Londra’da sivilleri hedef alan bir bombalı saldırı sonucunda yitiren , Vietnam göçmeni baba Quan Ngoc Minh ( Jackie Chan ) , İngiliz yetkililerden , bombacıların kimliklerini kendisine vermelerini ister .
Çin lokantası işleten adamın , bu talebi , elbette kabul görmez , Quan ise kararlı ve ısrarcıdır , özellikle İRA bağlantılı politikacı Liam Hennessy'e ( Pierce Brosnan ) kafayı takar .
Bizim aşçı , aslında geçmişte ABD’nin özel kuvvet askeridir , yani eski bir savaş makinesidir , adalete güveni yoktur , öç almaksa biricik arzusudur .
Şimdi Vietnamlı eski ABD askerinin , İngiltere’ye yerleşip , Kuzey İrlanda’ya savaş açması , kabul buyurun , hayli absürt ve fantastik !
Her neyse , Londra’dan Belfast’a uzanan ve IRA’yı hedef alan bizim eleman , durmayacak , duraklamayacak , hedefinden caymayacaktır .
Adam dişli çıktı Rıza Baba !
Bond filmleriyle ( Casino Royal , Altın Göz ) tanıdığımız , Yeni Zelandalı ve 44 yıllık sinemacı Martin Campbell , yönetmen koltuğuna oturmuş , senaryo ise İngiliz gerilim romanları yazarı Stephen Leather’in “The Chinaman” ( 1992 ) kitabından , “Devlet Düşmanı” filmini de yazan David Marconi tarafından uyarlanmış .
Başrollerdeki Jackie Chan ve Pierce Brosnan dışında , Katie Leung , Jorge Leon Martinez , Lasco Atkins , David Pearse ve Michael McElhatton’un da irili ufaklı rolleri var .
Ekip sağlam , ortaya çıkan işçilikse , harbiden göreceli , burun kıvıranlar kadar , çok beğenenler de olacaktır , hiç kuşkusuz .
Hah !
Şimdi gelelim bu filmi , farklı ve özgün kılan asıl meseleye , Jackie Chan , güldürürken döven , döverken güldüren bir büyüğümüzdür , bu minik , güçlü , seri ve hızlı adam , düşündürmeyi , pardon eğlendirmeyi ıskalamaz , lakin bu kez , ciddi bir kahraman var karşımızda , komedi yok , dram çok , hüznün karatecisi olmuş resmen .
Ne etek , hayat yaş aldıkça , gülen yüzünü yitirir , alışacağız , el mecbur !
Ve son olarak , sevgili eski casus abimiz , lütfen sakalı kes , valla hiç yakışmamış , unutma , sen bir 007’sin , sinekkaydı tıraş şart !
