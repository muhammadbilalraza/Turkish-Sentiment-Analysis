Cem Özay’ın ilk uzun metrajlı filmi Af , sinemamızda sıkça yer bulan baba - oğul çatışmasını ele alıyor .
Gerçi burada ufak bir farklılık var iki küçük oğlundan biriyle , Aziz’le çatışma halinde baba .
Daha küçük olan Melik’le herhangi bir sorun yok .
Filmin açmazı burada başlıyor , babanın Aziz’le çatışması pek detay barındırmıyor .
Sadece onu güçsüz ve sessiz bulduğu için böyle davrandığını görüyoruz .   Zaten filmin bu konuda detay vermesine gerek kalmıyor , ilerleyen dakikalarda bu husumeti taçlandırıyor .
Aziz ve Melik arasında çocukça anlaşmazlıklar ve doğadaki hayvanlar üzerine yaptıkları yaşam ölüm kararları ileride patlayacak tüfeği hedef gösterir kıvamda .
Fare yavrularının yaşamasına izin veren Aziz , yılanın başını taşla ezmeye kalkarken kardeşinin getirdiği tüfekle hayatının trajedisiyle yüzleşiyor .
Ya da hayatının fırsatı eline mi geçiyor demeliyiz ?
Babanın davranışlarının iki çocuk arasında yarattığı gizli kıskançlığı Habil / Kabil hikayesine yaslamak istemesem de yönetmen kesinlikle bu çatışmadan feyz alıyor .
Gerçi yönetmen bir röportajında hikayeyi yazdıktan sonra Habil Kabil çağrışımları olduğunu bir arkadaşından öğrendiğini ve filmdeki hikayenin tıpkısını deneyimlediğini de belirtmiş .
Bu durumda sinema hayatın yansımasıdır , ya da üçüncü sayfasıdır  önermesini kullanmak için doğru zaman derim !
Kardeşini yanlışlıkla öldüren Aziz’in pişmanlığı , yaşadığı hezeyanlar , kabuslar filmin devamını oluşturuyor .
Burada ‘af’ sözcüğü devreye giriyor .
Aziz’in kendisini suçlamasıyla babanın onu affetmemesi arasında gidip geliyoruz .
Anne sevgisini çocuklara pay ettiği için onun affetmesi daha kolay oluyor .
Filmin bu anlamda tekrara düştüğünü , Aziz’in sanrıları arasında sıkışıp kaldığını da söyleyebiliriz .
Sonrasında genelde aynı çizgide devam ediyor .
Aziz’in sıkıştığı kapandan çıkma çabalarını , belki bir çocuğa büyük gelen travma hallerini izliyoruz , pişmanlığın izlerini sürüyoruz ve filmin bir kurtarıcı gibi affetmesini bekliyoruz .
Az da olsa karşılığını alıyoruz .  
Film doğanın içinde , kimi zaman onun da dengesini bozarak , dengesi bozulan bir ailenin ‘af’ kavramı etrafında cebelleşmesini anlatıyor .
Hikaye aynı tonda sürükleniyor ve başında bu kıskançlık ve sevgisizliğin tohumlarını iyi ekmeyi başaramadığı için sonunda verim alması zor bir anlatıma dönüşüyor .
Ama mekan kullanımı ve ilk film olma açısından kayda değer bir başarısı da bulunuyor .
