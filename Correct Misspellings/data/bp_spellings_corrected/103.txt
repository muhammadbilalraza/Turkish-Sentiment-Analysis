Ferzan Özpetek çok film çeken , kadın hikayelerine odaklı , çoklu karakterlerin git gelli ilişkilerine ve konuşmalarına endeksli hikayeler üreten yönetmenlerin başında geliyor .
İstanbul Kırmızısı ile yarattığı gizemli hikayeden istediğini bulamayan seyircisine yine İtalya topraklarında geçen bir gerilim vaat etmiş .
Napoli Velata / Napoli’nin Sırrı’nda yalnız yaşayan Adriana’nın bir gece hayatına ateşli bir biçimde giren ve ertesi gün aniden kaybolan Andrea’nın sırları peşinde kahrolmasını izliyoruz .
Sinemanın zor , çetrefilli konularından biri olan ikiz meselesine psikolojik eksenli bir bakış getiren Özpetek , özellikle hikayenin sonlarına doğru bizi bir karmaşanın kollarına atıyor .
Genç bir kadının umutları , beklentileriyle hezeyanları arasında bir yere sıkışan hikaye ; suç , gerilim unsurlarıyla da bir süre merakımızı diri tutmayı başarıyor .
Adriana geçmişinin kendisine temas eden oyunlarıyla kendini yeniden keşfeden bir kadının şaşkınlığının dışavurumunu yaşatıyor bize adeta .
Ama bu hikayenin özellikle de bir süre sonra beliren çıkışsızlığına engel olamıyor .
Cüretkar sevişme sahnelerinin olduğu film ( 18 + aldı ) aynı zamanda Napoli’nin sanat dolu tarihi dokusunda gizemli bir yolculuğa çıkarıp , o sırra ermemizi sağlamaya çalışsa da ; elimize kalan kayıp hayatların izleri oluyor .
Öyle ki yönetmen Özpetek başarılı dokunuşlarını hikayenin çeperine tam olarak geçiremediği için kopukluklar oluşuyor .
Oysa Andrea karakteri çözümlemeye açık bir karakter .
Hatta Adriana ve davanın peşindeki polis bile …   İşin tarihi eser kaçakçılığına varan kısmı , üst sınıf çatışmaları ve egolarıyla bazı kişileri hayatlarına yem edip sıyrılma çabaları ; asıl hikayenin eksenine etki eden unsurlar .
Ama bu gizemli dolaşım kişiler ve olaylar arasında soğuk bir çizgide ilerlediği için sonuç tatmin edici olamıyor ne yazık !
Karşı Pencere’de rol alan Giovanna Mezzogiorno’yu bir hayli değişmiş bulmak , eminim ki izleyenlerde ufak bir geçmişe yolculuk hissi yaratmıştır .
Mezzogiorno’nun tam da bir oyuncu refleksiyle elinden geleni yaptığını söylemek mümkün .
Ama dediğimiz gibi hikaye sonlara doğru yaptığı hamlelerle ivmesini ve heyecanını yitiriyor .
Ama yine de birçok türü , konu ve imgeyi yönetmenlik açısından başarılı bir şekilde harmanlamayı başarıyor .
Yine de Özpetek sinemasının dokunuşlarını hissetmek isteyenlerin tercih olabilir .
twitter . com / banubozdemir
