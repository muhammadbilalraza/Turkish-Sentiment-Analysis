Xavier Dolan !
Henüz 20 yaşındayken herkesi şaşırtacak derecede özel bir filme imzasını atan , 2012 yılında ise Laurence Anyways adlı eseriyle kendini de aşan genç yönetmen ve oyuncu .
İlk filmi Annemi Öldürdüm ile bir anne ve oğulun ilişkisini alabildiğine şiirsel bir üslup ile aktaran genç sinemacı emin adımlarla yoluna devam ediyor .
2013 tarihli Tom Çiftlikte adlı filmiyle takipçilerini bir nebze de olsa üzen Dolan son projesi ile hedefi tam on ikiden vuruyor .
Cannes Film Festivali'nden üç ödülle dönen Annemi Öldürdüm'ün ardından çektiği beşinci filmi Mommy ile bambaşka bir iş ortaya çıkartan sinemacı , geçtiğimiz yıl Cannes'da Altın Palmiye için yarıştı , Jüri özel ödülünü kaptı .
Peki ya Mommy'i bu derece özel kılan şey ne oldu ?
Daha önce olduğu gibi bir kez daha anne ve oğul ilişkisi etrafında çevirdiği hikayesi ile Mommy hem sert , hem tatmin edici , hem de taze .
Dolan'ın ikinci kez rol almayı tercih etmediği filminde oyunculuklar parmak ısırtacak cinsten .
Müzik kullanımı ve aksamadan ilerleyen kurgusu ile şaşırtıcı .
Hepsinden öte genç yönetmenin denenmemişi deneme cesareti sayesinde tamamı ile gerçek .
Mommy , bir süredir ıslah evinde kalan ancak çıkarttığı yangın sebebiyle annesine geri teslim edilen Steve'in ebeveyni ve komşusu ile olan garip hayat tecrübesini anlatıyor .
Annesini seven hatta ona gerçek manasıyla aşık olan Steve hiperaktivite ve ciddi bir öfke kontrol sorunu bulunan bir genç .
Bu sebepten ötürü ıslah evinden atılırken , annesine de şiddet uygulamaktan çekinmeyecek kadar da hasarlı bir karakter .
Annesi Diane ise oğlu ile aynı duyguları taşıyor , adeta onun için yaşıyor .
Oğlunu " tamir edebilmek " için yeni bir işin peşinden koşuyor , onu hapishaneden koruyabilmek için ağız kokusu çekiyor , ölmüş olan eşinin eksiliğini gidermek için çabalıyor ve her türlü cesur adımı atabiliyor .
Sac ayağının üçüncü üyesi Kyla .
Yaşadığı ciddi bir travma sonrasında akıcı konuşma yetisini kaybeden , kekeleyerek hayatına devam eden ve öğretmenlik mesleğini ardında bırakmak zorunda kalmış mutsuz bir kadın .
Bu üç hasarlı karakter küçük bir mahallede ayakta durmaya çabalıyor .
Beraber , tek bir beden olurcasına ve samimi .
Senaryoyu da kaleme alan Xavier Dolan baştan sona incelikli hikaye örgüsü yaratmış .
Karakterlerin motivasyonları , arka planları , geleceğe dair bakışları ve korkuları eksiksiz bir biçimde perdeye yansıyor .
Steve'i canlandıran Antoine - Olivier Pilon ve anne Diane'i " üstüne giyen "
Anne Dorval ve bir başka Dolan filmografisi gediklisi Suzanne Clément .
Senaryonun sunduğu o muazzam derinlikteki karakterleri , üstün yetenekleri ile öyle bir forma sokuyorlar ki , izleyici olarak iki saati aşan süresine rağmen tek bir an dahi perdenin dışına çıkamıyorsunuz .
Cannes'daki gösterim sonrası dakikalarca ayakta alkışlanan Dolan aynı zamanda bir başa cesaret örneği göstermiş ve alıştığımız geniş ekran formatı yerine seyirciye hikayeyi dar bir karede , 1 : 1 oranlı bir görüntü ile aktarmayı tercih etmiş .
Başlangıçta rahatsız eden bu tercih zamanla karakterlerin o daralmış ve köşeye sıkışmış halleri ile muazzam bir uyum sağlıyor .
Öte yandan sayılı mutluluk anlarında , adeta bir müzik video klibi estetiği ile çekilen slow motion sekansların " genişleyen " ruhlara yansıması , görüntünün de geniş ekrana evrilmesi bambaşka bir tat katıyor seyre .
Genç oyuncu Antoine - Olivier Pilon'ın geleceğin önemli yıldızları arasına giriş bileti de olması muhtemel film , açık konuşmak icap ederse Xavier Dolan'ın şimdiye kadarki en sağlam işi .
Şayet sinema adına " gerçek " bir şeyler izlemek , şiir gibi bir finalle perdeye çakılı kalmak istiyorsanız , Mommy son zamanların en iyi adayı konumunda .
Kaçırmayın !
Burçin Aygün burcinaygun@gmail.com
