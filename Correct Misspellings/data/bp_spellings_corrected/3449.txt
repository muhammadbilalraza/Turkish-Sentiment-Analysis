İlk Amerika çıkışını eğlenceli bir zombi parodisi olan " Shaun of the Dead "
( 2004 ) ile yapan İngiliz komedyen Simon Pegg , yeni çalışması " Dost Kazığı " nda ne yazık ki bir sonraki Rowan Atkinson olmaya özeniyor .
Ancak bilmiş , itici ve mide bulandırıcı bir surete bürünerek filmin orijinal ismine yakışır bir biçimde çevresindeki insanları bir bir kendisinden uzaklaştıran Sidney Young karakterini Mr .
Bean benzeri bir hava ile donatan Pegg'in Atkinson'a olan özentisi ne yazık ki filmin çuvallamasına neden oluyor .
Tıpkı ilk Mr .
Bean filminde olduğu gibi Sidney Young için de her şey Amerika kıtasına adım atmasıyla başlıyor .
İngiltere'de kendi deyimiyle ' postmodern ' bir magazin dergisi çıkartmakta olan Sidney , Sharps isimli dünyaca ünlü magazin dergisinin editörü Clayton Harding'den iş teklifi alarak New York'a taşınıyor .
Şehirdeki ilk gecesini barlarda çılgınca dans edip , kadınlara asılarak ve bin bir türlü sakarlık yaparak geçiren Sidney'nin tüm itici davranışları Mr .
Bean'in Amerika'ya geldiği an neden olduğu seri aksaklıklar ve iğrençlikler zincirini hatırlatıyor .
Her iki karakterin de hem İngiliz espri anlayışına hizmet etmeleri hem de Amerika kıtasında birer yabancı muamelesi görmeleri hikaye içerisinde aykırı ve iğreti bir profil yakalamalarına yardımcı oluyor .
Fakat Sidney Young , Mr .
Bean'in eline su dökemeyecek derecede derinliksiz ve altyapısız bir karakter .
Simon Pegg'in karaktersiz performansı Sidney Young'ın ilham aldığı klasikleşmiş ünlü komedi karakterlerinin gücünü ve felsefesini rolüne yedirememesine neden olmakta .
Dolayısıyla , Rowan Atkinson'ın muhteşem oyunculuğu Mr .
Bean'i tüm tuhaflığına rağmen sempatik ve toplumun kalıplaşmış değerlerine başkaldıran bir karaktere dönüştürürken , ondan ilham alan Sidney Young , içi boş ve tutarsız bir grafik çizmekte .
Bahsettiğimiz tutarsızlığın en önemli sebebi ise " Dost Kazığı " nine ilk yarısı boyunca türlü sakarlıklar , uyumsuzluklar ve fiziksel anormalliklerle çevresindekiler tarafından dışlanan , küçümsenen ve yok sayılan Sidney'nin filmin diğer yarısında bir anda çapkın erkek suretine bürünmesi .
Aslında bakarsanız filmin hikayesi içerisinde Sidney'nin bu tarz bir değişim geçirmesi büyük bir sorun teşkil etmiyor .
Ancak iş , Simon Pegg'in canlandırdığı karakterin ucubelikten çapkınlığa uzanan dönüşümüne uyum sağlamasına geldiğinde film içerisinde büyük bir tutarsızlık oluşuyor .
Çünkü Pegg , filmin ilk dakikalarından itibaren fiziksel komediye ve abartılmış yüz mimiklerine dayalı oyunculuğuyla izleyenleri eğlendiren ve filmin sürükleyiciliğini besleyen tek öğe .
Sidney , bir anda ucubelikten istifa edip , fiziksel anormalliklerini bir kenara bıraktığında Pegg'in hayat verdiği karakteri ilginç kılacak hiçbir numarası kalmıyor .
Bu nedenle de filmin temposu bir anda düşerken , gidişat izleyenleri sıkılmaya mahkum ediyor .
Diğer yandan , Pegg'in oyunculuk kabiliyeti dramatik yönü kuvvetli bir karakter canlandırmaya pek yatkın olmasa da , yer aldığı filmin senaryosu yeterince güçlüyse ve başrolleri paylaştığı oyuncular gidişatı sırtlamaya gönüllülerse her şeyin bir felaketle sonuçlanması rahatlıkla engellenebilir aslında .
Ancak " Dost Kazığı " nine senaryosundaki çatlaklar filmin bir anda dibe çekilmesindeki en belirgin etmen bana kalırsa .
Öncelikle filmin ilk yarısı boyunca hakkında çok sınırlı bilgiye sahip olduğumuz Sidney'nin ailesi , geçmişi ve İngiltere'deki yaşantısıyla ilgili bir takım ' gerçeklerin ' filmin ikinci yarısında bir anda ortaya çıkması " Dost Kazığı " nine ait olduğu komedi geleneğini hiçe sayan bir durum .
Çünkü Sidney'nin filmi ilginç kılacak kadar derinine inilmeden tartışılan ailevi problemleri ve çocukluk travmaları hikayenin ikinci yarısında ansızın işlerin ' ciddiye binmesine ' yol açıyor .
Buna Sidney'nin iş arkadaşı Alison ile kurduğu önceden rahatlıkla tahmin edilebilen romantik bağ da dahil olunca film komedi rotasında bütünüyle sapıyor .
Bununla birlikte , Kirsten Dunst ve Jeff Bridges de Simon Pegg'in zayıf kaldığı noktalarda devreye girip , filmi kurtarmak yerine hikaye süresince uyurgezer performanslar sergileyerek geri planda durmayı tercih ediyorlar .
Özellikle Jeff Bridges'in tek mekanda ve hemen hemen tek bir arka planda geçen sahneleri , ünlü aktörün sete topu topu birkaç gün geldiğini ve çekimler tamamlanır tamamlanmaz da filmle ilişiğini kestiğini hissettiriyor .
Kirsten Dunst ise Simon Pegg ile arasında en ufak bir elektriklenme bile olmadığını filmin her sahnesinde hissettirerek kendisine bu rol silah zoruyla verilmiş gibi bir tavır takınıyor .
Tüm bu nedenlerden dolayı " Dost Kazığı , " izleyenlere zaman kaybından başka bir şey vaat etmeyen , tutarsız ve özelliksiz bir yapım .
İlhamını Rowan Atkinson komedilerinden aldığını hissettiren enteresan bir başlangıç yapmasına rağmen ilk yarısından sonra ucuz ve karaktersiz bir romantik komedi suretine bürünen film , belki sadece Megan Fox hayranlarının ilgisini çekebilir .
