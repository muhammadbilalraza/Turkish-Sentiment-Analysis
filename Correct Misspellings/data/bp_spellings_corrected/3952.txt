Diyarbakır Sinema Merkezi ( DSM ) bünyesinde kurulan Diyarbakır Sanat Merkezi ve Cegerxwin Kültür Merkezi , bünyesindeki bir grup sinefil arkadaşın ortaklaşa film üretme girişimleri sayesinde Kürt sinemasında yeni bir harekete öncülük etti .
Ali Kemal Çınar’ın kısa filmlerinin ardından Veşartî ( Gizli ) ve Genco ile süren , yakın gelecekte Normal adlı yeni çalışmasını da izlemeyi umduğumuz yolculuğunda , kendisinin görüntü yönetmenliğini üstlendiği Cano da Mehmet Salih Demir’i yeni bir sinemacı olarak bize tanıttı .
İlk olarak Şubat ayında 17. If İstanbul Bağımsız Filmler Festivali’nde seyirci karşısına çıkan Canon , tıpkı Çınar’ın filmlerinde olduğu gibi , son derece düşük bütçeli , estetik kaygılardan mümkün olduğunca uzak duran ve sırtını akü Kaurismaki filmlerinden de aşina olduğumuz , ‘deadpan’ tabir edilen komedi anlayışına yaslamış bir yapım .
Öğretmen Cano’nun bir gün ansızın , kimseye tek kelime etmeden ortadan kaybolmasıyla başlıyor film .
Onu bulma görevi , arkadaşı İbrahim’in üzerine kalıyor .
Kendi özel yaşamında türlü belirsizlik içinde sürüklenen İbrahim , Cano’nun başına ne geldiğini araştırırken , aslında kendi hayatının nereye doğru gittiğini de çözmeye çalışıyor .
Sur’da yaşanan zorlu dönem , filmin çekimlerinin bir yıla yayılmasına sebep olmuş .
Diyarbakır ve çevresinde geçen bir kayboluş hikayesinin , özellikle şu dönemde politik bir söylemi olması beklenebilir .
Bunun seyredenin her an zihninde bulunması kaçınılmaz , yersiz de değil muhakkak .
Fakat Mehmet Salih Demir daha ziyade kimlikler üstü , herkese hitap eden varoluşçu bir film yapmaya niyetlenmiş .
Medeniyetin geldiği noktada insan olarak , birey olarak mutlu muyuz , yolumuzu bulabildik mi , gerçekten ileriye doğru mu gidiyoruz ?
 
Bu yeni Kürt sinema hareketinde , maddi imkansızlıklar bir dili doğurdu hiç şüphesiz .
Gerçek mekanlarda , ışıksız , amatör oyuncularla çekiliyor bu filmler .
İyi kadrajlar yapmak için ille para gerekmiyor ama bu sinemacılar şık olandan , stilize olandan özellikle uzak durmayı tercih eder hale gelmişler .
Buradan bir sinema dili ; oyunculuklar kadar bu dile de yansıyan donukluktan , aksaklıktan bir mizah duygusu türetmişler .
 
Canon bu yeni Kürt sineması hareketinin kodlarını yansıtan , arayışçı , bu açılardan görmeye değer bir yapım .
Fakat Ali Kemal Çınar’ın filmleriyle zaten tanışmışsanız , Cano’nun aynı ölçüde yaratıcı fikirler içermediğini ve yer yer tekrara düştüğünü hissetmek de kaçınılmaz .
Filmiyle ilgili , “İnsanın önce yaşayan bir varlık ( hayvan ) olduğu ve sosyal anlamda medeniyetlerin karışması kadar karmaşık olduğu unutulmamalı .
Filmde mitoloji , tarih ve hayal gücü , bu fikir etrafında birleşiyor” demiş Mehmet Salih Demir .
Cano’nun bu denli sofistike fikirleri taşıyacak güçte bir sinema eseri olduğunu söyleyemiyorum .
Ancak çabası bile kayda değer .
Bu yeni Kürt sineması dalgasıyla tanışmak isteyenler için de iyi bir fırsat .
 
Twitter : aliercivan
