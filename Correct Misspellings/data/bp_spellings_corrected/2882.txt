Bilim kurgu yazarı Stanislaw Lem'in Solaris isimli bol meyveli romanından ikinci meyveyi , kimi yabancı eleştirmenlerin erkenden olgun bir ruh haline bürünmekle eleştirdiği Steven Soderbergh kopardı .
Fakat ; yönetmenin bu davranışı , Andrei Tarkovski'nin Solaris'i kadar saygı duyulan bir eyleme dönüşmedi .
Derin bir okyanusa benzeyen Solaris gezegeninden , Chris Kelvin ile eski karısının melankolik aşkına ağır bir zoom yapan film ; Soderbergh ve George Clooney'in Solaris cennetinden kovulmasına neden oldu .
Bilim kurgu web sitelerinde yapım aşamasından beri tartışılan film , romana ve ilk uyarlamaya yakın çevreler tarafından , hakarete varan eleştirilere uğramıştı .
Dolayısıyla film henüz yapım aşamasındayken ciddi bir önyargı oluşturuldu .
Filmin , bir takım beden uzuvlarının boylu boyunca sergilenmesi nedeniyle yaşadığı sansür sorunu ve hatta heyecanlı yönetmeni Soderbergh'in sansür mücadelesi bile , çok fazla ilgi ve destek görmedi .
Dolayısıyla kutsal değerlere ihanet eden film , henüz başlangıçta kaybetmeye mahkum edildi !
Kitap uyarlamalarının birbirinden oldukça farklı eleştiriler alması , uyarlamalara nasıl yaklaşılacağı konusunda ortak bir tavır sergilemenin güçlüğünden kaynaklanıyor .
Yani siz Solaris gibi bir romanı film ortamına aktardığınızda , pek çok farklı görüşe de imkan tanımış oluyorsunuz .
Bu noktada , filmlerin romana uygunluğu , sadıklığı genel bir beklentiyi yansıtıyorsa da ; yaratıcı bir sinema adına en düşük seçim de kuşkusuz bu yöntem .
En zoru ise ; filmi , kitaptan doğan ve ardından bir kara parçası gibi kopup , bağımsız bir adaya dönüşen bir yapı olarak kabul etmek .
Bu şekilde değerlendirdiğinizde ; film farklı anlamlar doğurduğu gibi , daha net bir bakış açısı oluşuyor .
Başka gezegenler , bilim , insan , bilinçaltı , geçmiş , hafıza , bilinmeyen , acı , pişmanlık , inanç gibi noktalardan beslenen romandan , Soderbergh'in yaptığı gibi bir noktayı seçip onun üzerinden bir hikaye anlatmak ; romana ve ilk uyarlamaya yapılan bir saygısızlık değil kuşkusuz .
Kitabın , filmin yapımcıları tarafından yanlış okumalara maruz kaldığı gibi bir yaklaşım ise , kesinlikle romanın değerini azaltacaktır , başka bir şey değil .
Solaris ; yeryüzünde , yağmurun eksik olmadığı flu görüntülerle başlıyor .
Dr .
Kelvin , Solaris gezegeninden acil bir çağrı alır ve gezegene doğru bir yolculuğa çıkar .
Soderbergh ilginç bir şekilde okyanusa az yer vererek , romanın somut ( nispeten ) hikayesi üzerinde duymayı tercih etmiş .
Yer'den gelen konuklarıyla , hafızalarından süzdüğü bazı kişileri göndererek iletişim kuran Solaris bir amaçtan çok araca dönüşmüş .
Kelvin ile karısı arasındaki ilişkiye ve adamın rasyonel davranmak ile tekrar pişmanlık duymayacağı duygusal kararları arasındaki gerilime ağırlık verilmiş .
Kelvin ile eski karısının yaşadığı sancılı dönem , trajik bir olaya neden olmuş ve doktorun hafızasındaki yerini almıştır .
Son dönem dünya sinemasının kurcalamayı sevdiği temalardan biri olan hafıza ; burada da , romandaki temanın merkeze alınmasıyla ağırlıklı olarak karşımıza çıkıyor .
Çiftin yaşadığı trajik olayı , geri - dönüş'lerle açan film , sık sık eski günlere dönerek filmin melankolik bir hava kazanmasına neden oluyor .
Yapımcılığını James Cameron'ın yaptığı büyük bütçeli bir Solaris'den bekleyebileceğiniz şeyler bu filmde yok .
Yapımcılar ne teknolojinin yardımıyla müthiş okyanus hareketleri yaratıyor , ne de dev tasarımlar sunuyorlar .
Solaris , ne olduğunu anlamadan kendini başka bir gezegende bulan bir doktorun , hafızanın gerilerine ittiği , trajik bir olayla hesaplaşmasını anlatan , melankolik ve özel bir bilim kurgu .
Soderbergh'in yaptığı zoom , bir nokta dışında her şeyin belirsizleşmesine neden oluyorsa da ; en azından seçtiği tema , filmin başlarında yer alan dünya görüntüleri gibi flu değil .
Özellikle ambient müziğin eşlik ettiği geri - dönüş'ler gerçekten etkileyici bir atmosfer sunuyor .
