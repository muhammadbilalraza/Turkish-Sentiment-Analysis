Uçaklar serisinin ikincisi bu hafta vizyona girdi .
İlk filmini de çok sevmiştik ama ikinci filmin aksiyon tonunun artırılmış hali , daha ilgi çekiciydi .
Dusty’nin ilk filmde dünya şampiyonu olduğunu izledikten sonra , bu sefer onun ormanları ve hayatları kurtaran bir itfaiyeci olma yolundaki hikayesine tanık oluyoruz .
İlk filmde , bir tarım uçağı olarak türlü zorlukları aşıp dünya çapındaki yarışlara katılmış ve başarıya ulaşmıştı .
Şimdi ise şanzımanı bozuk olan Dusty , ihtiyacı olan aletler tüm dünyada aranırken ; yaşlı itfaiyeci  Mayday’e yardımcı olmak için itfaiyecilik sertifikası almaya karar verir .
Çünkü yaşadıkları yerde bir yangın çıkmış ve Mayday artık eskisi gibi yeterli olmadığı için ortalık karışmış , itfaiyecilik için başka birini bulana kadar da geçici olarak pisti kapamışlardır .
Dusty de başta kolay gibi gözüken itfaiyeciliği öğrenmek için türlü maceralara atılır .
Dusty bunu bağırmaktan hoşlanmasa da yarışçı olmasıyla gurur duyan bir uçak .
Ki tarım uçağı olarak başardıklarını göz önünde tutarsak haklı da .
Hem fiziksel yapısı yarışa izin vermediği için , hem de zorunda kaldığı için itfaiyeciliğe soyunuyor ve bunu yapmak onun için kolay hedef .
Nitekim eğitimine başladığında , bu işin ne kadar zorlu olduğunu keşfediyor .
Bununla birlikte ekip olarak hareket etmenin önemini , hayatın sadece başarılar kazanmaktan daha fazlası olduğunu , en önemlisi de hayat kurtarmak gibi önemli bir görevin şöhretten çok daha önemli olduğunu keşfediyor .
Hedef kitlesi çocuklar olan filmde bu mesajlar değer kazanırken , filmin aksiyon unsuru biz büyükler için de film boyunca hop oturup hop kalkmamıza sebep oluyor .
Üç boyutlu film , bir Disney yapımı olarak oldukça güçlü bir animasyon olarak karşımıza çıkıyor .
Hele söz konusu uçaklar ve gökte özgürce süzülmekse , hikaye üç boyuta tam oturuyor .
Nitekim çoğunluğun çocuk olduğu salonda minik izleyiciler de hikayenin macerasına kendini kaptırdı .
Hatta ara olduğu zaman hayıflanacak kadar .
Filmde karakterler de güçlü bir şekilde vücut bulmuşken filmin tek zayıf yanı mizahıydı .
Diyalogların İngilizce'den Türkçe’ye çevrildiğinin fazlasıyla hissedildiğini de işin içine katarsak , bunun da etkisi olduğunu düşünebiliriz .
Sonuç olarak , animasyonun güzel örneklerinden olarak kabul edeceğimiz Uçaklar : Söndür ve Kurtar izlenilesi bir film .
Hatta hikayesi ve maceracı tarafından o kadar etkilendim ki , uçak olup itfaiyecilik yapasım geldi .
