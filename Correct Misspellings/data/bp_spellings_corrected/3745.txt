" Geldi sömestir tatili , beyazperdede arttı çocuk filmleri " şeklinde özetleyebileceğimiz çizgi film animasyonlarının ardı ardına vizyona girişi ,   bu Cuma Zarafa adlı Fransa - Belçika ortak yapımı film ile başlıyor .
Fransız sinemasının sevilen ismi Rémi Bezançon'un animasyon konusunda işin mutfağından gelen bir isim olan Jean - Christophe ile ile ortaklaşa kotardığı film , çocuklar için içten ve minik dersler de sunan bir yapım .
Fransız bir köle tüccar tarafından köyleri yakılarak yuvalarından edilen , esir düşen bir avuç Afrikalı yerli ile açılan film , seyirciyi küçük yaşına rağmen cesur ve azimli Maki ile tanıştırıyor .
Ayağındaki zincirden kurtulabilecek ve izini kaybettirecek kadar akıllı olan Maki , biraz da şansının yardımıyla köle tüccarının elinden kaçıyor .
Hayatta özgür kalma macerası ise çöl yakınlarında rastladığı Bedevi Hasan'ın yolculuğuyla kesişiyor .
Çöllere Mısır Paşa'sının arzusunu yerine getirmek için düşen Hasan , Maki'nin arkadaşı olan yavru Zürafa'yı İskenderiye'ye götürmek için yola koyuluyor .
Fakat karşısında ne kadar inatçı bir çocuk olduğunun da farkında değil .
Hasan ve Maki'nin başta karşılıklı inatlaşma üstüne kurulan yolculukları , zamanla ve farklı yol arkadaşlarının hikâyeye girip çıkmasıyla bir çeşit yoldaşlığa dönüşüyor .
Bir büyük gözüyle izlediğinizde dahi insanı alıp götüren bir yol macerası bu .
Hikâyenin gerisini sinema salonuna bırakırsak , özellikle çizgi animasyonun kalitesi seyirciyi ilk etapta yakalayacak unsur olacaktır .
Filmin bozulmayan belli bir tonu var ve Kuzey Afrika çölünde ya da Fransa'nın Paris'inde olmanız fark etmeksizin , animasyonun sarı - kahve ve mavi ağırlıklı mat renk uyumu seyredilebilirliği de artırıyor .
Zira çocuk seyirci kitlesini çekmek için cart yeşillerin , pembelerin doldurulduğu animasyonlar da izledik zamanında .
Sevimli zürafa Zarafa'nın hikayesinin akışında keyifli olan bir başka unsursa , yönetmenlerin sahne geçişlerinde farklı üslupları kullanmaktan çekinmemesi .
Kimi yerlerde karakalem eskizler , tablovari çizimler ve yolculuğun olmazsa olmazı harita üzerinde ilerleyen planlar tam da öykünün sarkabileceği noktalarda can yeleği olmuş .
Derli toplu bir anlatım dilinde yazar ve yönetmenler öğretici ama didaktik olmayan , kafaya illa ki ders çakmayan bir tarz benimsemişler .
Ne de iyi etmişler .
Üstüne üstlük Paris sosyetesiyle hafiften dalgasını geçen sahneler , tam da büyüklerin zevk alacağı bir tarzla kurgulanmış .
Küçükler kadar ebeveyn seyirci kitlesi için de keyifli bir 80 dakika vaat eden bu animasyonun yerel seslendirme kadrosundaysa kulağımıza Burak Özçivit , Kaya Akarsu , ErcümentBalakoğlu Altuğ Yücel , Sefa Zengin gibi tanıdık sesler de gelince Zarafa'nın hikâyesi akıp gidiyor .
Okullar hazır tatile çıkarken , çocuğuna tam yaşına göre bir sinema filmi seyrettirmek isteyenlere içtenlikle tavsiye olunur .
twitter / duygukocabay
