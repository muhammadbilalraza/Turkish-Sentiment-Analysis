Çizgi roman uyarlamalarının sinema salonlarını doldurduğu , hatta o kadar ki , neredeyse “bu haftanın süper kahraman filmi neymiş bakalım ? ” dedirten şu yıllarda büyük sürprizler de çıkmıyor değil .
Deadpool gibi 18 + etiketiyle vizyona giren ve sağlam bir başarı yakalayan yeni nesil uyarlamalar ya da hikayeyi başa sarsa bile izleyicisini üzmeyen tekrarlanan seriler ( Örümcek Adam : Eve Dönüş ) .
Bu hafta dünya geneliyle birlikte vizyona giren Örümcek - Adam : Örümcek Evreninde projesi de bunlardan bir tanesi .
Ancak bu yapımın önemli bir farkı var ; bir animasyon çalışması olması .
Yani Sam Raimi’nin çizgi roman serisinden fazlaca bağımsız oluşuyla eleştirilen üçlemesi , ardından gelen İnanılmaz Örümcek Adam’lar ve daha genç bir Peter Parker ile tekrar başa saran , iyi de yapan Eve Dönüş’e bir alternatif daha var .
Büyük bütçeli Spider - Man yapımları arasındaki en iyi iki yapım olarak görülen Raimi’nin Örümcek - Adam 2’si ve 2017 tarihli taze Parker’ın ardından gelecek “başarı” merakla beklenirken , yapımcılar tabiri caizse sağ gösterip , sol vurdu .
Gelecek yıl vizyona girecek Far forma Home öncesinde , film uyarlaması Örümcekler arasında başka bir yıldız yükseldi : Miles Morales .
Kahramanımızı sadece beyazperde üzerinden takip eden kitle için değişmeyen isim , Peter Parker bu filmin baş kahramanı değil .
2011 senesinden beri bir başka Spider - Man olarak okuduğumuz yarı siyahi yarı Meksikalı Miles Morales , farklı bir evrenin meşhur kahramanı olmuş durumda .
Zaten hikayenin bel kemiğini de alternatif evrenler ve çok sayıdaki Örümcek Adam’ın kurduğu topluluk oluşturuyor .
Genç Miles Morales , babasının da baskısıyla eğitim hayatına “çok sağlam adımlarla” devam ederken , günlerden bir gün metroda kendisini ısıran radyoaktif bir örümcekle bambaşka bir dünyaya adım atıyor .
Bildiğimiz hikaye , üç aşağı beş yukarı kendini tekrarlıyor ve Örümcek Adam doğuyor .
Gizli süper kahraman kimliği ile günlerini geçiren Miles , ezeli düşmanlardan Kingpin’in yeni planını ( dolaylı olarak ) öğreniyor .
Farklı boyutların kapısını açabilen cihazıyla kentin altında bir Kara Delik tehlikesi yaratan kötümüz , genç adamın önüne beş farklı Spider - Man fırlatıyor .
Hepimizin bildiği Peter Parker , orta yaşlı , depresyonda ve kendisini hafiften alkole vermiş tipler gibi yaşıyor , Parker’ın efsanevi aşkı Gwen Stacy , Spider - Gwen olmuş , kendi evrenini koruyor , 1940’lardan gelmiş gibi görünen Örümcek Adam Noir çok daha olgun , ciddi ve karamsar bir kahraman olarak ışınlanıyor , bir anime kahramanı Peni Parker ve yüzde koca bir sırıtış yaratan Spider - Ham ( Örümcek Domuz ! )
Örümcek Evreninde’nin en büyük başarısı senaryosunda .  Rodney Rothman ve Phil Lord’un yazdığı metin adeta çizgi roman sayfalarından fırlamış ve gerçek bir uyarlama nasıl olmalı sorusunun cevabı niteliğinde .
Karakterlerden her biri inandırıcı , sevilesi ya da nefret edilesi , gelecek hayalleri olan , hayatın sillesini yemiş ve vazgeçmiş farklı ruhlar .
Babasının iyi niyetli olsa da Miles’ı mutsuz eden arzusunun aksine ona çok daha rahat ve alternatiflerle dolu bir yaşamı gösteren amcası da bunlardan bir tanesi .
Keza her bir Örümcek’in kendine has beğenileri , endişe ve motivasyonları mevcut .
Senaristliğin yanında Bob Persichetti ve Peter Ramsey ile birlikte filmi yöneten Rothman’ın , bu konuda ekstra özen gösterdiği açık .
Yapımın bir diğer başarısı da görselliğinde .
Cell - shade benzeri bir teknikle hayata geçirilen kurgu kahramanlar aslında direkt olarak çizgi romanın sayfalarından çıkıp gelmiş gibiler .
Üstelik diğer tüm Spider’lar kendi dünyasına uygun şekilde görünüyor .
Spider - Gwen ya da Noir’in resmedilişi birbirinden tamamen ayrı .
Anime kurallarına uygun çizilmiş Peni Parker ve Looney Toones serisi gibi görünen Spider - Ham de başka başka dünyalardan geldiklerini hemen belli ediyorlar .
Aksiyonundan espirilerine , teknik anlamdaki şaşırtıcılığına ve en mühimi değer verilerek yazılmış karakterleriyle şimdiye kadar yapılmış en iyi Örümcek Adam filmlerinden biriyle karşı karşıyayız .
İster çizgi roman takipçisi , ister beyazperde örümceği olun , hiç fark etmez : “Örümcek Evreninde”nin sizi tatmin etmemesi çok zor .
burcinaygun@gmail.com
