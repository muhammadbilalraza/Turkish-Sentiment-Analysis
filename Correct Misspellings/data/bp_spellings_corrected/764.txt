İlk kez 25. Uluslararası Adana Film Festivali’nde izlediğimiz , Çağla Zencirci ve Guillaume Giovanetti’nin yönettiği Sibel genel olarak beğendiğim bir film oldu .
Ama yine de Sibel’i canlandıran Damla Sönmez’in müthiş performansı yüzünden mi yoksa filmin dinamik kamera kullanımının filmin dilini de etkilediğinden mi beğendim onu hala kestiremedim .
Film hırslı , gözü kara , dilsiz ve kendini ifade etmek isteyen bir Karadeniz kızının kendisiyle ve yöre halkıyla hesaplaşmasından oluşuyor .
Sibel’in küçükken bir hastalıktan dolayı  dilsiz kalması bir uğursuzluk alameti köylü için ve genel bir nefret söz konusu .
Bu nefret çemberine küçük kız kardeşi de dahil .   Anneleri olmayan , babaları köyün muhtarı olan iki kız kardeş adeta iki ayrı kutupta takılıyor .
Sibel’in tek dayanağı , tek çıkış noktası artık pek kimsenin kullanmadığı geleneksel ıslık dili .
Tüm hıncını , sinirini , dışlanmışlığını onunla haykırıyor Karadeniz doğasına , insanına , kendinden uzakta duran her şeye …
Tüfeğini kuşanıp kendisini ormanın derinliklerindeki kulübede sağıltan , üzerine kusulan toplu nefreti vahşi doğanın kollarında daha da yalnızlaşarak üzerinden atmaya çalışan bir genç kız Sibel .
Kaderi olan bu köyde sadece bir çıkış yolu var o da ortalarda konuşulan , herkesin peşinde olup , öldürmek istediği kocaman bir kurt .
Burada film Kırmızı Başlıklı Kız hikayesine de öykünüyor bir yandan .
Köyden uzaklaşmış , dışlanmış yaşlı kadının hikayesi için de öldürmek , onu sıkışıp kaldığı kurt hikayesinden ya da kurdun karnından çıkarıp almak istiyor genç kız .
Kendisi içinde bir başarı , bir kabul görme hikayesi yaratmak istiyor , kabulünün ancak bu şekilde olacağına inanıyor .
Köylünün sert , özdeşlik kurmayan tavırları karşısında zaman zaman afalladım ve yurt dışında yaşayan iki yönetmenin bu durumu abarttıklarını düşündüm açıkçası .
Bir kız dilsiz hele de annesizse daha da koruma altına alınır , herkesin üzerine çöreklendiği bir aciz kıvamında yansıtılmasını pek gerçekçi bulamadım ama yine de yönetmenlerin ısrarcı tavırlarıyla bu tarz bir dışlanma yaratmak istedikleri çok bariz !
Filmin ikinci kısmı daha politik bir şekilde karşımıza çıkıyor .
Sibel’in dağda saklanan Ali’yle karşılaşması kendi içindeki ve köydeki dengeleri tümüyle bozuyor .
Asker kaçağı , terörist ya da militan olarak ortaya karışık sunulan karakter Sibel’e özgürlüğünü sunan biri gibi de anılabilir , onu yaralayıp daha hırçınlaştıran bir gönül hırsızı kurt olarak da …
Ama her şekilde muğlak !
Sonuçta kurt ( Ali ) yaralı bir şekilde de olsa kaçmayı başarıyor .
Ortada dolanan kemiklerin ise köyü , dağı davetsiz bir şekilde ziyaret eden adama ait olduğu kanısı uyanıyor ki ; burada hikayenin bütününe uymayan , biraz sokuşturulmak istenen bir yan hikaye algısı ortaya çıkıyor .
Yani bir kızın çetrefilli hayatına sokulmak istenen kurt / insan imajı zihinlerde kurulan bir tuzak olarak da kalabilirdi , hatta öyle de …   Sibel’in savaşımı daha çok insanların kafalarının içinde sakladıkları kurtlarla !
Onun dışında filmin aktüel kamera algısına abanması , adeta Sibel’in gözü gibi davranması , ona yakın ve takipte olması ; onun tüm agresifliğini kuşanması , genel duyguyu toparlamak açısından gayet iyi duruyor , o yanını sevdim .
Şive sorununa takılmadım !
Filmin önemli yanı konuşamadan , ıslık diliyle , beden diliyle kendisini anlatan ve her şeye rağmen çıkış noktası yaratmaya çalışan bir kızın hikayesi .
Kafalarda kurulan namus tuzaklarını elleriyle yıkmaya çalışan ve nispeten başarılı olan bir Sibel .
Ama filmin çözümsüz bıraktığı , sert baktığı ve politize etmek adına dağıttığı yerler de yok değil !
Damla Sönmez filmi sırtlayıp götürüyor , kesinlikle filmin en büyük artısı !
 
twitter . com / banubozdemir
