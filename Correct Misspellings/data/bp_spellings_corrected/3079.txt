Güney Kore çıkışlı korku / gizem denemesi  Ölüm Kapanı / Don't Click , herşeyden önce referans gösterdiği filmlerle kıyaslanma tehlikesiyle karşı karşıya .
En başta da , Hideo Nakata’nın 15 yıl önce çektiği “Ringu” ile .
VHS kasetin laneti , aradan geçen zamanda evrim geçirip USB - bellekteki bir videoya dönüşüyor .
Aynı şekilde , modern teknolojinin hayatın her anına yerleştirdiği kameralarca sürekli izlendiğini düşünen gençlerin “Paranormal Activity” benzeri bir atmosfere yerleştirilmesi de kötü fikir değil aslında .
Problem “Don’t Click”in bu iki filme öykünürken yeni bir şey söyleyememesi , üstelik reji ve oyunculuklarıyla , tek kelimeyle " dökülmesi " .
İyi eleştiriler alan 2004 tarihli çıkış filmi “Ryeong”dan 8 yıl sonra yazar - yönetmen Kim taş - Kyeong yine bir “hayalet” hikayesiyle karşımızda .
Bu kez , ergen kızların teknoloji bağımlılığı üzerine inşa edilmiş bir öykü var .
Kimi , güvenlik kamerasından webcam’lere kadar sürekli birileri tarafından izlendiğini düşünüyor , kimi youtube’a koyduğu göbek dansı videosundan para kazanmaya çalışıyor , kimiyse cep telefonuyla her ortamda ( metro ? ) çekim yapma özgürlüğünün kısıtlanamaz olduğunu düşünüyor .
Böyle bir yaşayış içerisine gizlice sızan lanetli bir video ise korkuları gerçeğe dönüştürüyor .
Bunu okuyunca , karşınızda modern teknoloji düşmanı bir film var sanmayın .
Yönetmen Kim , daha çok etkilendiği iki filmin baskın özelliklerini kullanarak gizem yaratmaya çalışıyor ama “ilham” almakla “aynısını yapmak” arasındaki farkı unutmuşa benziyor .
İki kardeş rolünde , daha önce de benzer filmlerde rol almış Bo - Yeong Park , sürekli izlendiğini düşünen ( bunun için haklı sebepleri de olan ) ablayı , Byeol Kang ise gizemli video merakı olan başbelası küçük kardeşi oynuyor .
Küçük kardeş , ablasının bilgisayar kurdu erkek arkadaşının yardımıyla bu gizemli videolardan birine ulaşıyor .
USB bellekten üzerine tıkladığı anda “lanet” başlıyor . “Ringu”vari fikir yönetmen Kim’in o kadar hoşuna gitmiş olmalı ki , başta belirttiğimiz , öyküyü alıp modern zamana uyarlama fikri dışında bir adım atmamış .
Aynı şekilde “Paranormal Activity”vari biçimde çeşitli kamera kayıtları üzerinden olay akışını ve karakterleri izleme fikri de aynen korunmuş .
En iyi haliyle bile “Don’t Click” , iki kıymetli fikri alıp internet çağına uyarlamakla yetinmiş bir film gibi duruyor .
Daha önce de “hayalet”li , “fısıltılı” , “uçuşan perdenin ardında hızla beliren kötücül surat”lı filmler çekmiş olan Kim’in bu denli vites küçültmesi enteresan .
İyi bir korku için iyi bir reji şartken Kim , lanetli videoda olup bitenle genç kızların evinde olup bitenleri paralel kurgu ile gösterirken bile zorlanıyor .
Buna , özellikle küçük kız kardeş rolündeki Kang’ın abartılı oyunculuğu eklenince , filmin inandırıcılığı dip yapıyor . “Don’t Click” 15 yıl sonra bile hala cazip gelen çıkış noktasına rağmen üstüne düşeni yapamayan , seyirciyi bırakın korkutmayı , şaşırtmayı bile başaramayan bir film olmuş .
Biz ne deriz her defasında : “vaat ettiğini yerine getiren film iyidir” .
Burada ise ne yazık ki cazip bir vaat , ama boşa geçen bir buçuk saat var . twitter : orkansanci
