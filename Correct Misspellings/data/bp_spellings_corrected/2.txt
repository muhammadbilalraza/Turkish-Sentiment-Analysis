Beklenen gün geldi ve pandemi yüzünden gösterimi ertelenen Dune filmi nihayet ülkemizde de seyirci karşısına çıktı .
Filmi daha önce izlemiştim ama basın gösteriminde de izledim ve dün akşam yapılan bir özel gösterimde tekrar izledim .
Bir filmi 3 kez izlemek hakkında kesin kanaat bildirmek için yeterli ; Dune’un bilim kurgu seyircisi için ( aslında herkes için ) bir ödül olduğuna inanıyorum .
Dune , Star Wars kadar ihtişamlı , madde Max Fury Road kadar tozlu ve onlar kadar etkileyici , ayrıştırıcı dokunuşlar ile de özel bir film .
Dune , soylu ailesi çöl gezegeni Arrakis’in kontrolüne sahip olan Paul Atreides’in ( Timothée Chalamet ) hikayesini anlatıyor .
Galaksinin farklı noktalarındaki ( tıpkı Star Wars’taki gibi mono ekolojik ) gezegenler , İmparatora bağlılık yemini etmiş rakip feodal aileler tarafından yönetilmektedir .
Çok değerli bir kaynağın tek üreticisi olan çöl gezegeni Arrakis'in kontrolü asil aileler arasında son derece talep görmektedir .
Bu kaynağı elde etmek isteyen feodal rakiplerden Harkonnen ailesi tarafından , Paul ve ailesine tuzak kurulur .
Bu tuzağın sonucunda Paul'un ailesi darmadağın olarak firari hale gelir .
Paul , ailesinin Arrakis’in kontrolünü yeniden kazanması ( ve gezegene adalet getirmek ) için bir isyan başlatır .
Bir Yunan tragedyası gibi başlayıp gelişen ( ve nihayetlenen ) Dune’un hikayesi hayli eskimiş görünebilir çünkü uyarlandığı 6 kitaptan oluşan seri 1965 yılında yayınlandı .
Yani , bundan 56 yıl önce ve hikâye o tarihten bu yana yağmalanıyor .
Star Wars ya da Game of Thrones , hepsi bir şekilde Dune’a benziyor .
Haliyle bu film de onlara …
Güç - iktidar - hanedan savaşları , hayatta kalma , yükselme süreçleri , düzen ve adalet getirecek nihai bir savaş !
Star Wars’ta gücü ( force ) kullanan Jedi rahiplerini hatırlayın , burada da sesi ( voice ) kullanan Bene Gesserit tarikatı var .
Luke gibi Paul da ailesi katledilmiş bir soylunun oğlu ve güçle sarmalanmış bir keşif ve büyüme yolculuğuna çıkıyor .
Ve o da ne tesadüftür ki Arrakis’e çok benzeyen bir çöl gezegeninde , Tattoine’de yaşıyor .
Game of Thrones’taki ( savaş kazandıran ) ejderhaların yerine çöl solucanlarını koyun .
Ailesi katledilmiş John Snow’u düşünün .
Yönetme gücüni elinde tutan Lannister’ların yerine Harkonnen’leri koyun .
Uzatmanın gereği yok ; Frank Herbert’ın güçlü eserlerinin etkilediği sinemacıların filmlerinde - dizilerinde Dune ile olan benzerlikler yakalamak mümkün .
Belki de bu yüzden ( ve biraz da 1984 yılında çekilen başarısız uyarlama sebebiyle ) Dune’dan uzak durmak gerek .
Gerçekten özel bir dokunuş olmadan seyircide bayat ekmek tadı bırakabilecek bir proje bu ama Dennis Villeneuve önüne çıkan tuzakları aşmayı başarmış ve ortaya hayranlıkla seyredilen büyük bir film koymuş .
Üstelik bunu daha hikâyenin başını izleterek yapıyor !
Filmin finaline yakın Chani’in de ( Zendaya ) dediği gibi ; “bu sadece başlangıç ! ”Dune , 2.5 saatlik bir hipnoz seansı adeta .
Perdedeki şeyden gözünüzü alamıyorsunuz ve muhteşem bir ses tasarımıyla da çevrelenmiş olarak kendinizden geçiyorsunuz .  Denis Villeneuve ve ekibi , bilim kurguya düşkün seyirciye sinematik orgazmlar yaşatmak için yola çıkmış gibi duruyor .
Gezegen , mekan , araç tasarımları birinci sınıf .
Kullanılan her şeyin çöl tozu ve metal pası ile sarılmış olması da yaşayan bir evren fikrini güçlendiriyor .
Film boyunca Arrakis gezegeni , bu gezegenden çıkarılan baharat , gezegenin yerel sakinleri olan Fremenler ve gezegen canlıları hakkında bilgi sahibi oluyorsunuz .
Dune bu anlamda , James Cameron’ın Avatar’ından bile cüretkar duruyor .
Hans Zimmer’in , 2001 Space Odyssey’e ve David Lynch filmine de göndermeler yapan etkileyici temaları da Dune’u sarsıcı bir bilim kurgu başyapıtına çeviriyor .
Hayran olduğum bir başka Kanadalı olan Gregory Colbert’in , Ashes and Snow adlı foto - video çalışmasının da filme ilham veren işlerden biri olduğunu düşünüyorum .
Dune , seyirciye bir final hediye eden ancak tüm hazırlığını yeni filme yapan bir iş .
Umarım Dennis Villenuve , Leto Atreides’in ( Oscar Isaac ) cariyesi Jessica’ya ( Rebecca Ferguson ) söylediği gibi “daha çok zamanımız olur sanmıştım” diyerek kenara çekilmek zorunda kalmaz .
Devam filminin daha da güçlü ve görsel açıdan etkileyici olacağını düşünüyorum .
Bu Fransız Kanadalı sinemacıya çok güveniyorum zira Fransızların bilim kurguyu ve başka dünyaları yorumlama biçimi muhteşem .
Okuduğum yüzlerce Frankofon çizgi romanının izlerini onların filmlerinde bulabiliyorum .
Arap - Afrika ülkeleriyle kültür alışverişine giren kolonici bir ülkeden geliyor olmanın sonuçları bunlar .
Bu filmler , Amerikan bilim kurgusunda pek rastlamadığımız ( etkileyici ) bir ezoterizm barındırıyor .
Dune’u izleyin , bunu gerçekten hakeden bir film olması sebebiyle , bulabildiğiniz en büyük salonda izleyin ama ülkemizdeki sinema işletmeciliğinin sıkıntıları sebebiyle Dune’u 2 boyutlu , düzgün perdeli - projeksiyonlu bir salonda izlemenizi tavsiye ediyorum .
İlle de IMAX olsun diyorsanız , İstanbul özelinde konuşuyorum , Anadolu yakasındaki Akasya AVM’deki IMAX salonu hem daha büyük hem de projeksiyon kalitesi daha iyi .
İyi seyirler …
