Sürprizleri ( ! ) bozmadan , nasıl bir filmle karşılaşacağınızı ve duygudaşlık kurmanız beklenen ikisi erkek , üç genç iş arkadaşının nasıl bir ölümcül tehlikeyle karşı karşıya olduğunu açmaya çalışalım .
Gece yarısını geçtikten sonra , çok soğuk bir havada ( - 4 F , - 20 santigrada tekabül ediyor ) , çevresinde seyrek yapılar olan açık otoparkın ortasındaki ATM kabinine giren ve çıkmak üzereyken karanlığın içinden iri yapılı bir kapüşonlu adamın onlara dönük tehditkâr duruşuyla korkan üç kişi !
Adamın dışarıda ilk cinayetini işlemesiyle de , ATM'nin bir bankadan fazlası , yani bir terör alanı olabileceğini de görüp kurtulmaya çalışan , hayatları tedbirsizlikler üzerinden yürüyen üç finansçı .
Kabinin ısıtma sistemini bozan katil , onları içeride donmak ya da dışarıda öldürülmek seçenekleri arasında sıkıştırdığında , ' yaşam seçimlerimizden ibaret " tümcesi kafalarını kemirmektedir . Ve " şu kararı verseydim burada olmayacaktım " gibisinden pişmanlıklarla kıvranırlarken , hızla karar verecekleri bir dizi seçim daha yapacaklardır . Hikâyenin gerilimi de işte bu karar anlarında yükselmekte . ' Kapalı mekânda ' , üstelik son derece geniş bir alanın ortasındaki birkaç metrekarelik kabinde laboratuar fareleriymiş gibi sıkışan üç kişinin ölüm kalım mücadelesi , korku sineması için yeterince zor bir stil zaten ve işte bu ' yüksek heyecan ' anlarında da yönetmenin zorlanmadığını görüyoruz . Oysa filmin mantıksal yapısına dikkatle bakarsak , tatmin edici olmadığını görebiliriz .
Ancak tartım sorunsuz olduğundan , seyirci olarak kendini ' korku keyfi'ne kaptırmak olası ; bu durumda da gerçekçiliğe boş verilebilir . İnatçı seyirci için ise son kareye ( gerçekten son kareye ) kadar ikinci bir öyküleme tuzağı hazır : Kıyafeti ve yöntemleriyle bir ' seri katil ' ya da bir soygunlar dizisinin baş aktörü olabilecek , yüzünü göremediğimiz bu adam " kim " ? Tabii , arkasından gelen soru da " neden " ?
Yönetmen David Brooks'u ilk kez tanısak da , senaryo yazarı Chris Sparling yabancımız değil . Çok esaslı ' klostrofobik ' film "
Toprak Altında ( Buried ) " nine yazarı . Irak'ta bir tabutun içinde toprağa gömülmüş Amerikalının soluksuz bırakan kurtulma çabalarından sonra , "
ATM " , o sürprizli fakat hilesiz filme göre hayli zayıf . Fakat hem üçlünün kurtulma çabaları , hem de yabancıya dair soru işaretleri , izleyiciyi kıskaç gibi filme bağlıyor .
Öte yandan , başka bir kıyaslama yaparsak da , en az beş gün hareket ettirilmeyecek bir telesiyejin oturma yerinde , dağın üst tarafında ve yerden epey yüksekte unutulup , soğuk , kar ve aşağıdaki aç kurtlarca mahsur bırakılan üç genç insanın yaşama mücadelesinin dramatik öyküsü "
Frozen " ( 2010 ) denli hafızalarımızda kalacak mı "
ATM " , kuşkuluyum .
Ha , belki "
ATM " yıl ( açarsak : Automatic Teller Machine - Otomatik Vezne Makinesi ) seyrettikten sonra ' konformizm ' içinde hiçbirimizin güvende olmadığı iyice kafamıza ' dank ' eder de , daha dikkatli ve tedbirli olabiliriz ki , bu da az kazanç değil .
ali . ulvi . uyanik@gmail.com
twitter : @ali ulvi uyanık
