60 yaşını çoktan devirmesine rağmen aksiyonundan ödün vermeyen emektar aktör Liam Neeson ;  Non - Stop ve Kanunun Ötesinde filmlerinden sonra yeni devam filmi Takip 3 : Son Karşılaşma ile bir kez daha karşımızda .
2012’de ülkemizde de vizyona giren Takip : İstanbul , özellikle Türkiye’ye dair yanlış imaj yaratan sahneleriyle çok konuşulmuş , yönetmen Olivier Megaton ve yapımcı Luc Besson bu anlamda çok eleştirilmişti .  Serinin üçüncü filmi , bu sefer yabancı sınırlara pek bulaşmadan , öyküsünü Los Angeles’ta kurguluyor .
Ama öte yandan yönetmenin “şaşkın” rejisi , filme dair seyirci sabrını WriteReviews eder nitelikte , bir uçtan diğerine savruluyor .
Yapımcı Luc Besson bu filmin senaryo aşamasında da adeti bozmayıp kadim dostu Robert Mark Kamen ile yeniden aynı masaya oturmuş .  Filmografilerinde 5. Element , Taşıyıcı , Ejder’in Öpücüğü , Kır Zincirlerini gibi pek çok ortak işe imza atmış olan ikili , bu filmde de devreye Amerikan sinemasının kullanmayı pek sevdiği “vahşi Rus mafyasını” sokuyor .
Kendisi de Avrupalı , yani Hollywood’a göre ‘doğulu’ olmasına rağmen , oryantalist bir bakış açısını senaryosuna yedirmekten çekinmeyen Besson’un hakkını vermek gerek : Rus mafyasını ve beraberindeki sadakat kültürünü filme iyi yediriyor .
Serinin ilk filmi olan 96 Saat’te tanıştığımız başrol , emekli CIA ajanı Bryan Mills , her ne kadar sakin bir hayat sürmek istese de , Takip 3’te de bela ne onun ne de ailesinin peşini bırakıyor .  Eski karısı Lenore’ın kıskanç iş adamı kocasının başına ördüğü çoraplar , Bryan’ı yerel eyalet polisi ile kedi - fare oyunu oynadığı bir yakalamacaya sürüklüyor .
Bu süreçte Bryan sürekli kaçıyor , kaçtıkça olayın faillerini de ortaya çıkartıyor ; bu arada zincirleme kazalardan , patlayan binalardan hep sağ kurtuluyor !  T - 10’in insan hali mübarek !  Ama gişe hedefi belli bir Hollywood aksiyonuna bilet kestirdiğimizi hatırlayıp , Liam Neeson’ın baba şefkatine de şapka çıkartıyoruz .
Bryan Mills karakterinin özellikle eyalet polisleri ile sağlam dalga geçtiği sahneler filmin mizah dozunu da es geçmiyor .
Son beş yılda seyrettiğim en iyi Liam Neeson performansı halen Gri Kurt filmine ait olsa da , bu filmde emektar aktör karakter devamlılığı açısından kendisinden bekleneni sunuyor .
Tüm film boyunca aptala yatıp finalde “Ben yaş tahtaya basmam ! ” diyen Dedektif frank Dotzler’ı canlandıran Oscarlı aktör Forest Whitaker’dan ise daha sürprizli bir karakter beklerdim .
Bryan’ın kızı Kim’i canlandıran Maggie Grace ise karakterinin yaşadığı tüm kötü günlere rağmen soğuk ve donuk bir oyunculuk ortaya koyuyor .
Uzun lafın kısası senaryosunu ya da karakterini didik didik etmeden , kendinizi koltuğa bırakarak seyredeceğiniz bir film Takip 3 : Son Karşılaşma ; İstanbul’da geçen ikinci filmden çok daha iyi olduğu açık halde bu Cuma'dan itibaren sinemalarda .
