Son dönemlerde dizilerde sık sık görsek de lise çağlarındaki gençlerin hayatlarını konu edinen Türk filmleriyle pek karşılaşmıyoruz .
Gençler arasında büyük ses getiren , en çok satanlar listesinde yer alan Büşra Yılmaz’ın aynı adlı romanından sinemaya uyarlanan 4N1K bu boşluğu keyifli bir seyirle dolduruyor .
Erkek fatma tayfasından Yaprak , 4 erkek arkadaşıyla çocukluktan beri dosttur .
Bir gün , içinde topuklu ayakkabı olan bir kutu ve not geldiğinde Yaprak kim olduğuna ve aşka dair kafa yorar ve grup içerisinde dengeler değişmeye başlar .
Gençlerin birçoğunun filme bayılacağı aşikar .
Kitabın hayranlarıyla filmi izleme şansı buldum ; iç çekmeler , gülmeler , ağlamalar , çığlıklar gibi bir insanın verebileceği tüm tepkileri içten gösterdiler .
Bununla birlikte kimi GSM operatörlerinin gençlik segmentine yönelik reklamlarını anımsatan sahneleriyle , içeriğin tüketimi açısından da film onlarla konuşuyor .
Deniz Coşkun , yönetmen koltuğunda temiz bir iş ortaya çıkarmış .
Oyunculuklarsa karakterleri beyazperdeden çıkarıp akla kazıyor .
Tüm karakterler izlenesi , oldukça eğlenceli .
Kendi aralarındaki sinerji oldukça güçlü , kendilerine has karakterleri sevilesi .
Kendi özündeki çatışmalar kimi zaman tiplemeye varan algıda sunulsa da “altı üstü birkaç tane buluğ çağı velediyiz” diyerek duruma aslında açıklık getiriliyor .
Filmde duygusal sahneler yer alıp fonda duygu seli yaratacak bir müzik varken ve anlatılanlar ciddiyken bile komedi sosu dahil edilmiş .
Bu yaklaşım da filmin genel duruşunu kabul ettiriyor .
Hikayenin akışında eksiklik hissi yaşanmasının yanı sıra filmin en büyük problemi kadın erkek rollerine çok dar açıdan baktığı noktalar .
Kültürüne göre erkeğin etek giymesi normal karşılanabilirken erkeğe eteği giydirme , “kıvırma” söyleminin uzantısı olarak aşağılama yöntemi olarak kullanılıyor .
Sonra “şey” demeden gay diyebilmeli gençler özgürce , gay karakterin hikayesinin bağlanışında daha özgürleştirici bir söylem oluşturulabilirdi .
Sonuç olarak güçlü bir söylemi olmayan , romantizmi tam gençleri heyecanlandıracak 4N1K eğlenceli bir film .
Ergenlik çağında değilseniz , izlerken genç kızların nidalarını dinlemeye hazır olun . ; )
