Edebiyatın sinema , tiyatro , müzikal gibi diğer sanatlar için olağanüstü malzemeler yaratıyor olduğunu düşünmek , sonra da düşünce gücü , hayal gücü gibi konular özgürlükle ilgili olduğundan bu görsel uyarlamaların neredeyse hiçbirinin tam anlamıyla yeterli bulunulmadığından yakınmak , insanoğlunun bir çelişkisi olsa gerek .
Ama haksız bir çelişki de sayılmaz .
Nobel Ödüllü yazar Gabriel Garcia Marquez'in 1895'te yayınlanmış olan romanı Kolera Günlerinde Aşk , dönemi ve mekanlarıyla görsel malzeme vermek , anlattığı büyülü aşk hikayesiyle de romantik izleyici çekmek konusunda yönetmenlere elbette çekici gelmiştir bugüne kadar .
Buna cesaret edip yıllarca uğraşarak Marquez'den izin alabilen yönetmen ise Mona Lisa Gülüşü , Dört Nikah Bir Cenaze ve Harry Potter&Ateş Kadehi'nin yönetmeni Mike Newell olmuş .
Olmuş da iyi mi olmuş tartışılır .
Elbette elini ağır bir taşın altına koyduğunun farkında olan Newell ve öyküyü kaleme alan deneyimli senarist Ronald Harwood romana aşırı derecede sadık kalmaya çalışmışlar .
Fakat , ilk paragrafta bahsettiğimiz yetersizlik bu uyarlamada da ortaya çıkmış maalesef .
Kolera Günlerinde Aşk'taki edebi lezzet , büyülü gerçeklik akımını sürdüren Marquez'in kelimeleri kullanışındaki ustalık , kitabı okurken 50 yıldan fazla süren bir aşka tüm bedenimizle inanmamızı ve etkilenmemizi sağlarken , filmdeki pembe dizi hafifliği , yer yer absürde kaçan ağlak romantizm kullanımı , oyuncularla özdeşleşemememiz , onların kavuşmasını isteyip istemediğimizden bile emin olamamamız sonuçlarını doğuruyor .
Oyuncular demişken , Oscar ödüllü İhtiyarlara Yer Yok'daki başarısıyla da vizyonda yerini alan Javier Bardem " budala aşık Florentino " rolünü gerçekten üzerine o kadar başarılı giyinmiş ki , İhtiyarlara Yer Yok'daki Anton Chigurh karakterinin aynı kişi olduğuna inanmak hayli zor .
Türkiyeli izleyiciler olarak Ferzan Özpetek'in Karşı Pencere'sinden hatırlayabileceğimiz Giovanna Mezzogiorno ise , soğuk güzelliğiyle aşık olunan , " uğruna ölünen Fermina " ' yıl beyazperdeye yansıtabilmek konusunda yeterince başarılı olamamış .
Filmde oyunculuklarla ilgili rahatsız eden bir başka konu da yönetmenin , erkek karakterin yıllarla değişmesini , hem farklı oyuncular kullanarak , hem de makyaj üstüne makyaj imaj üstüne imaj ekleyerek gösterirken , kadın karaktere ise , yıllara , sadece makyajla elde edilmiş birkaç çizik ve saça düşmüş akla meydan okutması olmuş .
Vücut içinse aynı şeyi söylemek zor çünkü aşkına sadık kalacağım derken seks sembolü olmuş Florentino , filmin sonunda 70 yaşına geldiğinde bile vücuduna güvenirken zavallı Fermina pörsümüş bedeninden utanır hale gelmiş .
Şaka bir yana diyeceğim ama , işte , şakayla karışık irdelememize olanak sağlaması bile filmin romandan ne kadar uzak işlendiğini gözler önüne seriyor .
Romanın ve dolayısıyla filmin adında yer alan " Kolera Günleri " tamlamasına gelecek olursak , filmde kolera salgınının her yanı sardığı bir dönemde yaşanan bir aşkı seyrediyor olduğumuzu neredeyse sadece , yakışıklı doktor Fermina'yı muayene ederken hatırlıyoruz .
Romanda ise elbette o atmosfer tamamıyla okuyucuya verilmekte .
Bu noktada Somerset Maugham'ın The Painted Veil adlı romanından uyarlanmış olan Duvak adlı filmi hatırlamamak imkansız .
Çok daha etkili bir uyarlama olduğunu söylemeden geçemeyeceğim Duvak , aslında cümle anlamıyla tam da Kolera Günlerinde Aşk'ı anlatıyor ve o duygusallığı seyirciye geçirebilirken çevresel etkileri de yansıtmakta başarılı oluyor .
Bir roman uyarlaması olduğu halde hayal kırıklığı yaratmayan böyle örnekleri hatırlayınca da insan düşünüyor : Belki de Marquez'in titizliği sonucu sakınan göze çöp batıyor .
