Yakın zamanda vizyona iki 3D animasyon film girmişti .
Biri ParaNorman , biri de Frankenweenie .
Stop - motion çekilmiş bu iki filmin biri renkli , diğeri siyah beyazdı ve filmlerin ortak noktaları sadece stop - motion 3D olmaları değildi bana sorarsanız .   Herşeyden önce ikisi de animasyon olmalarına rağmen , çok da çocuk filmi değildiler , karanlık yanları boldu .
Anlattıkları hikaye de benzeşiyordu ; herkesten farklı , biraz asosyal bir çocuk var ve bu çocuğun özel yetenekleri var , bu farklılıklar sonucunda başına işler açılıyor ve etrafta gerçekten korkunç ve kötü canavarlar , yaratıklar , dev hayvanlar , hayaletler kol geziyor .
Şahsen Paranorman'dan epey keyif almakla birlikte Tim Burton ismine rağmen Frankenweenie beni çok fazla heyecanlandırmadı , sanırım bu gotiklikten , depresiflikten biraz sıkılmışım .
Sony Pictures animasyon , Fox animasyon Studios , Pixar animasyon Studios , Laika Entertainment , Walt Disney animasyon Studios , Blue Sky gibi animasyon stüdyoları , teknolojik gelişmeler sonucu animasyon filmleri çok üstün bir yere taşıdılar .
Hal böyle olmuşken , sadece çocuklara değil , büyüklere de hikayeler anlatalım fikri ise çok zekice idi , hala da öyle tabii .
Vol . i ( WALL·E ) , Rango , Mary ve Max ( Mary and Max ) , Buz Devri ( Ice ege ) , " büyüklere animasyon " konusunda en güzel örnekler .
Otel Transilvanya ( Hotel Transylvania ) , bu saydığım filmler kadar büyüklere hitap eden bir animasyon film değil .
Aslında filmde yer alan karakterler itibariyle elbette belirli bir bilgi birikimi istiyor ve küçük göndermeler yapıyor bazı eski film ve karakterlere .
( Sonuçta Dracula , Macar prensinden esinlenerek yaratılmış bir karakter ve o tarihi karakterin efsaneleri üzerine çok eser yazıldı çizildi , Frankenstein keza 1800'lü yıllara ait bir roman kahramanı , Mumya bir sinema kahramanı , Görünmez Adam 30'lu yıllardan itibaren roman ve filmlere konu olmuş bir kahraman . Kurt Adam deseniz , 20'li yıllardan beri sinemada varolan bir karakter . ) Bu karakterlerin ortak özellikleri aslında korkutucu , acımasız canavarlar olmaları belki ama Hotel Transylvania'da biz onların dünyasından bakıyoruz herşeye .
Canavarların " kendileri " oldukları bir alandayız , bu otel , onların insanlardan uzak durmaları için tasarlanmış bir korunma yeri bir nevi .
Zira canavarlar , ancak insanlarla karşılaşınca canavarlaşmak zorunda kalıyorlar , kendilerini korumak için .
Kendi dünyalarında gayet sevimliler , sevgi dolu , eğlenceli , neşeli , dost canlısı tipler onlar .
Korkutucu yanları yok .
Zaten filmin göze sokmadan vermeye çalıştığı mesaj tam da bu , aslında tüm canlılar sadece tehdit altındayken canavarlaşır , böyle durumlarda herkes kendini mağdur görür , karşı tarafa ise canavar der ama gerçek bu değildir .
Irkçılık , ötekileştirme gibi durumlar tam da bundan dolayı ortaya çıkar .
Aşık olduğu karısı vampirlerden korkan insanlar tarafından öldürülen Kont Dracula , hem küçük kızını hem de canavar arkadaşlarını insanlardan korumak için güvenli bir bölge hazırlamış , o bölgede de bir otel yaptırmıştır .
Küçük kızı o otel / şatodan dışarı adımını atmamıştır ama artık kızının 118'inci yaş günü gelmiştir ve bir ergen olan tatlı vampir kız Maviş , dış dünyayı merak etmekte , insanları ve bilmediği dünyaları keşfetmek istemektedir .
Kontrol manyağı babası ise bunun gerçekleşmemesi için elinden geleni ardına koymaz ama ya misafir olarak oteline kızı yaşlarında bir insan gelirse ?
Ya kızı o insana aşık olursa ?
Daha fazla detay vermeyelim .
Başta da anlattığım  gibi bol bol büyüklere hikayeler izledik bu ara , zekiyiz , göndermelerle doluyuz , korkuncuz , ciddiyiz diyen .
Bu filmlerden sonra Hotel Transylvania'nın naifliği , renkli ve neşeli yapısı , hiç de azımsanamayacak espri anlayışı , ne yalan söyleyeyim , bana iyi geldi .
çocuk çocuk ailece gidilebilecek , kahkahalarla gülüp eğlenilebilecek , şeker gibi bir animasyon .
Karakterlerin abartılı çizimleri de çok eğlenceli olmuş , şişman bir Mumya , ince ötesi bacaklı Dracula , filmi daha da komik kılmış .
Gelelim filmin dublajına .
Herşeyden önce şunu belirtelim , film tüm Türkiye'de Türkçe dublajlı olarak gösterilecek .
Orijinalinde baş karakterleri seslendiren Adam Sandler , Selena Gomez gibi isimleri duyamayacak , ingilizce esprileri kapamayacağız .
Türkiye bildiğiniz gibi dublajda çok başarılı bir ülke .
Çeviriler olsun , seslendirme sanatçıları olsun , gerçekten başarılıyız , özellikle Ice ege çevirileri doyumsuzdur mesela .
Bu filmde de seslendirmeler çok başarılı , çeviri anlamında da keyifli espriler yerini bulmuş , hepiminiz bildiği ve çoğumuzun güldüğü güncel esprilerin bu tarz filmlere eklenmesine de hiç karşı değilim , örneğin bu filmde " oğlum bak git " , " neyin kafası bu " gibi güncel esprilere rastlayacak , yerinde kullanıldığı için kanımca keyif de alacaksınız .
Fakat dublajda bir türlü sindiremediğim ve makul bulmadığım bir durum vardı ki o da " şive komiği " yapmak .   İnşaat işçisi bir canavarın doğu şivesiyle , büyük burunlu çizilmiş aşçı bir canavarın ise laz şivesiyle konuşması bana hiç mantıklı gelmedi .
Şive komiği her zaman her yerde güldüren bir olaydır , dolayısıyla burada da o anlamda işe yarayacaktır belki ama bu film izleyiciyi güldürme anlamında böyle bir desteğe ( ! ) ihtiyaç duyan bir film değil .
Ayrıca o kadar sakil durmuş ki gerçekten !
Böyle bir animasyonda bu şivelerin ne işi var demeden edemiyorsunuz .
Bir Türk animasyon filminde böyle bir güldürüye yer verilebilir tercihen ama Hotel Transylvania'da gerçekten çok çok yadırgadım .
Seyirci çekmek ve daha çok güldürmek için verilmiş bir kararsa da , yersiz buldum .
Altyazı dublaj çevirmenliği okumuş ve yapmakta olan biri olarak , bu kararı kimin verdiğini de merak ettim açıkçası .
Çocuğunuzu , yeğeninizi , arkadaşınızı , sevgilinizi , eşinizi dostunuzu alın gidin izleyin eğlenin derim bu yağmurlu kış günlerinde .
http : / / about . me / meliszpirlanti
