Bazı filmler , bir filmden önemlidir , hatta sanattan da önemlidir , ötesinde eğlenmekten de , gülmekten de , seyir keyfinden de …
Üstüne düşünmek , fark etmek , empati yapmak , yani özetle ; meselemiz , bakmak değil , görmek !
Adım Adım : Işığa Doğru , işte böylesi bir yapıt .
Gündelik hayatı zorlu bulanlar , yaşamın çetin ceviz olduğunu varsayanlar , engelli insanlarımızın büyük mücadelesini ve özverisini görseler , mahcup olurlar belki , kim bilir ?
Üstelik biz engelsizler , engelli dostlarımıza , hayatı zindan ediyoruz resmen , otoparklarda , yollarda , toplu taşıma araçlarında , işte aklınıza ne gelirse , önlerini kapıyor , yollarını tıkıyor , haklarını gasp ediyoruz , ne yazık ki …
Miskinliğe gömülenler , şuradan şuraya gitmeye üşenenler , yürüyemeyen insanların hiç mi farkına varmazlar ?
O vakit bu filmi seyretsinler , her an benzeri bir durumun başımıza gelebileceğini , hiç değilse anlayabilsinler . , kavrayabilsinler .
Evet , Adım Adım : Işığa Doğru , engelli arkadaşlarımızın , kendi hayat hikâyelerinden oluşturulmuş bir seyirlik .
Onlar , kendi öykülerinde oynuyorlar , alışılagelmiş olan , engelsiz aktör ve aktrislerin rol almaması , filmin en önemli çıkış noktası , bu memleketimiz sinemasında da bir ilk , hiç şüphesiz .
Oyunculuklar , diyaloglar , kurgu , bunlardan beklentiniz olmasın , üç yürüme engelli , bir göremeyen ve bir de down sendromlu , gözlerimizden önce , vicdanlarımıza sesleniyor , biz buradayız , artık bizi fark edin diyorlar .
Her şey daha değerli olan , bu filmin bir meselesi var , ne anlattığı anlaşılmayan , meramı muğlak bırakılan , sorunları sorun etmeyen yapımlar yerine , duygularımıza görev yükleyen , bilincimize farkındalığı da katan Adım Adım , hepimizden bir şans bekliyor , belirtelim .
Sinan Uzun ve eşi Pelin Uzun , yönetmen ve yapımcı olarak kollarını sıvamışlar ve baletken kaza sonu tekerlekli sandalyeye mahkum kalan bir insanın , gerçek ve acıtan öyküsünden yola çıkmışlar .
Evet , Sefa Öztürk , başarılı bir baletken , 2006’da geçirdiği motosiklet kazası sonucu felç olur , onun her şeyim dediği ayakları artık hissizdir , belden aşağısı tutmuyordur .
Dram dramı doğurur , sevgilisi terk eder , babası , başka bir kadın için evden ayrılır .
Ancak bale ve modern dans , her şeye rağmen , onu hayata tutunmasına vesile olur .
Sefa Öztürk'ün arkadaşı Bora Acar Zöngür de balettir , 2014’te , yine bir trafik kazası ve yine aynı son , Bora da kötürüm kalır .
İzmir'den Can Filiz de , 15 yıldır engellidir , o da filmin kadrosuna katılır .
Görme engelli Ümran Sevinç'in öyküsü de azmin zaferidir , o , Ege Üniversitesi Konservatuarı'nı ikincilikle bitirmiştir .
Son olarak Down sendromlu Can Ayan da bu kesişme ve ilerleme hikâyesine dâhil olur ve hayata dair adımlar atılmaya başlanır .
Yok , yok , yanlış okumadınız , adım dediğimiz illa ayakla atılmıyor , yılmamakla , üretmekle , cesaretle ve iyilikle atılıyor ve elbette sevgiyle . …
Haldun Dormen , Asuman Dabak , Yüksel Ünal da , amatör yapıtın , ustaları olarak , projede yer alıyorlar .
Ötekileştirme belasına karşı çıkmak , toplumsal uyum , bir arada yaşama hasleti , yani bizi biz eden şeyler , asıl engel , kafalarımızda , onları aşmak ve engelsiz bir dünya yaratmak da haliyle mümkün .
