Matrix üçlemesi ile bilim kurgu sineması içinde yeni bir evrenin yaratıcılığına soyunan Wachowki'ler , ellerindeki malzemeyi soluk alıp verebileceği bütün ortamlara aktarma niyetindeler anlaşılan .
Filmlerin bilim kurgu sinemasının dışına taşan ağırlığı bile onlara yetmeyecek gibi gözüküyor .
Bilgisayar oyunları ve animasyon serisi Animatrix , Zion'un direnişçileri ile makine orduları / Matrix arasındaki gerilimi farklı ortamlara aktarma girişiminin öncü sonuçları .
Animatrix , Matrix dünyasının , animasyon ortamına aktarılmış paralel öykülerinden oluşuyor .
Farklı yönetmenler tarafından , çeşitli teknikler kullanılarak yapılan kısa filmler , bir anlamda yaratıcılarının anime'ye olan bağlılığının bir dışavurumu .
Projenin yaratıcısı olan Wachowski'ler , 9 kısa'dan dördünün de senaryosunu yazarak projeye her anlamda katkıda bulundular .
Sinemalarda Düş Kapanı'nı açan 11 dakikalık Osiris'in Son Uçuşu , Reloaded öncesi bir ısınma uçuşu .
Dokuz kısa film arasından , ağırlıklı olarak bilgisayar kullanımı ile ön plana çıkan yapım , izleyicileri devam filmine hazırlamak amacıyla vizyona taşındı .
Yönetmenliğini ise animasyon dünyasının avangart çalışması Final Fantasy animasyon yönetmeni Andy Jones üstlendi .
Animasyon baştan çıkarıcı bir kılıç gösterisiyle başlıyor .
Gözleri kapalı kılıç sallayan , hayal gücü ürünü / arzu nesnesi adam ve kadın bir yandan mücadele ederken , çaktırmadan da birbirlerinin olağanüstü bedenini dikizliyorlar .
Tehlike sinyali gelince Zion'a doğru ilerleyen gemiye onlarla birlikte geri dönüyoruz .
Zion'un etrafını saran makine orduları direnişçi gemiye sardırmaya başlamıştır .
Ve hayatta kalma mücadelesi de böylece başlar .
Osiris , sadece eğitim amaçlı oyunun güzelliği ie dikkat çekmiyor .
Aynı zamanda Neo ile diğerlerini bekleyen zorluklar hakkında da ipucu veriyor .
Karamsar yapısı , devam filmlerinde işlerinin ne kadar zor olacağını hatırlatıyor bir kez daha .
Animatrix'in indirilebilir / izlenebilir durumdaki diğer çalışmaları da en az Osiris kadar ilgi çekici .
Animasyon dünyasının farklı yönetmenleri tarafından yaratılan öyküler , farklı animasyon teknikleriyle oluşturulmuş .
Özellikle A Dedective Story isimli çalışma , kara film atmosferi ile geleceğin Matrix dünyasını birleştirerek nefis bir dedektif hikayesi anlatıyor .
İki Matrix arası karşımıza çıkan Osiris'e , Matrix dünyasını gözler önüne süren bir fragman olarak da bakabilirsiniz , kısalığı ise ağızlarda bir parmak bal tadı bırakıyor .
Ağızlardaki baş döndürücü tadı muhafaza etmek için jeneriğin ardından çıkmak da mümkün , devam edip Düş Kapanı'na kapılmak da !
