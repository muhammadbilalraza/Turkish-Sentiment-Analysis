Pi'nin Yaşamı ( Life of Pi ) ' in görsel bakımdan yılın en güzel filmi olduğunu tartışacak fazla seyirci olacağını sanmıyorum .
Fakat hikayenin kendisinden alacağınız haz , mitoloji , din ve ruhsallık ile olan kişisel bağınız sayesinde oluşacaktır .
Ang Lee harikülade ve görkemli , göz yaşartan güzellikte bir film ortaya koyuyor .
" Görsel ziyafet " terimi eleştirmenler tarafından fazla kullanılan bir klişe olsa bile kanımca konu bu film olunca gayet yerinde bir gözlem .
Binlerce balığın sakin sular üzerinde gerçek anlamda uçtuğu , sihirli bir biçimde gökyüzünde yıldızların oluşturduğu insan suratını , firavunfareleri ile dolu cennetimsi gizemli adayı uygun bir biçimde betimlemenin en iyi yolu bu .
Yann Martel'in çok satan kitabından uyarlanan Life of Pi , dünyanın bütün dinlerini öğrenmeyi kendine görev edinmiş Pi isimli Hintli bir gencin ( Suraj Sharma ) , hazin bir gemi kazasından sonra haşin bir Bengal Kaplanı ile minnacık bir kayıkta hayatta kalma mücadelesini anlatıyor .
Aslında bu hikayeyi ilham yoksunluğundan yakınan bir yazara ( Rafe Spall ) anlatan kişi yetişkin yaştaki Pi'nin kendisi ( Her zamanki gibi derin ve ruhsal performansıyla Irrfan Khan ) .
Filmin aktardığı roman üç kitaba ayrılmış ve senaryosu kitabı yakından takip ediyor .
İlk kitap Pi'nin önüne gelen her din hakkında bilgi edinmeye çalıştığı çocukluğunu anlatıyor .
İkinci kitap ise komik sebeplerden adı Richard Parker olan kaplan ile kayıkta hayatta kalma savaşını betimliyor .
Üçüncü kitaba gelince , sürpriz bozmadan söyleyebilirim ki apayrı bir yöne gidiyoruz .
İşte bu noktada üçüncü kitabın anlattığı , filmde biraz fazla aceleye getirilmiş tek bir monolog ile aktarılan hikayeye olan kişisel tepkiniz , Life of Pi'in ilgi çekici hikaye teklifini ne kadar inanacağınızı belirleyecektir .
Bir agnostik olarak Pi'nin hikayesinin ve bu hikayenin barındırdığı sürprizlerin amaçlarını tamamen anlıyorum ve bir bakıma takdir ediyorum .
Fakat yine de bu sonun gerekliliğinden , bu yüzden belki de bütün hikayenin gerekliliğinden tamamen tatmin olmuş değilim ve üçüncü perdenin sürprizlerine filmin benden beklediği gibi duygusal bir tepki veremediğim kesin .
En azından Ang Lee'nin filmin ilk perdesinde neden Pi'nin dinlerle olan bağlantısına bu kadar zaman ayırdığı anlaşılıyor , her ne kadar kaplan ile olan hikayede pek de önemi olmasa da .
Pi'nin Yaşamı'nın sonu beni biraz soğuk ve ilgisiz çıkardı salondan .
Biliyorum , şunu söylemek kitabın haylanlarına günah gibi gelecektir ama açıkçası o sürpriz son olmadan , Lee'nin yarattığı muazzam sihirli realizmin içinde kaybolmayı ve bu hikayeyi gerçek kabul etmeyi tercih ederdim .
Fakat buna rağmen kendini biraz daha ruhsal ve dindar kabul eden seyircinin filmin muhteşem görsellikleri kadar hikayesinin tamamından da haz alacağını tahmin ediyorum .
Din hakkında kendi görüşlerimin dışarısında Pi'nin Yaşamı , mükemmel ve gerçek bir çocuk filmi klasiği olacaktır .
Sıra filmin üç boyutuna gelmişken , bu teknolojiyi çoğunlukla bir gereksizlik olarak görmüşümdür .
Fakat Pi'nin Yaşamı'nın üç boyutlu versiyonu seyircinin dikkatini dağıtmaktansa görüntüleri sadece ziyadeleştirmek için kullanılmış .
İlla da üç boyutlu film izleyecekseniz , Pi'nin Yaşamı'nı seçin derim .
Twitter : egekozak oktayegekozak@hotmail.com
