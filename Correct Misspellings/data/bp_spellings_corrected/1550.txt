Çizgi romanlarını takip etmemiş olsam da Bryan Singer imzalı ilk iki film sayesinde ben de bir X - Men hayranı olup çıkmıştım .
Singer'ın her nedense programını ayarlayamayıp Superman Returns uğruna bu seriden vazgeçmesi herkes gibi beni de üzmüştü .
Yerine atanan yönetmenin , Bitirim İkili serisi ve Kızıl Ejder gibi karaktersiz piyasa filmlerinin ardındaki isim Brett Ratner olması serinin hayranlarını iyiden iyiye endişelendirmişti .
Serinin 3. filmi X - Men 3 ( X - Men : The lastik Stand ) , ilk iki filmin çizgisini aynen takip eder şekilde başlayarak umut veriyor .
Amerikan hükümeti idaresinde , mutant'ların tedavi edilmesi için bir ilaç geliştirilmiş ve silah haline getirilmiş bu tedavi yönteminin kendilerine zorla dayatılacağını bilen mutantlar arasında bir karşı örgütlenme başlıyor .
Tabii Magneto'nun başını çektiği bu direnişin bir savaşa dönüşmesine engel olmak Profesör Charles Xavier ve ekibine kalıyor .
Fakat Phoenix karakteriyle geri dönen Jean Grey'in varlığının belirlediği güç dengeleri beklenmedik biçimde değişiyor ve insanlarla mutantlar arasındaki zıtlık şiddete kayıyor .
Bryan Singer'ın kendi Yahudi ve eşcinsel kimliklerinden edindiği deneyimlerle yola çıkarak ilk iki filme hakim kıldığı hoşgörüsüzlük , ayrımcılık , soykırım gibi temalar bu filmde de karşımıza çıkıyor .
Mystique , insanların dünyasında kendisine verilmiş olan ismi " köle ismim " olarak tanımlayarak bu temaların içine siyahların kölelik döneminde maruz kaldıkları baskıları da katıyor .
Tedavi meselesi ise zaten başlı başına eşcinsellik temasına dair .
Eşcinselliği tedavi etme iddiasıyla birçok insanın hayatını cehenneme çeviren sözde bilim insanı şarlatanlara ve hatta ailelere bugün bile rastlamak mümkün . X - Men 3 doğru bir giriş yapıyor .
Fakat yazık ki aynı şekilde devam edemiyor .
İlk etapta rahatsızlık veren unsurlar sadece görüntü yönetimi ve müzik .
Usta görüntü yönetmeni Dante Spinotti hiç kendi tarzı olmayan ve serinin görsel dünyasına çok uymayan bir iş çıkarmış .
Aksiyon filmlerinde döktürmesine alışık olduğumuz John Powell'ın özgün müzikleriyse gereğinden fazla abartılı .
Yazık ki esas sorunların yanında bunların bahsine bile gerek yok .
İlk iki X - Men filminde çeşitli karakterlerin yer almaması veya yeterince gözükmemesi çizgi romanların hayranlarının içinde ukte kalırdı .
İleriki filmlerde hangi karakterleri görebileceklerini hayal eder dururlardı .
Herhalde bu film , kaynak malzemenin hayranlarını tatmin etmeye çalışmanın bir sinema projesine nasıl zarar verebileceğinin göstergelerinden biri olarak kabul görecektir . X - Men 3'te o kadar çok yan karakter var ki , bırakın onları , ana karakterlerimize bile ayıracak yeterince vakit kalmıyor .
Çok fazla karakter ve yan öykü , filmin bütünlüklü bir yapı kurmasına engel oluyor .
Ve bir noktadan sonra film dağınıklaştıkça rahatsızlık da artıyor .
Aslında benim en büyük itirazım , filmin son kısmına doğru kendi söylemiyle çelişir bir tutum sergilemesine .
Aksiyon uğruna öykünün yanlış noktalara varmasına .
Bunun üstüne , son noktada devam filmlerine açık kapı bırakma çabası da keyfimizi kaçırmadı değil .
Çünkü bu filmin serinin son filmi olacağı açıklanmıştı aslında .
Fakat yapımcıların , para getiren kaynağı kesmeye çekinecekleri anlaşılıyor . X - Men 3 , hiç kötü bir popüler sinema örneği değil .
Serinin hayranı olan biri için zaten her koşulda keyifli bir seyirlik olacaktır .
Ama X - Men 2'nin tüm zamanların en iyi iki üç çizgi roman uyarlamasından biri olduğunu düşünürsek , X - Men 3'ün beklentileri karşılamaktan çok uzak olduğunu söylemek durumundayım .
Ve ister istemez , serinin daha fazla hayal kırıklığına sebep olmadan bu filmle bitmesinin doğru olacağını düşünüyor insan . Wolverine ve Magneto gibi karakterler için çekilecek ayrı filmlerle de yetinebiliriz .
Bu arada bir uyarı , filmin sonundaki jenerikler sırasında sabırlı olup salonu terk etmemenizde fayda var .
Çünkü jeneriğin ardından önemli bir sahne geliyor .
