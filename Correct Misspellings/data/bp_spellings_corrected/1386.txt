Türk sinemasının bir süper kahraman geleneği yoktur ama Yeşilçam'dan bu yana tayt üzerine don giyen pelerinlileri aratmayan bir sürü kahramanımız olmuştur .
Çok sezondur yayınlanan TV dizisi ve daha önce sinemalarda izlediğimiz Irak macerası yüzünden bunların en uçmaya yakın olanının da Polat Alemdar olduğunu iddia etmek yanlış olmayacaktır .
KV : Filistin'de işler bildiğiniz gibi .
İlk filmde " Tanrım bana emretti " diyen çatlak Amerikan ajanına ( Billy Zane ) " Ben böyle bir emir vermedim " diyecek kadar kendisinden geçmiş , milliyetçi duyguları sinemada kullanarak seyirciyi etkileme telaşındaki yapı aynen korunuyor .
KV : Filistin , gerçek bir olaydan yola çıkıp kendi hayalini kurmaya devam ediyor : Basın bülteninde de yazdığı gibi Gazze'ye insani yardım malzemeleri götürmeye çalışan gemilere yapılan kanlı baskın üzerine Polat Alemdar ve arkadaşları Filistin'e gitmiştir .
Yapılacaklar bellidir : Bu baskının askeri planlayıcısı ve yürütücüsü olan İsrailli komutan ele geçirilmelidir .
Hedefine adım adım yaklaşan Polat Alemdar'ı bazı sürprizler beklemektedir .
Filme teknik olarak kusur bulmak niyetinde değilim .
Aksine , bizim sinemamızda pek becerilemeyen , silahlı çatışma , takip , araç , bina patlatmak gibi detaylardan oluşan aksiyon sekansları için filmin teknik ekibini defalarca tebrik etmek gerek .
İlk filmde bu anlamda başarılıydı ama KV : Filistin bu teknik kabiliyeti biraz daha ileri götürmüş .
Fakat fikir kısmına geldiğimizde denizin suları bir anda dalgalanmaya başlıyor .
Kurtlar Vadisi serisi gerçek olaylardan yola çıkan ama gerçekliğin çok uzağına düşen işler .
İlk film kafasına çuval geçirilen Türk istihbaratçılarının ve Iraklı Türkmenlerin intikamını Türklük duygularını göklere çıkararak alıyordu ama gerçekte yaşanan şeyler çok farklıydı ve ' çuval ' olayı toplumsal bir travma olarak belleklerdeki yerini aldı .
Bu defa da İsraillilere had bildirme derdine düşen filmin bu haliyle 70'lerin Malkoçoğlu , Kara Murat filmlerinden ya da " Missing in Action " gibi Reagan dönemi filmlerinden bir farkı kalmıyor .
Bu tür filmlere her ülke sinemasında , en çok da Hollywood'da rastlamak mümkün .
Ama bu numaralar da epey eskidi artık .
Kurtlar Vadisi sinema serisinin Amerikalılara nefret kusarken bir yandan da aynı milliyetçi kodlarla üretilmiş ve aynı anlatım tekniğine sahip filmler olmaları da epey ilginç !
Ne yazarsak yazalım , KV : Filistin bu yılın en çok izlenen filmlerinden biri olacak .
Büyük laflar ederek durumu idare eden , dublajlı bir başrol oyuncusundan oluşan ekibin maceraları bir sürü bilet sattıracak .
Bir aksiyon filmi olarak ilgiyle izlenebilir ama film boyunca öyle laflar edilip öyle fikirler pazarlanıyor ki .
İşin manipülasyon kısmı tepki de çekecektirFilmin gösteriminin Almanya'da yasaklanmış olması da bu yüzden .
Hayranlarının aradığı her şeyi bulacağı ama böylesi bir sinema anlayışını benimsemeyenlerin uzak durması gereken bir film .
Twitter : murattolga / murattolga@gmail.com
