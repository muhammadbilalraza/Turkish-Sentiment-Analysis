Bir filmin hangi sinema türü ya da alt - türüne ait olduğunu , hatta farklı türleri içinde barındırıp barındırmadığından söz etmek , çoğu kez faydalı bir yöntemdir .
Böylelikle bir kamyon dolusu cümle kurmanız gerekmez .
Korku , gerilim , macera , müzikal gibi başlıkları tek başına ya da beraber kullanıp işin içinden çıkabilirsiniz .
Ancak bazen içinden çıkılmaz filmlerle karşılaşırız .
Bu filmlere " kötü " demek kuşkusuz yerinde olmayacaktır .
Belki de bu tür filmler için " bu nedir " sineması demek yerinde olacaktır .
Asi Gençlik , çok saygı duyduğumuz Sundance Film Festivali'nde jüri özel ödülü kazanmış bir yapım .
Henüz 33 yaşındaki Rian Johnson'ın yazıp yönettiği ve evindeki bilgisayarında kurguladığı film için , Amerikan Bağımsız Sineması'na yeni bir soluk getirdiği yorumları yapılmıştı .
Ümit verici bilgiler nedeniyle filmi izlemeden önce bünyemi saran olumlu düşüncelerin yerini kaygı ve sıkıntının almasına bu nedenle çok üzülmüş vaziyetteyim .
Harry Potter gözlükleriyle karşımıza çıkan Heath Ledger klonu Joseph Gordon - Levitt , Brendan adında , okulda sorunlar yaşayan , derslere girmeyen , asosyal bir genci oynuyor .
Ayrıldığı sevgilisinden yardım çağrısı alıyor .
Genç kız sonra ortadan kayboluyor , derken ölü bulunuyor .
Okul çevrelerinin uyuşturucu - mafyası özentisi gruplarının arasına dalan Brendan , eski sevgilisinin başına neler geldiğini öğrenmeye çalışıyor .
Film bu haliyle dedektifçilik ve mafyacılık oynayan öğrencileri anlatıyor gibi görünüyor .
Ancak anlatamıyor .
Anlatım , filmin başaramadığı başlıca konu olarak karşımıza çıkıyor .
110 dakikalık film boyunca karakterlerin ağzından , 40 yıllık klişe replikler , sanki birer keşifmiş gibi heyecanlı heyecanlı dökülüyor .
Oyuncular neredeyse bütün sahnelerde " - mış gibi yapıyor " .
" Bu nedir " sineması boyunca konu ilerlemiyor , doğru dürüst bir çözüme kavuşmuyor , mekanlar can sıkıyor , ya da insana öyle geliyor .
Bütün bunların sebebi ise , Rian Johnson'ın vizyon sahibi olmaması .
Yönetmenin vizyonu olmayınca da türe yeni soluk falan gelmiyor , sadece yılların küf kokusunun sindiği kötü bir nefes hissediliyor .
Asi Gençlik , kara film türüne çok hakimmiş gibi aklınca klişeleri ters yüz ettiğini düşünen , ama bunu başaramayan bir film .
Eğer bu kadar iddialı oynamasa , ciddi ciddi dedektifçilik yapmasa , belki de bu kadar sert eleştirmeyecektik .
Nihayetinde genç bir yönetmenin çalışması bu .
Ama büyük işlere kalkışınca , kendini bu kadar ciddiye alınca sonuç hüsran oluyor .
Filmi izlerken o kadar sıkıldığım anlar oldu ki , sesi tamamen kapatıp The Killers'ın Where The White Boys Dance şarkısını dinledim .
Klip gibi oldu , planlar sanki anlam kazanmaya başladı .
Filmi izlemeye azmedenler deneyebilir .
Asi Gençlik , sıkıcılığı , içine girmenin zorluğu , gereksiz ayrıntılara boğulması , bitirmek için insanüstü azim istemesi gibi sanatsal ( ! ) nitelikleri bakımından Orhan Pamuk romanlarını andırıyor .
Son olarak , filmin vizyon adı olarak Asi Gençlik'in seçilmesinin tam bir hezeyan olduğunu belirtelim .
