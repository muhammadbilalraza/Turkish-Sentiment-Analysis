Gus Van Sant'in son iki filmi Fil ve lastik Days'de takındığı mesafeli tavır bize onun duygu yaratmaktaki becerisini unutturdu sanki .
My Own Private Idaho'da hissettiğimiz terk edilmişlik ve aldatılmışlık duygusunu , To Die For'un son sahnesinde yaşadığımız acıklı zafer hissini ve Can Dostum'u izledikten sonra içimize yerleşen kendi kaderine yön verme isteğini aklımızdan çıkarıp attık .
Son filmlerinde karakterlerin zihinlerine girmekten sakınan ve görevi sadece imaj toplamakmış hissi veren yönetmenin uzun planlar , tek açılı kadrajlar ve kurgu oyunları üzerinden yarattığı mesafeli anlamları çözmek bize daha cazip gözüktü belki de .
Ancak Gus Van Sant'in karmaşık sinema dili üzerinden yarattığı bu anlamları çözerken içimizde hep bir eksiklik duygusu oluştu .
Güçlü anlatımlarına , karakterli dillerine ve görsel kusursuzluklarına rağmen izlediğimiz filmler bize beklediğimiz tadı veremiyor , fazla akademik bir düzeyde kalıyorlardı sanki .
İçlerinde eski Gus Van sanat filmlerinde bulmaya alıştığımız harekete geçirici duygu yoğunluğu eksikti .
Yönetmenin gençlik üçlemesinin son filmi diyebileceğimiz Paranoid Park bahsettiğimiz bu eksikliği başarıyla kapatmakta .
Gus Van Sant'in deneysel sinema dilini samimiyetle birleştirip , muazzam bir duygu yoğunluğu yarattığı film , yönetmenin tam anlamıyla kıvamını bulduğuna işaret ediyor .
Gus Van Sant'in olgunlaşma dönemini müjdeleyen filmin ergenlik problemlerine odaklanan gidişatı da bizlere başından sonuna dek bir olgunlaşma öyküsü anlatmakta aslında .
Sokak çocuklarının , evsizlerin ve belirli bir alt kültürü temsil eden kaykaycı gençlerin uğrak noktası olan Paranoid Park'ı keşfe çıkan Alex'in parkta geçirdiği tek bir geceye odaklanan filmde , Gus Van Sant'in karakter seçimi oldukça önem taşıyor .
Alex , filmin ikonografisinden anladığımız üzere , bakımlı evlerin yer aldığı , nezih bir banliyö mekanında yaşayan hali vakti yerinde bir ailenin büyük çocuğu .
Giyinişi , yaşam biçimi ve ferah okul ortamı ile ekonomik ve sosyal açıdan sorun yaşamadığını belli eden Alex'in ergenlik acısını aktarabileceği tek belirgin problem annesiyle babasının boşanmakta oluşu belki de .
Bu problemin haricinde kendini ve ergenlik buhranını belirli bir noktaya konumlandırmakta zorlandığını sezdiğimiz Alex , aynı sosyal çevreden gelen her yaşıtı gibi kendi kendini imha etmeye programlanmış .
Bir yanıyla Paranoid Park'ta uzaktan , çekimser bakışlarla izlediği yıpranmış , kaybolmuş , hayat güvencesi olmayan , yarını belirsiz gençlerden biri olmaya özeniyor .
Diğer yandan da özendiği gençlerin konumuna yerleştiği takdirde , göze aldığı tehlikeli hayatı kontrol edemeyip , tepetaklak yuvarlanmaktan korkuyor .
Bugüne kadar yapılmış hemen hemen hiçbir ergenlik konulu filmde rastlamadığımız bu karakter tipi , orta sınıf ailelerden gelen gençlerin günümüzde yaşadığı ergenlik bunalımını bütün samimiyetiyle gözler önüne seriyor .
Ortada somut bir sorun yokken elle tutulur sorunlar yaratmaya odaklanan bu ergenlik hali , Alex'in hikayesinde tüm canlılığıyla hayat buluyor .
Gus Van sanat , yavaş çekimlerle süslediği Alex'in gündelik yaşamını , sinema dilinin vaat ettiği en çarpıcı olanakları kullanarak iyice derinleştiriyor ve ortaya başkarakterini bir psikiyatrist disipliniyle analiz eden etkileyici bir film çıkarıyor .
İzleyenlere öyküyü kafalarında yeniden şekillendirmelerini öğütleyen tekrar sahneleriyle süslenen " Paranoid Park , " anlattığı öyküyü birçok kere söküp , en başından bir daha kurgulamakta .
Böylelikle Alex'in dahil olduğu cinayet olayını yoruma açık hale getiren Gus Van sanat , hikayenin gerçekliğini de sorgulanır hale getirmekte .
Kimi sahnelerinde Alex'in , ergenlik bunalımına ' somut ' bir sebep bulabilmek adına kendisini anlattığı cinayet olayının içinde hayal etmiş olabileceğini vurgulayan film , zaman zaman tüm cinayet hikayesinin başlı başına Alex'in kafasında kurgulamış olabileceğini ima etmekte .
Cinayet olayını ve Alex'in bu olaydaki konumunu farklı yöntemlerle muğlaklaştıran Gus Van Sant'ın , bu yolla filmin sonu başından belli basit bir cinayet ya da vicdan azabı hikayesi olmadığını itinayla vurgulamak istediğini söyleyebiliriz aslında .
Yönetmen , yaşananlar ister hayali ister gerçek olsun her şekilde filmin en can alıcı noktasının Alex'in karmaşık ruh halini farklı bakış açıları ve algılama biçimleriyle betimlemek olduğunun altını başarıyla çizmekte .
Bu haliyle çok yönlü ve eşsiz bir olgunluk hikayesine dönüşen film , Gus Van Sant'in istediğinde hem bütünüyle teorik bir sinema dili kullanıp hem de karakterlerin iç dünyasını çözümleyen duygu yüklü bir hikaye anlatabileceğini kanıtlamakta .
Anlayacağınız Amarcord ve Ruhların Jülyeti gibi Fellini filmlerine ve Gus Van Sant'in eski çalışmalarına yaptığı göndermelerle beslenen " Paranoid Park , " son derece özgün , dokunaklı ve samimi bir anlatıma sahip .
Gus Van Sant'in görüntü ve ses tekniklerini kullanarak izleyiciler üzerinde deney yapan tarzından ve usta görüntü yönetmeni Christopher Doyle'un şiirselliğinden beslenen film , hiç kuşkusuz ki yönetmenin olgunluk dönemini haber veren çarpıcı bir çalışma .
