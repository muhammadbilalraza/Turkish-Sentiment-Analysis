İlk olarak Christian Bale'in sonradan sinema efsaneleri arasına geçecek fedakarlığıyla aklımıza düşen Makinist , izlendikten sonra da akılda pek sevgili Amerikan Sapığı'mızın çiroz halinden başka bir şey bırakmıyor .
Oyuncuların kimi zaman rolleri için geçirdiği fiziksel deformasyon , filmin gücüne güç katan bir etken olmakla beraber , film tek başına pazarlayabilen de bir unsur olup çıkıyor .
Gelgelelim , Robert De Niro , Raging Bull için 40 kilo aldığında oynadığı filmin bir Martin Scorsese başyapıtı olduğunu bilir , buna göre hareket eder .
Marlon Brando , Baba'da karizmasına karizma katan düşük çenesini yaratırken rol aldığı filmin tanrısal bir film olduğunun farkındadır .
Daha yakın bir örnek olarak Tom Hanks Yeni Hayat'deki rolü için 20 kilo verdiğinde kamera arkasında Robert Zemeckis'in yer alması başlı başına bir hadisedir .
Haliyle yer aldıkları filmler , kendi fiziksel deformasyonlarıyla anılsa da , aynı zamanda iyi filmlerdir .
Büyük filmlerdir .
Makinist'e baktığımızda , iyi bir fikir , hatta iyi olmaktan ziyade sadece ilginç olan bir fikir ve gelişmemiş , sadece " uzatılmış " bir senaryo görebiliyoruz sadece .
Ana karakterimiz nam - ı diğer Trevor'un neden bu duruma düştüğü konusundaki merakımızı tatmin etmek ve senaryonun kendi kendine kurduğu yap bozu kendi kendine çözüp , bizi yok yere meraklandırmak haricinde filmin başarabildiği yeni bir mesele görünmüyor .
Zira Trevor , sürekli birbirine benzeyen mekanlar , insanlar ve varolmayan yüzler görüyor .
Ancak bu bir rutin içinde gerçekleştiğinden aslında hikayenin akışında bir önem arzetmiyor .
Haliyle bir yerden sonra Trevor'ın gördüğü vizyonlar gereksiz , lüzumsuz ve hatta can sıkıcı boyutlara varabiliyor .
Bunun sebebi de , filmde bu karakterlerin bir iki ufak yan gelişme haricinde en ufak ilerlemeye , ya da gerilemeye yol açmaması .
Trevor bunların çoğunu hayal mi ediyor yoksa bunlar gerçek karakterler mi diye sormadığımız gibi , tez elden film kendini ele verdiği için , film can sıkıcı boyutlara ulaşan bir tempoya varıyor .
Araya giren gerçekten manasız yan karakterler ve yan olaylara hiç girmiyorum .
Ancak merak ettiğimiz ve hikayenin ilerleyişinde , doğal akışında önem arzeden bazı noktalar var .
Ki bunlar , 15 dakikada anlatılabilecek , detaylandırıldığında taş çatlasa 50 dakika sürecek bir filmle bize aktarılabilecekken , kocaman bir film haline gelmiş olması , filmin asıl sıkıntısı .
Brad Anderson ve bence iyi prodüksiyonlar yaparken , her zaman senaryoyu es geçen İspanyol'ların Makinist'te kısmen de olsa çuvalladığı aşikar .
Ama filmin neresinden tutsanız elinizde kalan bir hayal kırıklığı olduğunu söylemek zor .
Zira gereksiz yere uzun olan süresini en azından 100 dakikanın çok üzerine çıkarmıyor ( ki bana kalsa bu filmin oluru 45 dakika ) .
Görüntü yönetimi temiz , müzik lüzumsuz gerilim yaratmakta çok başarılı ve C. Bale inanılmaz oynuyor .
Buna rağmen , filmin doğru kurulan tek olay örgüsü olan ana karater Trevor'un trajedisi , finalda düzgün bir biçimde izleyiciye geçiyor .
Yere yayılan oyuncaklardan en azından en büyükleri ve en önemlileri yerini buluyor .
Bize de bir daha görmenin kısmet olmayacağı türden özverili bir performans ( C. Bale ) ve yine yan rollerde harcanan arzu nesnesi kılığında perdede arz - ı endam eyleyen Jennifer Jason Leigh'i görmenin verdiği haz kar kalıyor .
