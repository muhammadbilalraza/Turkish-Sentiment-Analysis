Simpson Ailesi’ni yeni bir macerada izlemek üzere sinema koltuğuna yerleştiğinizde tuhaf bir hisse kapılıyorsunuz .
Uzun zamandır televizyon ekranında izleyerek edindiğiniz bir alışkanlığa ters gelen bir durum ile karşı karşıyasınız .
Her hafta kısa bir macerasını , evinizin rahat ortamında , ufak bir ekranda , araya reklamlar girerek izliyordunuz .
Şimdi ise 2 saate yakın bir süre boyunca Simpson ailesi , büyük ekranda karanlık bir salonun içinde sizi bekliyor .
Tuhaf bir his .
Ve filmi yapmış olanların da aşmayı planlamış olduklarını tahmin ettiğim bir his .
Bu tahmini doğru çıkartan bir sahne daha filmin başında kendisini gösteriyor .
Homer Simpson evde para vermeden izlemek varken , sinemaya para verip gelecek kadar kim aptal olabilir gibi bir yorumda bulunuyor .
Homer’a yakışır bu komik yorum aslında filmin yapımcılarının cebelleştiği durumu göz önüne seriyor .
Simpson Ailesi’nin hayranı olmama rağmen , televizyon ortamında beni son derece tatmin eden bir çizgi diziyi , sinemada izlemenin büyük perde , dolby ses sistemi ve de popcorn cazibesi dışında ne gereği var diyorum .
Öyle birşey sunmalılar ki , televizyondaki maceralarının sinemaya taşınmasında Homer’ın dediği gibi bizi enayi durumuna koymayacak bir durum yaşansın .
Uzun lafın kısası , bu filmi izlerken verdiğiniz paraya üzülmeyeceksiniz ama , sevinmiyorsunuz da .
30 dakikalık Simpson macerasının , daha uzunu ve görsel açıdan daha doyurucusu olması dışında filmin vaat ettiği pek fazla birşey yok .
Yani bence yapımcılar bizi mutlu etmemek , ya da etmek arasında bir tercih yapmamışlar .
Orta yol daha garantili gelmiş .
Bir yandan dizi formatında gözlemlediğimiz gibi bir macera , iyi espriler ve her zamanki sosyal / politik göndermeler var .
Ve de dizide gördüğümüz tüm karakterler filmde de yüzlerini ( sadece Marge’ın kız kardeşleri Patty ve Selma’yı gördüğümü hatırlamıyorum ) gösteriyorlar .
Milhouse , Flanders , Moe , Apu , Smithers , Mr .
Burns yardımcı rollerde filme de taşınıyorlar .
Film için eklenen karakterler de güzel tasarlanmışlar ve Simpson efsanesine yakışıyorlar .
Aksiyon sahneleri ve görsellik de sinemanın tadına uygun bir şekilde daha dramatik ve daha çekici .
Neden pek sevinmeyeceğinize gelirsek .
Bence suçlu , filmin senaryosu .
Öncelikle filmin senaryosu son zamanlarda oldukça sık konuşulan , neredeyse dillerde tüy bıraktırmayan çevre kirliliği sorununa ( hayır küresel ısınma değil ) dayıyor sırtını .
Burada bile bir hayalkırıklığı yaşamamak elde değil .
Biliyorum , Simpsonlar dizisinin olmazsa olmazı böyle gündemdeki dünyevi sorunlar , ama açıkçası tv ortamındaki komik ve minimalist hikayelerden birisinin genişletilmiş halini tercih ederdim .
Ya da en azından çok fazla işlenmemiş bir konuyu .
Mesela Flanders ile Homer arasındaki ufak bir çekişmenin garip boyutlar alması , ya da Springfield karakterleri arasında geçen bir olayın yoldan çıkması gibi .
Ama bunun yerine daha büyük , daha görkemli bir olaylar zincirine ihtiyaç duyulmuş .
Film olmaya yakışan budur gibi görmüşler .
Homer Simpson her zamanki muzip sorumsuzluluğunda , Springfield kasabasında bir çevre felaketine sebep oluyor ve hükümetin emri ile kasabanın üzerine bir fanus yerleştiriliyor .
Film bundan sonra çok alışıldık , gelenekselleşmiş bir dünyayı kurtarma hikayesi gibi .
Springfield’in yok edilme tehlikesi ile karşı karşıya kalması üzerine , Homer’da kasabayı kurtarsam mı kurtarmasam mı ikileminde kalan bir kahraman oluveriyor .
Simpsonlar : Sinema Filmi , bu hali ile aksiyon yüklü tek bir kahraman merkezli Hollywood filmlerine dönüşüyor .
Yani bir nevi Zor Ölüm senaryosu havasında diyebiliriz .
Zor Ölüm’de de Bruce Willis’in canlandırdığı dedektifin her seferinde ne kadar dünyayı kurtarmaya hevesli olduğunu biliyoruz ; bir şekilde yapmak zorunda kaldığı için ya da işin ucunda karısı ya da kızı olunca motive olup , olaya müdahale ediyor .
Homer da aynı durumda , keyifle Alaska’da yaşamak verken ailesi uğruna Springfield’i kurtaran kahraman olmayı tercih ediyor .
Tabi ki Simpsons farkı ile , tipik bir Zor Ölüm filmi izlemiyoruz ; ama bu türden bir filmin klişelerine kaçmadan da edemiyor film .
Eğlenceli olsa da bu klişeler , yüzümüzde yarım bir gülümseme bırakıyor .
Hollywood içinde görmeye alıştığımız senaryolar üzerinden bir film yaratmak , isteseniz de çok yol aldırmayacak bir durum .
Bu yüzden de Simpsonlar pek yol alamıyorlar bu filmde .
Bu senaryo uğruna Springfield’in çok sevdiğimiz yan karakterleri de fanusa kapatılmış .
Özellikle dizinin sevimli kötü karakteri Burns , filme yeni bir kötü karakter kazandırmak uğruna çok arka planda kalmış .
Diğer karakterler de arada bir gözüküyorlar , ama tatmin etmiyor filmde bu kadar arka planda kalmaları .
Homer’ı kahramanlaştırmak uğruna , Homer ile Marge arasında su üstüne çıkan evlilik sorunları da gereksiz duruyor .
Zaten çizgi dizisinde görmeye alışık olduğumuz bu türden çalkantıların daha ciddi bir boyuta çekilmeye çalışılması olsa olsa tuhaf kaçıyor .
Fazla dramatik , fazla Simpsonlar’a yakışmayacak Hollywood duygusallığında .
Daha uçuk kaçık , ama daha minimalist bir senaryo giderdi Simpsonlar’a .
Film kıvamına gelsin diye geleneksel senaryolara ve hikaye anlatımına yakınlaşmak yerine , daha özgün bir yaklaşım filmi başarılı kılabilirdi .
İşlemeyen aile ve sosyal değerler üzerine kurulu yapısı ile Simpsonlar , televizyon ortamındaki popülist dizilere nasıl alternatif olduysa , sinemadaki popülist filmlere de bir alternatif olmayı hedeflemeliydi .
Jenerikte , Simpson Ailesi tarafından çıtlatılan devam filminde umarım bu hedef gözetilir , çünkü en sevdiğimiz aileye bu yakışır .
