Şu bin yılın bitmesine yakın şeytan , mistizm ve kötü ruh olayları çok tutuluyor Hollywood'da .
Son dönemde ABD'de gösterime giren ve bu sezon bizde de gösterime girmesi kesin gibi olan filmlere bir göz atalım isterseniz : End of Days : 1979 yılında " anti - christ " işaretini taşıyan bir kız çocuk dünyaya gelir .
20 yıl sonra Şeytan ( Gabriel Bryne ) onu kötü emelleri için kullanmaya çalışacaktır .
Haliyle onu durdurabilecek tek kişi ( klasik ) ailevi sorunları olan ( çok klasik ) eski bir polis ( en bir klasik ) olan Jericho Cane ( Arnold Schwarzenegger ) durdurabilecektir .
Schwarzenegger'in dönüşü olarak piyasaya sunulan film Amerika'da pek beğenilmedi ve gişesi de biraz zayıf kaldı .
Yönetmen Peter Hyams'ı yeni dönem filmleriyle kolayca hatırlayabilirsiniz .
" The Relic "
( 1997 ) , Van Damme'li " Sudden Death - Ani Ölüm " ve " Timecop - Zaman Polisi " ayrıca " Narrow Margin - Doruktaki Kadın "
( 1990 ) .
Olağanüstü bir yönetmen değil , ama en azından zamanlama duygusuna sahip , ne yaptığını bilen biri .
Böyle bir filmlede başa çıkabildiğini düşünüyorum .
The Sixth Sense : Şu Bruce Willis garip bir adam gerçekten .
Onca sıradan , kötü filmden sonra artık boş geçmiyor .
" The Siege "
( 1998 ) , " Armageddon "
( 1998 ) , " The Fifth Element "
( 1997 ) .
Film 19 Aralık 19 tarihi itibariyle en çok hasılat yapan 12.film olarak gözüküyor .
275,2 milyon USD .
Hiç fena değil .
Filmde Willis " ölü insanlar " gören bir çocuğa ( Haley Joel Osment ) yardımcı olmaya çalışılan psikolog rolünde .
Olay bu kadar ama sadece türünün değil , genelde çekilmiş en iyi filmlerden biri olduğu söyleniyor .
biraz abartı gibi geliyor ama göreceğiz .
Haley Joel Osment'ın gelmiş geçmiş en başarılı çocuk oyuncu olduğu söyleniyor .
Bence filmin artılarından biri çocuğun annesini canlandıran Toni Collette .
Onu " Muriel's Wedding " ' deki nefis rolüyle hatırlayabilirsiniz .
Boş yere 1994 yılında Avustralya'nın en iyi oyuncusu seçilmedi .
Hintli yazar - yönetmen M. Night Shyamalan ise bu filmden sonra Hollywood'da herkesi peşinden koşturuyor .
Bakalım devamı nasıl gelecek .
Filmi heyecanla bekliyoruz .
Stigmata : Peder Andrew Kiernan ( Gabriel Bryne ) stigmata olayı yaşayan ( insanın vücudunda zamanında Hazreti İsa'nın taşıdığı yaralara benzer yaraların açılması ) genç bir kadının ( Patricia Arquette ) durumunu incelemekle görevlendirir .
Peder kendisini dininin temellerini bile sarsabilecek kadar büyük olayların ortasında bulur .
İngiliz yönetmen Rupert Wainwright'ın beşinci filmi .
Fragmanları ilgince benziyor .
Geldiği zaman uygun bir vakit gidilebilir .
Gabrile Bryne görüldüğü gibi bir şeytan , bir onunla mücadele eden adam rolünde .
Kısa aralıklarla onu birbirine zıt iki ayrı kompozisyonda izlemek ilginç olacak .
The Omega Code : Yine bilinmeyen bir yönetmenden ( Robert Marcarelli ) iyi olduğu söylenen ve yazılan bir film .
Kennedy cinayeti , Körfez Savaşı ve tarihte vukuu bulan sayısız olayın belirli kodların birleşmesi sonucu meydana geldiğini bulan şeytanımsı kötü adam Stone Alexander ( Michael York ) onları ele geçirmeye çalışırken karşısında has çocuk Gillen Lane ( Casper Van Dien ) ' i bulur .
Casper Van Dien , " Starship Troopers - Yıldız Gemisi Askerleri " ' ndeki gibiyse şiştik .
Ama bu aksiyon filminde iyi durabilir .
Abwarten und Tee trinken .
Stir of Echoes : Çok başarılı senaryo yazarı David Koepp'den ( " snacke Eyes - Yılan Gözler " ( 1998 ) , " Men İn Black - Siyah Giyen Adamlar " ( 1997 ) , iki Jurassic Park filmi , " Mission : İmpossible " ( 1996 ) vs. vs. ) bir gerilim - korku filmi .
Hipnoz edilen bir adam çevresinde ruhlar görmeye başlar .
Olaylar gelişir .
Başroldeki Kevin Bacon'u " Friday The 13th - 13.Cuma "
( 1980 ) ' da katledildiğinden beri pek bir severiz .
Film kötüymüş , ama Cuma akşamı eğlence alemine dalmadan önce iyi bir başlangıç olabilir .
Bringing Out the Dead : Usta Martin Scorsese'nin korku veya gerilim amacı taşımayan son filmi .
Bir ambulans ekibinde çalışan Frank Pierce ( Nicolas Cage ) kurtaramadığı insanların ruhlarını görmeye başlar .
Devamını hep birlikte beyazperdede görürüz ( mecaz - i mürsel yaptım ) .
İşte bizi bu sezon bekleyen filmlerden bazıları bunlar .
Hayırlısı .
İyi seyirler .
