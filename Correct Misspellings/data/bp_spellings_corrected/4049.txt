Ken Loach'un 1995 tarihli Ülke ve Özgürlük ( Land and Freedom ) filmindeki rolüyle , bizleri cezbeden 1967 Madrid doğumlu oyuncu Icíar Bollaín , asıl hayranlığımızı , Türkiye'de gösterime giren yönettiği iki filmiyle kazandı .
Aile içi şiddeti , daha doğrusu kocanın karısına yönelik psikolojik ve fiziksel şiddeti klişelere saplanmadan işlediği Gözlerimi de Al ( Te doy mis ojos ) ( 2003 ) , ulusal Goya ödüllerinde , ' film ' ' yönetmen ' ve ' orijinal senaryo ' da dâhil 7 ödül kazanmıştı .
Yağmuru Bile ( También la lluvia ) ( 2010 ) ise , dünyanın en kötü yönetilen ülkelerinden Bolivya'da , Kolomb'un , açgözlülüğün , zulmün , asimilasyonun , vahşetin , yağmanın öncü ismi olduğuna dair bir film çekmek isterken , su kaynakları özelleştirilmek istenen yerli halkın başlattığı isyanın ortasında ruhsal değişim geçiren yönetmen ile yapımcının hikâyesiydi .
Dev şirketlerin , her şeyi , ‘yağmuru bile ' özelleştirme adı altında emmeleri için onlara hizmetkârlık yapan hükümetlerin yozlaşmış devlet güçlerine karşı mücadele veren yerlilerin yanından olaylara bakan filmin senaryosunu yazan isim , Loach'un en yakınındaki Paul Laverty olduğundan başarı da kesindi zaten .
Victoria Subirana'nın romanından ilham alan Gökyüzünde Bir Ayna ( Katmandú , un espejo en el cielo ) ' nine senaryosunu Icíar Bollaín yazsa da , Hindistan doğumlu Laverty'nin katkısı var .
Ancak bu kez , öykü akışını , çocukluk ve gençliğinde maddi - manevi sorunlarla boğuşmuş , ' idealist ' Batılı kadın öğretmenin bakış açısıyla takip ediyoruz .
Şu ünlü hikâyecikteki , kumsala vurmuş yüzlerce denizyıldızından kurtarabildiği kadarını denize atan ve " hepsini kurtaramayacaksan ne fark edecek ki " diyen arkadaşına , birini daha hayatla buluşturduktan sonra " onun için fark etti " diyen adam gibi bir karakter : Laia ( Verónica Echegui ) !
Laia , dünyanın en kalabalık iki ülkesi , Çin ile Hindistan arasında sıkışmış , yaklaşık bir asır , 1950'lere kadar İngiliz sultası altında kalmış Nepal ' in başkenti Katmandu'nun varoşlarında en berbat iki sorun olan cahillikle yoksulluğun yol açtığı insani dramlarla karşı karşıya kalıp , her defasında şoke olan bir kadın !
1990'larda ( ve bugün de ) , gezegenin en ağır insanlık suçlarının çocuklar üzerindeki etkileri karşısında ruhsal sarsıntılar yaşarken , mecburi bir evlilik yaparak kocasının yüreğinin rehberliğinde güzellikleri de keşfeden bir iyilik meleği !
Yozlaşmış bürokrasi içinde , varını yoğunu okul kurup açmak ve eğitim için harcayan , özellikle kız çocuklarının nasıl kolayca gözden çıkarıldığına ( örneğin satıldığına ) tanık oldukça da çaresizlik içinde kıvranan bir vicdan sahibi !
Yarı belgesel özellikleriyle de ilgi duyarak seyrederken , Laia'yı takdir etmemeniz olası değil .
Ancak , bu her seyirci için ' kolaycı ' yaklaşım , bu insancıl ancak ' tepeden bakış ' , karşısındaki toplumun şifrelerini çözmekten uzak yazık ki .
Tabiatüstü güçlerden yardım dileme ve çocukları genelevlere düşüren açlık , " kelebek etkisi " ni düşündüğünüzde , dünyadaki zengin ulusların ' zengin olma nedenlerinin ' yarattığı sonuçlardan ibaret aslında .
Dolayısıyla , bitmek bilmeyen Afrika'daki açlık meselesinden Güneydoğu Asya'daki insan kölelere , sorunlar dünyanın egemen sistemiyle ilgili . '
Ormanı görmeden ağaca bakmak ' ,   Batılı iyi insanlar vasıtasıyla bir toplumun az gelişmişliği karşısında üzülmek kolaycı bir tercih .
Laia'nın ' iyilik için ' çırpınmaları ve ' denizyıldızlarını ' kurtarmaya adadığı yaşamı , hedef kitledeki hangi seyirciyi sarsıp kendini gözden geçirmesini sağlayacak , bilemiyorum .
Bana bilmediğim şeyler anlatmadı !
Bir toplumu bu denli bilinçsiz ve çaresiz görmek , kendi adıma , onları insanlık ailesinin ' az gelişmişi ' olarak kabul etmek insan onurumu zedeliyor .
Filmi kaynak olarak aldığı romanın çerçevesinde değerlendirmek de canımı sıkıyor .
Icíar Bollaín imzası taşıdığı için önemsiyor ; " Yağmuru Bile " gibi keskin bir adalet ve direniş bilincine sahip bir filmden sonra , tipik Batılı komplekslere sahip öğretmen hikâyesinin , kariyerinde bir ' geriye gidiş ' olduğunu düşünüyorum .
