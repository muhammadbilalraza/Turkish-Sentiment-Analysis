Türk sinemasının " korku - komedi " alt türü ile kafası karışık flörtü devam ediyor .
Kutsal Damacana
2 - İtmen bunun şimdilik son örneği .
Film , Şafak Sezer'in canlandırdığı Fikret'in ev arkadaşına bıraktığı bir veda mektubuyla açılıyor ve ilk filmi hatırlatma çabası ile vakit harcayarak devam ediyor .
Bu biter bitmez Fikret'in hayata tutunmaya çalışırken vazgeçemediği Türk kurnazlığından kaynaklanan absürt durumların komedisi başlıyor .
Aslında filmin ne anlattığından çokça bahsetmek gerekli değil çünkü senaryonun herhangi bir işlevi yok .
Finale kadar süren önemsiz bir olaylar dizisinin içine serpiştirilmiş bir dizi skeç izliyoruz .
1.5 saat boyunca olan biten her şey , karikatürden gelen senaristlerinin kaleminden çıkma durum komedisinin gerçekleşebilmesi için fon görevi üstleniyor .
Fakat Kaan Ertem , Soner Günday ve Suat Özkan'ın bir karikatür karesinde insanı çatlatacak kadar eğlenceli olabilecek absürt yaratımları ete kemiğe bürününce o kadar da komik durmuyor .
Ayrıca batı cephesinde değişen bir şey yok !
Seyirci olarak en çok tepkiyi hala küfüre veriyoruz .
Filmdeki karakterler de bunun farkında olarak hiçbir fırsatı kaçırmamacasına küfrediyor .
Ucuz prodüksiyon adına yapılan yanlış oyuncu seçimleri , bütün yükün Şafak Sezer'in üzerine yıkıldığı tüm komik anların gerçek bir etki yaratamadan geçip gitmesine yol açıyor .
Yan oyuncuların kalakalması , replik beklemesi bir yana artık dişleri eksik zengin adam karakterini kimse yemez !
Yılların Aydemir Akbaş'ı ise biraz yorgun ama yapıma kıymet katıyor .
Fikret'in yeni yardakçısını oynayan Mustafa Üstündağ aslında yetenekli bir oyuncu .
Şafak Sezer'le iyi bir ikili olmayı başardıklarını söylemekse oldukça güç !
Gözler Ersin Korkut'u arıyor ve yönetmen Korhan Bozkurt bunun farkında olarak filme eline geçen her fırsatta ilk filmden Ersinli sahneler eklemiş .
Şafak Sezer komedi sinemamız için önemli ve gerekli bir isim .
Vücudunun her santimine sinmiş komedi yaratma kabiliyeti ile Cem Yılmaz ve Şahan Gökbakar'ın bir türlü paylaşamadığı " komedinin kralı " tahtına " az bir kenara kayın . " dercesine talip bir yetenek .
Seyirci için afişte onun isminin yazması gişede fark yaratıyor .
Fakat yine gördüğümüz üzere ortaya çıkan sonuç ; yapımcıların sadece ismine güvenerek Şafak Sezer'i ısrarla özensiz projelerde harcaması oluyor .
Oyuncunun kendi markasına önem veren bir yapımcı / yönetmenle anlaşıp yazıldığı kadar iyi çekilmiş filmlerde oynaması kariyeri açısından gerekli .
Film teknik olarak da oldukça yetersiz .
Başlangıçtan itibaren kendini belli eden beceriksiz kurgu özellikle Burt Reynolds'dan Ferhat Güzel'e geçiş yapmaya çalışırken iyice tuhaflaşıyor .
Havaalanı sahnesinde ki ses rezaleti ve orman sahnelerinde netliği yapılmamış bir mercekten kaynaklanan affedilemeyecek teknik kusurlar filme zarar veriyor .
Kutsal Damacana 2 bu haliyle bir TV filmi standardını dahi tutturamıyor .
Eğer ortada fantastik bir durum varsa mutlaka efekt ve makyaj da vardır ama hemen umutlanmayın .
Kutsal Damacana 2 bazı basit Morph numaralarından ve hevesli birinin bilgisayarında birkaç günde hazırlayabileceği CGI Diablo karakterinden fazlasını barındırmıyor .
Yaratık makyajı acemice ve mimikten yoksun .
Siz hiç , birinin suratına hafifçe dokunduğunda tırnağı kalkan kurtadam gördünüz mü ?
Türk sinemasının korku - komedi türünde düzgün örnekler verdiğini söylemek gerçekçi olmayacaktır .
Geçmişten gelip türü besleyecek bir gelenek olmadığı gibi aslında bizim özgün bir korku filmimiz bile yok !
Olmayan türün parodisini yapmak ne derece mümkün tartışılır ama Kutsal Damacana 2 korkutmak adına hevesli bir yapım değil .
Film hiçbir anında şimdiye kadar oluşturulan korku geleneğine saygı duymuyor .
Kurtadam laneti ve Şeytan çıkarma gibi ilgisiz 2 fenomeni anlamsızca karıştırıp sunmak ve Kurtadam figürünü sömürerek bize hep yabancı duran fantastik duygusunun içine şaşkın bir Türk'ü sokup güldürmek niyetinde .
Ankara misketi oynayan , fantezi müzik eşliğinde romantik dans yapan bir Kurtadam görmek isterseniz film size bu imkânı sunuyor .
Komedi olarak ise vasat , Sadece Şafak Sezer'e sınırsız bir hayranlık duyanların beğenebileceği türden bir film .
