Swordfish'in ( Kod Adı : Kılıçbalığı , 2001 ) konusu gayet basit : ABD'nin dış ülkelerdeki çıkarlarını korumakla görevli gizli bir örgütün başında bulunan Gabriel Shear'ın ( John Travolta ) amaçlarına ulaşabilmesi için devlet bankalarında tutulan 9,5 milyar USD'ye ihtiyacı vardır .
Bu paraya ulaşabilmek içinde bilgisayar dahisi Stanley Jobson'ı ( Hugh Jackman ) kendisiyle çalışmaya zorlar .
Tek amacı kızı ile birlikte rahat bir yaşam sürmek olan Jobson , kendini polis , CIA ve politikacıların güç oyunları arasında bulur .
1993 yılında Brad Pitt , Juliette Lewis ve David Duchovny'li psikolojik - gerilim Kaliforniya ( böyle yazılıyor ) ile sinema dünyasına başarılı bir giriş yapan yönetmen Dominic Sena , uzunca bir aradan sonra geçen sezon çevirdiği Gone In Sixty Seconds ( 60 Saniye , 20 ) ile aksiyon - macera kulvarına hızlı bir geçiş gerçekleştirdi .
Gone In Sixty Seconds ' dam beş gömlek üstün olan Swordfish'i izledikten sonra bu türün meraklılarının kendisini yakın takibe alacağına kesin gözüyle bakabiliriz .
Filmin akıllara zarar ziyan senaryosu , kabul edilebilir bir konuyu zaman zaman öyle sahnelerle anlatıyor ki evlere şenlik .
Uçurumlardan aşağı atlayan insanlara , uçan otobüslere şahit oluyoruz .
Ama hatırlarsanız 1994 yılında belirli bir hızın altına düşerse yerleştirilen bombanın patlayacağı o otobüsün olduğu saçma senaryolu filmi , nam - ı diğer Speed'i ( Hız Tuzağı ) , koltuklarımızda bir saniye bile rahat oturamadan zevkle izlemiştik .
Işte Swordfish'i tüketirken ağzınızda kalan tat , Speed'i izlediğimizde aldığımız o aynı keyifli tat .
Filmde bir dakika bile sıkılmak mümkün değil .
Ana macerayı yavaşlatacak , bölecek aşk hikayeleri , büyük duygu patlamaları yok .
Istediğimiz pahalı arabalar , güzel kadınlar , karizmatik erkekler , şaşalı bilgisayar sistemleri , silahlı çatışmalar , patlamalar ve bunların hepsi 99 dakika boyunca bizlere fazlasıyla sunuluyor .
Teknik ekipten bilhassa görüntü yönetmeni Paul Cameron'in kamera çalışması övgüye değer .
Müzikler ise son günlerde macera - aksiyon filmlerinde moda olduğu üzere ünlü bir DJ'in , Paul Oakenfold'un , imzasını taşıyor .
Oyuncu ekibinin fiziksel güzelliği , karizması ve birbiriyle uyumu tartışılmaz şekilde üst düzeyde .
John Travolta , Broken Arrow'da ( Kırık Ok , 1996 ) canlandırdığı kötü adam portresine çok yakın bir oyun çıkarıyor .
Hugh Jackman şu an piyasada bulunan en çekici erkeklerden biri olduğunu bir kez daha gösteriyor .
Filmin karakterlerini derinlemesine tanıtmaya soyunduğu , örneğin kızı ile olan ilişkisinin irdelendiği sahnelerde eli yüzü düzgün bir performans sergiliyor .
Eski USA Miss Teen ve dünyanın en güzel insanları arasında gösterilen Halle Berry , bu ünvanı ve övgüleri boş yere almadığını fazlasıyla gösteriyor bizlere filmde .
Senaryo gereği kendisinden beklenen " iyi görünmek " eylemini dört dörtlük şekilde yerine getiriyor .
Yakın dönemin yükselen zenci değeri Don Cheadle ( Traffic ( Trafik , 20 ) ) ve Wimbledon futbol takımının eski defans oyuncusu , yeni sinema oyuncusu Vinnie Jones ( Snatch ( Kapışma , 20 ) oyuncu kadrosunu tamamlayanlar . Swordfish , yukarıda belirttiğim gibi Speed veya The lastik Boy Scout ( Son Izci , 1991 ) ayarında filmlerden hoşlananlar için mutlaka izlenmesi gereken bir film . Türe özel bir ilgisi olmayanların da zevkle izleyeceğine eminim .
