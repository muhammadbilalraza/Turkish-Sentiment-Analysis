Yerli korkuda rüştünü ispat etmiş , Helak : Kayıp Köy , Ammar , Azazil : Düğüm gibi başarılı işlere imza atmış olan yönetmen ve senarist Özgür Bakar’ın korku / komedi tarzındaki son filmi Korku Komedi : Bana Normal Aktiviteler vizyondaki yerini aldı .
Bu sefer korku yerine , korku filmlerini Ti’ye alan bir film ile karşımıza çıkan Bakar , bu alanda ülkemizde yapılmamış bir işe de imzasını atmış oldu .
Film , herhangi bir işte tutunamayan ve sürekli abileri Muhteşem’in paralarını batıran Talip ve Yaşar adlı iki kafadarın film setinden kovulmuş olan kostümcü Çiğdem ile yollarının kesişmesi ve beraber korku filmi çekme işine girmeleri ile şekilleniyor .
Kendi korku filmini çekmek isteyen Çiğdem’e kendilerini yapımcı olarak tanıtan Talip ve Yaşar ikilisi , Muhteşem abilerinden aldıkları para ile destek oluyorlar .
Bu işlerde çok para olduğunu duyan hınzır ikili aslında neye bulaştıklarının farkında değilerdir .
Ekiple filmi çekmek için gittikleri konakta paranormal olayların başlamasıyla korku - komedi dolu anlar ardı ardına gelir .
Amerikan yapımı Korkunç Bir Film ile başlayan korku filmlerini ti’ye alan furya en son Anormal Aktivite serisi ile devam etmişti .
Bu filmlerde Çığlık , Halka , Geçen Yaz Ne Yaptığını Biliyorum , Paranormal Aktivite gibi başarılı korku yapımları ile dalga geçiliyordu .
Ülkemizdeki yerli korku film sayısına bakınca bu tarz bir filmin bizde de çekilmesinde sakınca yoktu elbette .
Ancak böyle bir işe soyunmak da pek kolay iş değil .
Korku Komedi : Bana Normal Aktiviteler’in ilk yarısı sığ espriler ve sıkıcı diyaloglar ile başlasa da filmin ilerleyen zamanlarında Dabbe , Siccin , Ammar gibi yerli korkulara atıfları ve komik sahneleri ile seyirciyi bir nebze eğlendirmeyi başarıyor .
Talip ve Yaşarı’ı canlandıran Ufuk Şen - Süleyman Kabaali ikilisi filmi sırtlanmış isimler .
Ortalama bir oyunculuk ile komedi anlarının hakkını az çok veriyorlar .
Ancak ekibin diğer yarısı için aynı şeyi söylemek pek mümkün değil .
Oyunculukların yapaylığı sırıtırken uzatılan bel altı espriler de komediden uzak ve sıkıcı bir durum oluşturuyor .
Bakar’ın diğer filmlerinde de rol almış olan , filmde ise Nurbanu karakterini canlandıran Duygu Paracıkoğlu’nu elbette ayrı bir yerde değerlendirmek lazım .
Kendisi filmde oyunculuğu ile başarılı bir şekilde öne çıkan isim oluyor .
Konakta geçen bazı korku sekansları iyi kotarılmış ancak korku öğelerine biraz daha fazla sırt dayanabilirmiş .
Film , ilk yarıda yerli yapımlara olduğu gibi ikinci yarıda 80’lerin kült Amerikan korku filmlerine yaptığı göndermelerle biraz tatlanıyor ve korku hayranlarını keyiflendirebiliyor ancak genelinde hakkını veren bir yapım olduğunu söylemek çok zor .
Filmin gereksiz uzunluğu da filmin bir diğer sıkıntısı .
Bir yerden sonra seyircide bitsin artık hissiyatı uyandırabiliyor .
Yine de yerli ve özellikle cinli korkuları seviyor ve bu korkuları Ti’ye alan yerli bir komedi filmi nasıl olurdu diye soruyorsanız Korku Komedi : Bana Normal Aktiviteler ilginizi çekebilir .
Egemen Tokatlıoğlu
