31. İstanbul Film Festivali'nde yarışma filmi olan Ferahfeza neredeyse iki yıl sonra vizyona giriyor .
Film , tesadüflerin sihrine inanan , bunu bekleyen ama bunun içinde bir şey yapmadan hayatın akışını kullanan iki genç insanı anlatıyor .
İkisi de varoluşlarını ve geleceklerini şehrin kenarında uzayıp giden hayattan çıkışta arıyor .
Yanıbaşlarındaki dünya bir tersane olduğu için sıkıcı dünyalarından çıkışın en anlamlı yolu da gemiler , uzak ve engin denizler .
Ali ve Eda kendi yaşam alanlarından fazlaca çıkmadıkları dünyalarında bu hayalleri kurarken karşılaşıyor .
Elif Refiğ'in ilk uzun metrajı iddialı bir film değil , yani arkasına umutları alırken önüne çok fazla birşey koyamıyor .
İki genç insanın deniz fenerinin gizemine sakladıkları yaşamları , zaman zaman birbirini bulan ruh misali Köprüüstü Aşıkları duygusu yaratsa da onun ancak kısır bir öykünmesi olabiliyor ve iki gencin kopmak istedikleri yaşamın doneleri yeterince yerleşmiyor boşluklara .
Refiğ , bir yandan banliyö hikayelerindeki karakter kopukluğunu yerli usül perdeye yansıtmaya çalışsa da duygusal bir boşluk var filmde ve bu karakterlerle özdeşlik kurmanıza da izin vermiyor ne yazık ki .
Filminizi istediğiniz sayıda karakterle kurabilirsiniz ama Ali ve Eda'nın yanına farklı birileri de gerekiyor sanki , yani film iki kişinin dünyasını o kadar fazla kuşanıyor ki , kendi eliyle öyküyü boğmuş gibi hissediyorsunuz , yoksa çıkış yolu arama ve bunu hayallerle buluşturma fikri her zaman sinemanın en iyi dayanaklarından .
Sokak sinemasının etkileri , iki gencin sokakları mesken tutması ve graffitiyle desteklenen yaşam algısının derinliği daha fazla öne çıkarılsaydı , belki filmin seyirci üzerindeki etkisi daha etkili olurdu .
Filmin artılarından biri Refiğ'in yeni oyuncularla çalışmış olması , bu bir nebze de olsa hikayeye farklı bir gerçeklik katıyor , en azından hikayeyi rahatlatıyor .
Karakterlerin birbirlerinin mizacını yumuşatma girişimi de içsel yolculuğa bir ivme katıyor .
Ferahfeza bir ilk film denemesi olarak izlenebilir ama pek de tatmin edici bir yanı olmadığını söylemek de fayda var .
Bir de soyadından dolayı Elif Refiğ'in Halit Refiğ ile olan bağını belirtmekte fayda var , babasının kuzeni .
Kendisinin yeni filmini bekliyoruz , sektörün zorluklarına rağmen tek filmle kalmasını istemeyiz elbette . twitter . com / BanuBozdemir
