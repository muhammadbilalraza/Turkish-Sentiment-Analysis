‘Karizmatik film’ diye bir şey var galiba .
Henüz izlemeden , uzaktan fotoğraflarını ve fragmanlarını görerek ondan etkileniyorsunuz .
Kaçınılmaz bir şekilde onun etki alanına giriyorsunuz ve bir an önce tamamını izlemek istiyorsunuz .
Sosyal medya çağına çok uygun .
Sosyal medyada birini görüp etkilenmek , gizlice özel hayatını takip etmek çok popüler malum .
Tabii sonrasında işin tanışma faslı var , zaman zaman hayal kırıklığı doğurabiliyor beklenen yüz yüze buluşmalar .
Gece Yarısı Sokakta Tek Başına Bir Kız’ı sinopsis , fragman ve yorumların ardından merak etmemek , filmin farklı ortamlarda izini sürmemek mümkün değildi .
Derken beklenen buluşma gerçekleşti .
İran kökenli ama epeydir batı kültürüyle haşır neşir bir yönetmenin imzasını taşıyan , mayasında kısa film olan başka türlü bir vampir filmi Gece Yarısı Sokakta Tek Başına Bir Kız .
İçinde çizgi roman tadı var ; hatta çizgi romanı var .
Fragmandan bile hissedilen bir western havası var .
Müzikler ayrıca havalı .
Hip bir Jim Jarmusch filmi ( Stranger Than Paradise , Dead Man ve Ghost doğ ! ) havası da var , belli ki bir film noir .
Uzar gider …
Ama insan bütün bunları düşününce , ortaya yüzeysel bir hipster eğlencesi çıkmış olabileceğini de hesaba katıyor .
Özellikle bağımsız Amerikan filmlerinde çok karşılaştık böyle durumlarla .
Gir Kanıma’nın vampir sinemasının kalbinde açtığı delikten çıkan film , aynı anda hem soğuk ( ve karizmatik ) hem de içten , narin ve melankolik olmayı başarıyor .
Sınırları çizilmiş yüz yıllık film türlerini paramparça ederek yeni bir kimyaya ulaştığı gibi , duygusal beklentileri de bozuyor .
Klasik bir İran filmi bekleyenleri de , İran’a benzemeyen fantastik kasabasıyla ( Eraserhead’in endüstriyel dünyasını hatırlatıyor ) yabancılaştırıyor .
Doğrusu mekan bir çizgi roman havası ( Sin City etkisi ) veriyor filme .
Burada içi kötülükle dolu erkekleri cezalandıran kaykaylı bir vampir ile ailesinin bağımlılıkları altında ezilmiş James Dean bakışlı genç bir erkeğin imkansız birlikteliğini , beraber varolma çabasını izliyoruz .
Filmde karakterlerin , mekanların ve müziğin önemli olduğunu , ama hikayenin onlar kadar , aynı ölçüde önemli olmadığını söyleyebiliriz .
Siyah beyazın da yardımıyla oldukça iyi kurulmuş bir atmosfer ve kaykaydan çizgili tişörte pek çok hip ürünle desteklemiş cool ve stilize bir estetik öne çıkıyor . ‘Mood’ filmi demek yanlış olmayacaktır filme .
Beyazperdede dişi vampirler yeni değil , ama burada avını cinsel bir eylem eşliğinde ısıran seksi vampirler yok .
Ama hikayenin feminist okumalara izin vermesi onun feminist sinema alanında özel bir yer almasına yeterli olmuyor .
Bir tür pop feminizm filmde öne çıkan ama bu küçük feminist dokunuşların western türünün buram buram erkekkokan tabiatına bir kısa devre yaptırdığına hiç şüphe yok .
Çarşaflı bir kadının erkek fenalıklarına savaş açtığı feminist bir western ile her zaman karşılaşmıyoruz ne de olsa .
Yine de Gir Kanıma’nın tüm sinefilleri büyüleyen olağanüstü gücüne karşılık , bu orijinal filmin daha kısıtlı bir etkisi ve kalıcılığı olacağını söylemek yanlış olmayacaktır .
Film için bir araya getirilmiş , farklı yapbozlara ait parçalar orijinal bir kolaj ortaya çıkarmakla birlikte , bu kolajın göze iyi gözükmek dışında bütünüyle anlamlı ve ikna edici olduğunu söylemek yanlış olacaktır . @skokceoglu
