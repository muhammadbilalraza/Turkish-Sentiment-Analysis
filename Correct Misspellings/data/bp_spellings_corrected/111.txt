2010 yılında , Patrick Jean’in yazıp yönettiği Pixels isimli kısa animasyon , sinema ve animasyon severlerin ilgisini çekmesinin yanı sıra sosyal medyada da büyük sükse yapmıştı .
Çevrem için konuşursam , Pixels’in sosyal medyada en çok paylaşılan kısa filmlerden biri olduğunu söyleyebilirim .
8 - bit jenerasyonundan Pac - Man , Tetris , Space Invaders gibi video oyunları dünyayı istila ediyor ve dünya renkli bir yok oluşla pikselleşiyor .
Hollywood tarafından belli ki çok beğenilen bu kısa film , Hollywood’un kendi tipik yorumuyla ve yine aynı isimle uzun metraj olarak vizyonda yerini aldı .
Pixels , fragmanını izlediğimde heyecan yaşatan bir film oldu benim için ; zira zengin bir görsel dünya sunuyor .
İlk bölümünde daha çok esprili şakalı kısımlar yer alırken asıl beklediğimiz , görselle bütünleşen aksiyonu ikinci bölümde alıyoruz .
Fakat film en nihayetinde bir Adam Sandler filmi .
Bu oyuncunun filmleri birbirinin o kadar benzeri ki bir filmden diğerine geçerken karakterine resmen kes - yapıştır uyguluyorlar .
Bu filmde de ; 80’lerde video oyunlarında rekorlar kıran Brenner , Dünya Şampiyonasında ikinci olur .
Bunun üzerine başarısız biri olduğuna inanarak , günümüzde evlere sinema sistemleri kuran bir adama dönüşür .
O dünya şampiyonasında , NASA video oyununun kaydını uzaya gönderip uzaylılar bunu bir tehdit olarak algılayarak atari oyunları modeli ile saldırıya geçince Brenner’ın talihi yüzüne güler .
ABD başkanı olan çocukluk arkadaşı Will Cooper ( Kevin James ) , eski video oyunu uzmanı “Wonder Kid” ( Josh Gad ) , Dünya Şampiyonu Eddie ( Peter Dinklage ) ve uzaylılarla savaşmak için silahlar sağlamakla görevli Teğmen Violet Van paten ( Michelle Monaghan ) ; Pac - Man , Donkey Kong ve daha bir çoğuna karşı savaşmak için harekete geçer .
Film oyuncu kadrosu ve senaryosuyla gişe için belli ki kendini sağlama almak istemiş .
Fakat CGI başarısının dışında ortalama bir film .
Filmden çıktığımda , fragmanda gördüğünüz Pac - Man ve babasının sahnesi dışında aklımda bir şey kaldığını söyleyemeyeceğim .
Filmin ayrıca kadınlara yaklaşımı da cinsiyetçi .
Teğmen Violet Van paten parası olmayan adamlarla ilgilenmezken , başkanın eşi First Lady Jane Cooper’ın ( Jane Krakowski ) 1-2 replik dışında sesini duymuyoruz bile .
Sonuç olarak kısa animasyon Pixels’in zekasını aramadan , anlık gülebileceğiniz bir film Pixels .
Adam Sandler tipi filmlerden yorulmadıysanız keyifli bir seyir olacaktır .
