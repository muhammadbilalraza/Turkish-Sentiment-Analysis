Bu eleştiriye şu gibi dramatik ve duygusal bir hava ile başlamayacağım : " Herkes o vahim günde nerede olduğunu hatırlıyordu . " , veya " O gün , herhangi bir Salı günü gibi başladı . Fakat günü takip eden olaylar dünyanın kaderini sonsuza kadar değiştirecekti . "
Dünya Ticaret Merkezi , gerçek hayatta , gerçekten yaşanan bir günü inceliyor .
Dünyadaki bütün insanlar tarafından çok yakından bilinen bir gün .
Gelecek seneler boyunca politikacıların ağzına sakız olan , bazı insanlar için keder dolu , global korku kavramına yeni bir anlam getiren bir gün .
Bu hassas konunun politik tarafına değinirsek , tartışmaya açık bir sürü nokta olduğu kaçınılmaz bir gerçek .
Bu noktaların bazılarına kişisel olarak katılıyorum , bazılarına ise katılmıyorum .
Fakat bu yazı boyunca 11 Eylül 2001 hakkında politik ve kişisel fikirlerimden bahsetmeyeceğim .
Özellikle bu filmin , saldırıya uğrayan ülke tarafından finanse edilmiş ve modern sinemanın en açık politik yönetmenlerinden biri tarafından çekilmiş olmasına rağmen , kişisel ve siyasi görüş noktaları açığa vurmamasına istinaden .
Bu uzun feragattan sonra rahat bir nefes alarak kısaca şu yorumda bulunabilirim : OliverStone'un Dünya Ticaret Merkezi , bu senenin en etkileyici , dehşete düşürücü , hakiki bir anlamda duygusal sinema deneyimlerinden biri .
İlk bir kaç dakikasından itibaren seyirciyi koltuğuna yapıştırıyor ve sonuna kadar bırakmıyor .
Sadece hikaye ve anlatım bakımından incelendiğinde ise , senenin şu ana kadarki en iyi filmlerinden biri .
Dünya Ticaret Merkezi , bir kaç New York itfaiyecisinin sabahın erken saatlerinde güne başlamaları ile açılıyor .
Bu itfaiyecilerden ikisi , o gün yaşayacakları dehşetten habersiz yataktan kalkan Çavuş John McLaughlin ve Will Himeno .
İtfaiyecilerden biri , karısı uyurken kahvesini yudumluyor .
Diğeri , arabasına yürürken , Brooklyn köprüsü manzarasının tadını çıkartıyor .
Bir diğeri , iş yolunda radyoda dinlediği şarkıya eşlik ediyor .
Bu açılış sahneleri seyircide içten bir gerilim hissi yaratmayı başarıyor .
Başka bir filmde olsa monoton ve gereksiz bir hava verebilir , ama bu sahnelerin Dünya Ticaret Merkezi'nde varolmalarının mantıklı bir nedeni var .
Hitchcock'un gerilim yaratmak için en etkili kuralını hatırlatıyorum kendime : " Masum insanlarla dolu bir odanın ortasında bulunan bir masanın altında patlamak üzere olan bir bomba var . Sahnedeki karakterlerin bombanın varlığından haberi yok , ama seyircinin var . "
Dünya Ticaret Merkezı'nin açılışındaki ilginç öge ise seyirciyi bombanın varlığından haberdar etmesinin gerek olmaması .
Filmi izleyen herkes tabiri caiz bombanın ne olduğunun , ve ilerleyen saatlerde neler olacağının farkında zaten .
Oliver Stone , bu gerçeği bilerek filminin açılışını ustaca inşa ediyor .
Günün ilerleyen saatlerinde , işlerine başlayan itfaiyecileri , küçük bir kapkaç hadisesi ve kaybolmuş turistler gibi rutin problemler ile uğraşırken izliyoruz .
Ta ki herkes normalden daha yakın gelen uçak motoru sesini ve ardından takip eden sağır edici çarpışmayı duyana kadar .
Sonradan gelen haberler , İkiz Kuleler'den birine bir yolcu uçağının çarptığına dair .
Çavuş McLaughlin'in takımı , ilk kuleye gönderilen kurtarma ekipleri arasında önü çekenlerden .
Bina yavaş yavaş çökerken , kulenin içinde tam bir kaos havası sahip , insanlar travmatik , dağınık bir hava ile bu kabusu terk etmeye çaılışıyorlar .
İkinci bir uçağın , ikinci binaya girdiğine , ve bunun bir terörist saldırısı olduğuna dair dedikodular ortada dolaşmakta .
İşte o zaman , şiddetli ve beklenmedik bir biçimde kule yıkılıyor .
Bu felaketi canlı atlatmayı başaran iki itfaiyeci McLaughlin ve Himeno , yerin altında tonlarca taş ve moloz içinde , sadece küçük bir ışık kaynağının aydınlattığı , toz ve dumanı kendine hakim eden kişisel cehennemlerinin altında sıkışıp kalıyorlar .
Cehennem kelimesini hafifçe kullanmıyorum .
McLaughlin ve Himeno'nun Ticaret Merkezi altında kaldıkları sahnelerde , yönetmen Oliver Stone , görüntü yönetmeni Seamus McGarvey ve set tasarımcısı Jan Roelfs'inde yardımları ile , gerçekten de kelimesi kelimesine bir cehennem havası yaratıyor .
Her yer karanlık , bina parça parça dökülüyor ve patlayan gaz boruları McLaughlin ve Himeno'yu yavaş yavaş yakıyor .
Hatta bir sahnede , giderek yükselen dayanılmaz sıcak ısı bir tabancaya kıvılcım atarak , silahın kendi kendine ateş etmesine sebep oluyor .
McLaughlin ve Himeno'nun bu dayanılmaz durumla başa çıkmaya çalıştıkları sekanslar , filmin büyük bir kısmını oluşturuyor ve bu sahneler boyunca Stone , yakın çekimlere ve sıkı kadrajlara bağlı bir biçimde ilerliyor .
Çoğunlukla karakterlerin gördükleri alanın dışına çıkmıyoruz ve bu yaklaşım seyircide kaçınılmaz bir klostrofobik hava ve olası yakın , korkunç sonun hissini yaşatıyor .
Film , McLaughlin ve Himeno'nun morallerini yüksek tutmak için önemsiz konular hakkında sohbet ettikleri sahneler ile dolu .
Birbiri ile daha önce iş dışında sosyal bir ilişki edinmemiş bu iki itfaiyeci , Jane'in Zaferi'nin diyalogları hakkında konuşuyorlar , Starsky ve Hutch dizisinin ana tema şarkısını söylüyorlar .
Hatta bir yerde Himeno , kendilerinin canlı kalma ümitlerini yükseltmek için 19 Türkiye depreminden sonra dört gün boyunca inkaz altında kalmasına rağmen canlı çıkmayı başaran bir kızdan bahsediyor .
Bu diyalogların hepsi , söylendiğine göre McLaughlin ve Himeno arasında , bir zamanlar Dünya Ticaret Merkezi olan taş yığınının altında sıkışıp kaldıkları süre boyunca gerçekten yaşanmış .
Başka bir yönetmenin eli altında bu sahneler filmin hız denetimini arttırmak için elden çıkarılabilirdi , çünkü sonuçta sahnelerin içerdiği diyaloglar filmin hikaye yapısına hiçbir katkıda bulunmuyor .
Fakat Stone , hikayeyi olduğu gibi , kelimesi kelimesine anlatmanın filmi etkileyici kılan ögelerin başında olduğunu bilen bir yönetmen .
Sıkışık kalmış bu iki karakterin dışında , film boyunca McLaughlin ve Himeno'nun eşleri Donna ( Kariyerinin en iyi performanslarından birine imza atan Maria Bello ) ve Allison'un , kocalarının içinde bulundukları çıkmazla başa çıkmaya çalışırken , sağlam bir kafa ile hayatlarına devam etmeye çalışmalarını izliyoruz .
Film ayrıca , Ticaret Merkezi'ndeki insanlara yardım edebilmek için yüzlerce mil yol katederek New York'a gelen bir askerin yolculuğunu takip eden bir alt - konuya sahip .
Enerjik ve kahraman bir Amerikalı hakkındaki bu alt - konu , kolayca duygu sömürücü bir propaganda aygıtına dönüşebilirdi , ama tenezzül etmeyen , tarafsız bir yaklaşıma sahip .
Bu karakterin inandığı değerleri anlıyoruz , ve bu değerleri kendi gözünden minimal bir dramatik etki ile görüyoruz .
Bu yazı boyunca " etkileyici " kelimesini bir kaç kez kullandım .
Bir kez daha söylüyorum : Dünya Ticaret Merkezi'ni izlemek , gerçekten de etkileyici bir deneyim .
Her duygu hissediliyor ve her korku yaşanıyor .
Seyirciyi kişisel bağlamda kuşatıyor ve anlatımının içerisine çekiyor , bu sene gördüğüm diğer bütün filmlerden daha etkili bir biçimde .
Bazı sahnelerde koltuğumu sert sıkmam sebebi ile , sinemanın kol dayanağını kırmaktan korktuğumu hatırlıyorum .
Veya farkında olmadan sızlandığım , gözlerimden yaşların aktığı sahneler halen aklımda .
İçerdiği konunun politik duygusallığı tarafından kandırılmış biri olarak değil , ama korku ve ümitsizlik gibi evrensel hislere empati duyan bir insan olarak , Dünya Ticaret Merkezi , kesinlikle izlenmesi kolay bir deneyim değil .
Filmin negatif taraflarına değinelim : Dünya Ticaret Merkezi'nin yaptığı en büyük hatalar , bazı gereksiz stilize seçimlerde saklı .
Film , o gün olan olayların , doğrudan , safiyeti bozulmamış bir temsili olmayı farzediyor .
Fakat bazı zamanlarda önümüzden geçen yavaş çekimler , içerisinde bulunduğumuz deneyimi yok ederek , seyirciye sadece bir film izlediğimiz gerçeğini hatırlatıyor .
Yavaş çekim kullanmak , yönetmenin anlatımın devinirliğini vurgulamak amacı ile yaptığı üslupsal bir seçimdir .
Ve Stone'un anlattığı hikaye kendi halinde yeterince dramatik ve yürek tırmalayıcı olduğu için , bu çekimler aşırı ve gereksiz kalıyor .
Bir çekim hariç : İtfaiyecilerin binanın çöktüğünü fark edip çıkışa doğru koştukları sahne .
Yavaş çekimde gösterilmesi rağmen , bu deneyimin gerçek hayatta da aynı oranda gerçeküstü bir havaya sahip olduğuna inanıyorum .
Filmin diğer negatif elementleri ise , Nicholas Cage'in gereksiz bitiş anlatımı ile basmakalıp ve aşırı duygusal son çekimi .
Ben San Francisco'da yaşıyorum .
Dünya Ticaret Merkezi'nin vizyona girdiği günlerde dinlediğim gündüz radyo programları ve izlediğim politik bazlı televizyon programlarının film hakkında durmadan tekrarladığı mantra şu : " Bu çok erken . 11 Eylül sadece beş yıl önceydi . Yaralar halen derin . O korkunç gün hakkında çekilen bir Hollywood filmine henüz hazır değiliz . "
Kişisel olarak konuştuğum , hemen herkes bu hislere aynen katılıyor ve filmi izlemeyi reddediyor .
Ben şahsen bu filmin çekilmesi için çok erken olduğunu düşünmüyorum .
Belki de bu düşünce Amerikalı olmadığım , ve bazı Amerikalılar kadar 11 Eylül ile kişisel bir yakınlığım olmadığı içindir .
Fakat Dünya Ticaret Merkezi'nin başarılı olmasında , 11 Eylül 2001'den sadece beş yıl sonra vizyona girmiş olmasının payı var .
Film , insani bir düzeyden işe yarıyor , çünkü yapımcıları , 11 Eylül'ün yaralarının halen derin olduğunun farkında olarak , dikkatli bir saygı ile yaklaşıyorlar öznelerine .
Dünya Ticaret Merkezi'ni bu bakımdan , Cezayir'in kolonizasyonu sırasında , Cezayirliler ve Fransızlar arasında yaşanan çatışmayı anlatan başyapıt Cezayir Savaşı ( 1966 ) filmine benzetiyorum .
O film , içerdiği durumun politik yansımalarını geride bırakarak savaşın dehşetini insani bir açıdan inceliyordu .
Ayrıca film , Cezayirliler ve Fransızlar arasındaki çatışmadan sadece beş yıl sonra vizyona girdi .
Diğer yandan , aşırı melodramatik , düşüncesiz , ırkçı CGI saçmalığı Pearl Harbor gerçek Pearl Harbor saldırısından elli yıl sonra vizyona girdi .
Sanırım bu karşılaştırma ile değerlendirmek yerinde olacaktır .
