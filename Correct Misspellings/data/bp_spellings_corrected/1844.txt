İlk Borsa filmini yakından bilenler , yapımın ikonik karakteri Wall Street canavarı Gordon Gekko'nun ( Michael Douglas ) " Açgözlülük iyidir . Açgözlülük Amerika'yı ayakta tutar . " konuşmasını hemen akla getirecektir .
1987 yapımı film , hem finansal , hem kültürel aşırılığın zirvede olduğu , yuppie'lerin kontrolü ele aldığı Wall Street açgözlülüğünün dünyayı yönettiği dönemde bir " ahlaka çağrı " idi .
Amerika ile beraber bütün dünyayı sarsan 2008 finansal krizin insanların tepesinde karanlık bir bulut gibi dolaştığı günlerde komedyen Bill Maher , HBO'da yayımlanan programında milyonlarca broker'a ilham kaynağı olmuş yapmaca karakter Gekko'ya şu sözlerle seslenmişti : " Hayır Gordon , açgözlülük iyi değildir . "
Milyonlarca insanın kendi açgözlülükleri ile kandırılıp evsiz ve işssiz kaldığı , nüfusun yüzde 1'inin ülkenin servetinin yüzde 99'unu kontrol ettiği " dünyanın en zengin ülkesi "
Amerika'da 7 kişiden 1'inin fakirlik sınırının altında yaşadığı şu günlerde bende bu yazıda aynı duyuruyu yapmak istiyorum , çünkü Borsa : Para Asla Uyumaz yapmıyor : Hayır Gordon , açgözlülük iyi değildir .
Biliyorum , bu yazıya politik vaazlar okumak için değil , elimizdeki filmin eleştirisine göz atmak , filme bilet parası harcayıp harcamamak üzerine bir fikir edinmek için tıkladınız .
Fakat Wall Street eşkiyaları tarafından göz göre göre soyulduktan , bu felaketin sorumlularının bu suçtan hapse girmeyi bırakın , devletten , yani vergi ödeyen vatandaşlardan , çuvallar dolusu para aşırdıktan sonra Borsa : Para Asla Uyumaz gibi saf bir " Wall Street aşk hikayesi " yapılmamalı .
Bu dönemde kendi yapımlarından birinin ilk devam filmine imza atan yönetmen Oliver Stone'dan ilk filmdekine oranla çok daha kızgın ve çok daha iğneleyici bir film bekliyorduk .
Fakat eldeki sonuç direkt DVD için çekilen devam filmlerine benzeyen düzlükte bir görsel tembelliğe sahip , en utanmaz romantik film klişelerinin birbiri ardına sıralandığı 133 dakikalık kocaman bir zaman kaybı .
Tamam , hapisten yeni çıkan Gordon Gekko'nun kendisi ile bağlantıyı kesen kızı Winnie'nin ( İngiliz aksanlı rollere daha çok ağırlık vermesi gerektiğini düşündüğüm Carey Mulligan ) bıçkın broker nişanlısı Jake'e ( Shia LaBeouf ) gözünü diktiği devam filmi olabilecek en minimal eforla anlatılmış olmasına rağmen gayet alışılagelmiş bir aşk filmi , Jake'in Winnie'ye olan aşkı ve Gekko'nun paraya olan aşkı hakkında .
Fakat sinirlerin zirvelerde olduğu şu günlerde belki de basit bir Borsa aşk hikayesi ihtiyacımız olan şey değil , özellikle bu filmdeki gibi karakterlere atılan her problemin fazla elverişli bir biçimde çözüldüğü tipik bir Hollywood sonuna sahip olan bir patlamış mısır fantezisine kesinlikle ihtiyacımız yok .
Hayır Gekko , açgözlülük iyi değildir , ve lütfen söyleyecek yeni bir şeyin olmadığı sürece bizi bir daha rahatsız etme .
Dünyanın geri kalan %99'u olarak gelecek ayın ipotek ödemelerini nasıl yapacağımızı düşünmekle meşgulüz .
