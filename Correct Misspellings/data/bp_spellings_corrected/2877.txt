Aşık ol , evlen ve çocuk sahibi ol !
Sıralama budur .
Bu sıralamada yapılacakların yerleri değişirse ve Hollywood romantik komedisi klişesinde yorumlanırsa da B Planı ( The Back Up Plan ) adlı film ortaya çıkar .
5 yıldır bir ilişkisi olmayan , artık büyük bir kız olan Zoe b planına geçer ; döllenerek çocuk sahibi olacaktır .
Ve ilk döllemenin yapıldığı gün , hayatının aşkı Stan'la aynı taksiye ' yanlışlıkla ' binerek ( şaşırtıcı bir senaryo ( ! ) değil mi ? ) tanışır .
Ve bir anda sevgilisi ve ikiz çocuklarına hamile olur .
Şimdi bu ikilinin birlikte olabilmek için aşka ve hayata dair imtihanları vardır .
Romantik komedi severlerin izlerken güleceği ve ardından unutacağı ' çerez ' bir film .
B Planı , senaryosuyla klişelerin hakkını veriyor .
Fakat iyi çizilmiş yan karakterler filmi gene de oldukça izlenir kılıyor .
Yalnız anneler grubu , 22 yıldır nişanlı olan büyükannesi , 4 çocuk sahibi en iyi arkadaşı , Zoe'nin doktoru , Stan'in bir parkta tanıştığı üç çocuk sahibi akıl hocası , eğlenceli oldukları kadar ilginç karakterler de .
İki başrol oyuncusundan bahsedecek olursak ; Jennifer Lopez'in romantik komedice sakarlıklarının dışında ciddi sahnelerdeki oyunculuğu rahatsız etmeyecek düzeydeyken , rol arkadaşı Alex O'Loughlin'in o sempatik gülüşü ve tatlı mimikleri kadın izleyicileri etkileyecektir .
Jlo'nun dört yıl aradan sonra vasat bir filmle dönmesini takdir edemememize karşılık , Alex O'Loughli'i başka projelerde de izlemeyi sabırsızlıkla bekliyoruz .
Bunun yanısıra yan karakterlerin içinde manasını anlayamadığımız tek karakter var ; Zoe'nin ilk olarak çocuğunun babası olmasını istediği arkadaşının , film boyunca sebebini bilmediğimiz kıskançlık ve aşık triplerini izliyoruz .
Bu sahneler hikayeyi beslemediği gibi açıklamasız olduğundan manasız kalıyor .
Romantik komedilerde bu kadar kabasına karşılaşmadığımız bazı sahneler de bu filmde mevcut .
Yalnız annelerden birinin bir doğum sahnesi var ki , mizahı oldukça sertken romantik komedi severlerini biraz rahatsız edeceğini düşünüyorum .
Suyun içinde bir kadının içinden çıkan bir kafaya hazırlıklı olun .
Aslında bu sıralar bu film üzerinden Ömür Gedik ve diğer sinema yazarları arasında kutuplaşma su yüzüne çıktı .
Kendisi , Jennifer Lopez'in Kıbrıs'taki bir hotel açılışına Kıbrıslı Rumlar'ın protestosu yüzünden katılmadığı için kendi protestosunu eline silah alıp savaşmaya kadar vardırmış .
Savaş böyle bir sebebe malzeme edilmemeli mesajımı da vererek , siz de bu kadar kolay tepkiye kendinizi kaptırmıyorsanız ve klişe romantik komedi severseniz iyi seyirler .
Anında saç kurumalar , ya da kuruması gereken saçlardan suların akması gibi çok basit hataların yanısıra yazının başında da bahsettiğimiz gibi izlerken güldüren , eğlenmelik , çerez bir film .
