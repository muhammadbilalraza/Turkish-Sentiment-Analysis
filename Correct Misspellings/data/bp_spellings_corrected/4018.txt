Elvis ve JFK , Mısır mumyasına karşı .
Bu cümle bile filmimizin nasıl bir hayalgücünün eseri olduğunu gösteriyor sanırım .
Kalburüstü yazar - senarist Joe R. Lansdale’in Bram Stoker ödülüne aday gösterilen kısa hikayesinden uyarlanan film , hayata dönmeye çalışan bir mumyayı , bir kralı ve bir ABD Başkanı’nı anlatıyor .
Senaryoyu yazan ve yöneten Don Coscarelli’yi gerçekten tebrik etmek gerek .
Bir B - filmine uygun olarak düşük bütçeli , ama hayalgücü yüksek bir film ortaya çıkarttığı için .
En çok Phantasm serisiyle bilinen Coscarelli , türe uygun biçimde , Rock kralı Elvis için b - filmi ikonu Bruce Campbell’i ikna etmiş .
Campbell , kötü peruğuna rağmen sesini ve mimiklerini başarıyla oturttuğu için keyifli bir seyirlik sunuyor .
Şöhretten ve getirdiği yaşam biçiminden sıkılan Elvis Presley , taklitlerinden biriyle geçici olarak yer değiştirmiştir .
Ancak işler yolunda gitmez ve taklidi ölünce Elvis bir daha gerçek kimliğine dönemez .
Kanabilirseniz , JFK de suikaste kurban gitmemek için bir dizi operasyonla ' siyah ' olmuştur .
Ha bunu da hazmettiyseniz , bu iki ' loser'ın ' ruh emici ' bir mumyayla nasıl dövüştüğünü seyretmek ilginç gelebilir .
Sunulanı biraz deşersek , mumya teması ile yaşlanmış eski şöhretler arasındaki paralellik kolayca fark ediliyor .
Huzurevinde çürümeye bırakılmış Elvis ve JFK için , çoktan çürümüş bir mumyayı alt ederek ruhlarına sahip çıkmak , cesaret verici bir dürtü haline geliyor .
Film , düşük bütçesinin ve hikayenin seyri nedeniyle neredeyse tamamen huzurevinde geçiyor .
Ancak bir dönemin rock ve seks sembolü Elvis’in hastalıklı cinsel organı ile ilgili espriler , başına gelenlerin anlatıldığı geridönüş sahneleri yeterince oyalayıcı .
JFK için yazılan bölümler ve yersiz Marilyn Monroe esprileri ise filme bir parça kan kaybettirmiş .
Elvis’in gerçekte başına gelenleri anlatan bir filmde ünlü yıldızın tek bir şarkısının bile çalınmıyor oluşu , tahmin edebileceğiniz üzere telif hakkı probleminden kaynaklanıyor .
Elvis’in çektiği filmlerden kareler de kullanılamamış .
John Malkovich Olmak gibi birkaç filme yetecek zengin bir metne sahip film , Rock’n Roll’un kralının tuvalette ıkınırken ölmesini bir türlü hazmedemeyenler , sevilen bir Başkan’ın tüfekle delik deşik edilmesini sindiremeyenler için çok hoş anlar içeriyor .
Gerçi bu iki kahramanın bir huzurevinde yalnızlığa , çürümeye terk edilmiş olmaları da hüzün verici , ayrı .
Ülkemizde bir hayli gecikmeli vizyona giren yapım , klasik Hollywod filmlerinden gına gelenler için ilaç niteliğinde .
