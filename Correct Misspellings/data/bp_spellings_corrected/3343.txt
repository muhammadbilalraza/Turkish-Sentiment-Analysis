Bir dönemin meşhur Alacakaranlık Kuşağı , olanca ürkütücü , karamsar ve rahatsız edici havasıyla sinema salonlarına gelseydi ne derdiniz ?
İlk olarak 1959 – 1964 tarihleri arasında yabancı TV’lerde yüzünü gösteren , sonra 1985 – 1989 arasında ikinci kez korku salgını ile dünyayı saran ve aradan onca zaman geçmesine rağmen 2002 – 2003 arasında başka bir dönüş daha gerçekleştiren meşhur seri , türe yakın olun ya da olmayın , en azından adını size duyurmuştur .
Tek derdi korkutmak değil , bir yandan da , her bir dakikanın tekinsiz olduğunu hissettirmek olan Alacakaranlık Kuşağı ruhu diriliyor .
Daha önce kısa film ve dizi bölümleri yönetmiş olan Jeremy Dyson ve oyunculuk kariyeriyle de bilinen Andy Nyman ,  Hayalet Hikayeleri adlı yapımla modern bir nostalji yaşatıyor .
İkili filmin senaryosunu hem yazmış , hem de yönetmiş .
Nyman bununla kalmayarak bir de başrolde karşımıza çıkmış .
Bunun yanında filmin oyuncu kadrosu da oldukça dikkat çekici isimlerden oluşuyor .
İngiltere’nin yağmurlu atmosferi , basık mekanlar ve sırrını merak ettiğiniz üç ayrı dosya .
Eski usûl bir gizem hikayesi gibi görünen ancak çok daha fazlasıyla korku fanatiklerine göz kırpan bir film .
Yıllarını sahtekârlık yaparak doğaüstü olaylar üzerinden kazanç sağlayan kişileri afişe etmeye , herkesi şoke eden şeylerin aslında aldatmaca olduğunu göstermeye ve bunu yaparken de kendini yalnızlığa mahkum eden Profesör Goodman ( Nyman ) , aklının köşesinden bile geçmeyecek bir davet alır .
Kendisi için bir bakıma idol olan eski bir araştırmacı önemli bir gelişme için mektup ulaştırır .   Goodman verilen adrese gittiğinde hem ufak çaplı bir şok geçirir , hem de üç büyük ve çözülememiş dosyayı çözmesi emrini alır .
O andan itibaren profesör , Tony ( Paul Whitehouse ) adlı bir bekçi , Simon ( Alex Lawther ) isimli egzantrik genç ve muazzam bir servete sahip olan finans uzmanı Mike ( Martin Freeman ) ’ın peşine düşer .
Onları yaşadıkları gerçek dışı görünen olayları dinleyip , gerçek olmadıklarını kanıtlamak niyetindedir .
Tony’nin geçmişi ve koruduğu eski tımarhanede yaşadıkları , Simon’ın yapayalnız evinde dolaşanlar ve Mike’ın gözleriyle tanık olduğu şeyleri çürütmelidir .
Tek sorun ise bunların gerçek oluşudur !
İnançsız bilim insanının imana gelmesine neden olan garip olaylar veya imanını kaybetmiş birinin inancını geri getiren korkunç tecrübeler üzerine çok fazla film izledik .
Hayalet Hikayeleri filmi de ilk bakışta benzeri bir şablon üzerinden ilerliyor , temellerini ‘sanki’ bunun üstüne kurmuş numarası yapıyor .
Dakikalar ilerledikçe üç farklı dosya üzerinden değişik konular irdeleniyor .
Aile olgusu , öfke , sorumsuzluk , umursamazlık , korkaklık , sabırsızlık , bencillik ve benzeri insani ‘bilindikler’ .
Bunların hepsi de aslında hikayenin büyük finaline hizmet edecek şekilde anlatılıyor .
Bekçi Tony’nin yüzleşemedikleri , kaçtığı sorumlulukları adeta onu sarıp sarmalıyor , sorumsuz ergen Simon’ın umursamazlığı onu karanlıklar içinde tek bırakıyor ve güçten başka bir şeye değer vermeyen Mike , bencilliği yüzünden fark etmese de en büyük kaybeden oluyor .
Üç karakter yaşadıklarını Profesör Goodman’a aktarırken , biz de her birini en ince detayına kadar izleyebiliyoruz .
Hastanedeki hücre , otomobilin arka koltuğu , kundaktaki örtü .
Sıradan şeylerin ne kadar korkutucu olabileceğini görüyoruz .
Yıllardır devam eden , çoktan baygınlık vermiş zıplama efektleri ve yükselen ses gibi kandırmacalar olabildiğine hafif , atmosferi , oyuncu performansları , hikayenin ince ince örülen ipuçlarından oluşan yapısı bir o kadar güçlü , bir o kadar önde .
The End of the F * * * ing World dizisinin parlak ismi Alex Lawther’ın çıkarttığı işi de ayrıca övmek gerekiyor .
Hayalet Hikayeleri filmi , salonlarda kopan kol ve bacaklar , havuzları dolduracak kadar kanın döküldüğü gore sahnelerle bezeli yapımları isteyenler için değil .
Ancak ensenizdeki soğuk bir nefes gibi sizi sürekli savunmaya hazır şekilde bekletecek , sürprizi olmasaydı keşke dedirten tercihlerine rağmen iyi bir hikaye anlatacak , karanlıkların içinden seslenen bir film olacak Hayalet Hikayeleri .
Çünkü hayatın ta kendisi en büyük korku .
burcinaygun@gmail.com
