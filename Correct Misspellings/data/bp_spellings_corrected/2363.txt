1981’den itibaren West End’de ve akabinde Broadway’de yaklaşık 20 yıl boyunca oynanan ; her ikisiyle de en uzun süre gösterimde kalan oyunlar olarak tarihe geçmiş efsanevi müzikal Cats’in sinema uyarlaması elbette fazlasıyla beklenti oluşturmuştu .
Kopyası henüz Türkiye’ye ulaşmamıştı ancak kara haber tez duyuldu ve Amerika’da bu kez yerden yere vurularak tarihin tozlu sayfalarına gönderildiği eleştiriler birbirini ardına bizlere ulaştı .
95 milyon dolarlık bütçeye sahip yapım , vizyona girdikten 1 hafta sonra Oscar ödüllü yönetmen Tom Hooper’ın isteğiyle makyajlanmıştı .
Buna rağmen gişede çakıldı ve şimdiden IMDB’nin en kötü 100 film listesine girmiş durumda .
Cats ; biyografik dönem sinemasıyla kariyer inşa eden Hooper’ın , Sefiller’den ( leş Miserables ) sonraki 2. müzikal denemesi .
T .
S. Eliot’ın kediler hakkında yazdığı şiirin Andrew Lloyd Webber tarafından uyarlanmasıyla hayat bulan eserin konusu , Jellicles adlı kedi ailesinin , her sene içlerinden birini Heaviside denilen kutsal mekana göndermek için , liderleri oldu Deuteronomy’nin yaptığı seçime ve bu süreçteki yarışmaya dayanıyor .
Şimdiye dek tüm temsillerinde erkek olan bu karakteri ilk kez bir kadın ,  Judi Dench canlandırıyor .
Ayrıca orijinalden farklı olarak film , çöplüğe terk edilen ve şarkı söylemeyen Victoria’yı ( Francesca Harvard ) odağa alıyor .
Diğer kediler de şarkılarını seyirci yerine kendisine hitaben söylüyor .
Türlü lakaplar ve özellikler taşıyan Jellicles kedilerinin kılığına büründürülen oyuncular arasında Jennifer Hudson , Ian Mckellen , Taylor Swift , Jason Derulo ,  James Corden gibi isimler var .
Idris Elba , “Macavity” isimli kötü karakteriyle filmin oyunculuk namına en çok dikkat çeken parçası .
Kopan fırtınanın kuvvetli olmasının en önemli sebebi kuşkusuz CGI ( Bilgisayar üretimli imgeleme ) ürünü kedi - insan figürleri .
Birkaç sene önce bu metot çok pahalı bulunduğundan , yola protez yapım fikriyle çıkılmış ancak jest ve mimiklerden istenilen verim alınamayacağı düşünülmüş .
Tamamı CGI ile yaratılan yüzleri hayli belirgin oyuncuların vücutlarında bütünlüğü bozan ve göze batan kusurlar mevcut . “Dijital Kürk Teknolojisi” diye öne sürülen özel efektlerle destekleneceği söylenen figürlerin , harcanan meblağa bakılınca tatmin edici olduğunu iddia etmek güç .
Öte yandan , 80’lerdeki orijinal gösterimin içinde yetişkinlere hitap eden pek çok öge bulunuyor .
Bu noktada Tom Hooper , genel akışıyla yüzeysel denilebilecek müzikale ; Victoria’yı kullanarak anne ihtiyacı , ev arayışı gibi temalar ekleyip derinlik kattıklarını , erotik unsurları bir nebze törpülediklerini söylüyor .
Yine ropörtajından alıntılarsak ; 8 yaşındayken hayranlıkla seyrettiği ve “Bir gün filmini çekeceğime inanamazdım” diye bahsettiği işinin teknik tercihler yüzünden vizyona girer girmez makaslanıp iyileştirilmesine razı olan yönetmenin de hayalinde bu tablo yoktu zannediyorum !
Projenin , Steven Spielberg’in ortaklarından olduğu prodüksiyon şirketinin kapatılan animasyon kolunun bir zamanlar ajandasında yer aldığının notunu da düşelim .
Ezcümle , ne Jennifer Hudson’ın unutulmaz şarkı “Memory” performansı ne de herhangi başka bir şey filmi teknolojik tarafının gölgesinden kurtaramamışa benziyor .
Yine de sinemaya ilk defa uyarlanan müzikal , hareketli yapısı içerisinde şarkılarla vakit geçirmek isteyenleri çekecektir .
Muhtemelen etrafında toplanan olumsuzluklar da ayrıca merak uyandırarak gişesine olumlu yönde , küçük bir katkı daha yapacaktır .
Birçok eleştirmene ve internet alemine yeni ufuklar açtığıysa su götürmez bir gerçek …
