Camino , aşk ve arkadaşlık gibi duyguları tadarak büyük bir heyecanla hayatı keşfeden 11 yaşındaki bir genç kızın ümitsiz bir kanser hastalığının ardından hızla ölüme yaklaşmasını konu ediniyor .
Bir yanda ilk aşklar , ilk heyecanlar , yaşanan taze duyguları anlamlandırma çabası , koyu bir masumiyet ; bir yanda sırta giren kocaman iğneler ve başarısız , genç kızı iyileştirmeyi başaramayan ameliyatlar .
Aslında bu tezat , bu hüzünlü uzaklık bile bir filmi güçlü yapmaya , en azından ilgi çekici yapmaya yeter .
Fakat Camino'ya Goya ödüllerinde belli başlı ödülleri kazandıran , bu erken ölüm sendromu değil .
Filmin erken ölüm temasına eşlik eden diğer baskın teması ise din .
Genç kızın anneden gelen koyu bir dindarlığı var ve film boyunca bu güçlü inancın kızın ölüm gerçeğiyle kurduğu ilişkideki yerini izliyoruz .
Başlarda inanç kızın kendisini bekleyen karanlık sona hazırlanmasını , en azından cesaretini korumasını sağlarken , zaman içinde aile içinde bir tartışma konusuna dönüşmeye başlıyor .
Katolik bir tarikatla da ilişkisi olan ailedeki herkes aynı derecede inançlı değil , Camino'nun durumu da bu farklılıkların altını çizmeye başlıyor .
Kazandığı önemli ödülleri dikkate alırsak , Camino'nun daha incelikli bir senaryoya sahip , daha olgun bir film olması gerekmiyor muydu , diye sorabiliriz .
Şüphesiz her ölüm erken ölümdür ama bir çocuğun ölümü hayattaki en hüzünlü şeylerden birisi .
Kabul etmek , anlam vermek kolay değil .
Bu durumu yaşayan bir anne ve babanın tanrıya isyan etmesini de anlayabiliriz .
Tıpkı tanrıya daha çok bağlanmasını anlayabileceğimiz gibi .
Yani filmdeki karakterlerin duygu ve inanç dünyalarındaki dalgalanmalarla bir sorunumuz yok .
Ama filme rengini veren yaratıcı ekibin soğukkanlı davranmak yerine filmin hassas yerlerini iyice kanattıklarını , bu şekilde istismar kokusu yaydıklarını söyleyebiliriz .
İzleyiciyi duygusal anlamda dibe koyacak bir yaklaşımın düşünceli ve yaratıcı bir tavır olduğu söylenemez .
Bu formül , bu tarz bize daha çok televizyon filmciliği denen alanı hatırlattı .
Uzadıkça ilginçliğini kaybeden , sıkıcı olmayan ama sıkıntı veren bir çalışma var karşımızda .
Sinemaları Camino ile aynı hafta ziyaret eden , Shyamalan yapımcılığındaki Şeytan da bir ' inanç ' filmi .
Shyamalan'ın bu filmde yönetmen koltuğunu Karantina yönetmenine bırakması isabet olmuş doğrusu .
Sinemacı bu vasatın azıcık üzerindeki eski tarz b movie ile , son dönem filmlerini aşmayı başarıyor .
En azından tek mekan atmosferiyle belli bir gerilim yaratmayı başaran film , şeytanın yöntemlerinden girip oradan tanrıya ulaşıyor .
Filmdeki dindar asansör görevlisi de tek ' ' doğruyu söyleyen ' ' olarak karşımıza geliyor .
Shyamalan tanrı ve şeytan arasındaki gerilimden filmine güç kazandırmaya çalışırken ise Camino'dan bile daha sahte oluyor .
Hatta gülünç oluyor .
