Parapsikolojinin ilgilendiği olay ve olguların sınırları yok .
Çünkü beden - dışı deneyimlerde , örneğin astral yolculukta mevcut gerçek dünyanın paralelindeki ' arada kalmış ' ruhlar bölgesine girip bir daha çıkamayabilir .
Ya da oradan gerçek dünyaya geçerek yeniden bir bedene sahip olmak isteyen kötü güçlere kapı açabilirsiniz .
Bir koma hali yaşayabilir ; karanlığın içinde kaybolabilirsiniz .
Geceleri , açtığınız kapıdan ne tür varlıkların ailenizi ziyarete geleceğini bilemezsiniz .
Parapsikoloji , sanatta klasik hayalet hikâyeleri ile birleştirildiğinde ise , karakterler ( kurbanlar ve kurbanlara yardım edenler ) , paranormal algıları güçlü , durugörü sahibi , özel insanlardan oluşur .
Lambert ailesinin bireyleri gibi .
Baba Josh'a ( Patrick Wilson ) , çocukluğunda , kötü yaşlı kadın ( ? ) hayaleti musallat olmuştur .
Yaklaşık çeyrek asır sonra Josh ve karısı Renai'nin ( Rose Byrne ) üç çocuğunun ortancası Dalton ( Ty Simpkins ) astral seyahatinden dönemeyip komaya girdiğinde , onu kurtarmak için medyum Elise ( Lin Shaye ) ile iki yardımcısı devreye girecek .
Dalton kurtarılırken , yaşlı kötü kadın Elise'i öldürüp Josh'un bedenini ele geçirecektir .
Bu hikâyenin ilk bölümüydü .
Yönetmen - yazar James Wan ve yazar - oyuncu Leigh Whannell ikilisinin birlikte çalışmaları , 20 yılında , korku filmi " Stygian " ile başladı .
Kısa ve uzun metrajlı " Testere " yle ( Saw ) ünlenip , " Ruhlar Bölgesi ( Insidious ) " yle süregiden ortaklıkları , artık iyice olgunlaştı .
Bu arada Wan'ın iki " Ruhlar Bölgesi " arasında , Whannell olmadan " Korku Seansı "
( The Conjuring ) gibi usta işi bir film çekmesi , onu her çalışması merak edilir bir yönetmen mertebesine yükseltti .
İkili , " Ruhlar Bölgesi : Bölüm 2 "
( Insidious : Chapter 2 ) ' de , ilkine göre çok daha karmaşık ve zaman çizgisinde ileri - geri gidilebilen bir korku sürecine geçiş yapıyorlar .
Film bu kez , ekstra şekilde , " Cinnet "
( Shining ) ' e göz kırparak , tehlikeyi / katili , içeride , evin babasının ruhunda konumlandırıyor .
Prolog , 1986 yılında küçük Josh'a yardım için , annesi tarafından eve davet edilen genç Elise'in kötü yaşlı kadının ( ? ) varlığını tespit etmesini içeriyor .
Bu anahtar sahne zaten nasıl bir filme giriş yaptığınızı hissettiriyor .
İlk sahnede elinize uzun bir ipin ucunun verildiğini düşünün .
İpi elinize sararak ilerliyorsunuz ; fakat karanlıktasınız , önünüzü göremiyorsunuz ; sadece sürdüğünüz izin karşınıza çıkardıkları var : Korkunç görüntüler , sürpriz gelişmeler , şoke edici anlar !
Zaman ve mekânda , zihinsel ve ruhsal sıçramalar yapılabilen Ruhlar Bölgesi içinde her şey karmaşık gibi ama vurguladık ya : Parapsikolojinin sınırları yok .
Anahtar soru : Josh'un bedenindeki bu kötü yaşlı kadın ( ? ) kim ve neden bu bedende varlığını sürdürmek istiyor ?
Öte yandan , ilk bölüme / filme göre hikâyenin zorlandığını söylemek mümkünse de , Wan'ın filminin biçimsel özellikleriyle seyredeni içine çektiğini , REM uykusunda gördüğünüz rüyalar gibi etkili olduğunu iddia edebiliriz .
Soluk alıp vermemizin hızlandığı , nabız atışlarımızın arttığı bir korku şöleni adeta : Aynen rüyalarda olduğu gibi hem çok tanıdık , hem de yabancı gelebilen objelerin , eşyaların , bazen vitraydan yansıyan kırmızının ama baskın şekilde koyu renklerin içinden süzülerek dolaştığımız evin içinde çok korkuyoruz .
' Öte ' denilen bölgeye geçtiğimizde de fenerlerin aydınlattığı daracık alan dışında sadece zifiri karanlığa teslim oluyoruz .
Ölümü hissediyoruz sanki : Karanlık bir hiçlik .
Hiç bir şey yok !
Parapsikolojik korku tutkunları için kült film , hep vurguladığımız gibi , şimdilerde " Ruhlar Bölgesi " nin büyükannesi yani Josh'ın annesi Lorraine rolünü üstlenmiş Barbara Hershey'in oynadığı ve Sidney J. Furie'nin yönettiği " Karabasan "
( The Entity ) ' dır .
Gerçek olaylardan yola çıkılarak çekilmiş film , parapsikolojinin o güne dek biriktirdiği bilimsel bilgileri en doğru şekilde kullanır . Wan , işte " Karabasan " gibi öncü filmlerin izinden giderek parapsikolojiyi merkeze yerleştirip , etrafını , zenginleştirilmiş hayalet öykülerinin unsurlarıyla örüyor .
Ve her defasında da , kendini tekrar etmekten olabildiğine kaçınarak seyredenin ilgi ve dikkatini canlı tutmasını biliyor .
Başka bir deyişle , seyirci , ipi sonuna dek eline sarmaya devam ediyor .
