How To Be Single / Bekar Yaşam Kılavuzu bekarlığa övgü gibi dursa da doğru ilişkiyi yakalayıp helak olanların el kılavuzu olmaya aday filmlerden .
Filmin en büyük artısı ise orta karar durumlardan güzel bir komedi yaratması .
Kalbi kırık , aklı eski sevgilisinde kalmış ya da uzun süreli ilişkisizliği avantaja çevirmiş insanlarla dolu dünyamızda hepimize el verecek , olta atacak , yamanacak bir durum var bileşkesinden yola çıkıyor filmimiz .
Kahramanımız Alice sevgilisinden ayrıldıktan sonra bekar kalmanın koşullarını tek gecelik ilişkilerle atmaya çalışıyor .
Aslında kendisiyle , kendi iç dünyasının yalnızlığıyla kalsa daha bomba bir durum olacak ama Alice sürekli yarayı kaşıma derdinde .
Sevgili arkadaşı Robin ise bekarlığı , erkeklerin dünyasında paraya çevirebilmiş azılı bir bekar .
Şişman olmasının tüm sevimliliğiyle herkese yüklenen bu kadının hayatı aslında Alice'ten daha keyifli çünkü filmin absürt komedisi onun üzerinden işliyor .
Film az buçuk bunun farkında olarak olur olmadık yerde Robin baloncukları fırlatıyor üstümüze .
Patlayıp patlayıp tekrar hayata karışıyorlar .
Bu tarz filmlerin komiklik adına dozaj sorunu yaşadığı aşikar .
Yani bombardıman şeklinde üzerimize gelen esprilerden , hayatını sadece karşı cinse adamaya yeltenmiş muhabbetlerden sıkılmıyor değiliz ama bir yandan da filmin olayı bu işte .
Yani filmin çok da önermesi yok , önerme biten bir ilişkiye karşılık yeni birini önermek olunca bekarlık da sultanlık olmuyor .
Yani bir Brigette Jons durumu yaşanmıyor ama atılan her adım yeni bir ilişkiye taşıma üzerine kurulu olunca bende de itirazlar da başlamış oluyor .
Alice'in ablası en nokta atışı krakterkerden .
Zira olayı kafada çözmüş .
Bekarlık ve bekar anne olma yolunda kendisiyle gayet barışık ilerlediğin söyleyebiliriz .
Hiç ummadığı anda karşısına çıkan ilişki ise bu sadelik içinde kendi yolunu buluyor .
Yani filmin kimsenin bekar kalmasına gönlü razı değil .
O yüzden herkesi bir yerden bir yere savurmak da tereddüt etmiyor .
Bunları yaparken de bizleri bir hayli keyiflendirdiğini söylemek mümkün .
Bir de Alice'in ev dekoruna bayıldım .
Tam bekar , kararlı ve kendisini bulmak isteyen kız evi ama Alice'in kafa bu eve uyum sağlamakta geri planda kalıyor .
Bu tarz filmlerin Noel haftasını yalnızlık üzerinden kurgulaması da en rastladığımız klişelerden .
Herkesin sevgi pıtırcığı olduğu bugünlerde yalnızlık ve bekarlık daha fazla patlama yapıyor .
Bekar Yaşam Kılavuzu da bunu iyi kullanan filmlerden .
Ama davasına sahip çıkıp daha fazla güçlü durmasını ve daha fazla tek başına eğlence ve yaşam kılavuzu yaratmasını isterdim .
Ama kafa dağıtmak , hatta biraz hayatı dağıtmak için güzel bir film .
Sadece biraz daha bekarlığa övgü kafasında gitmeliydi .
Son sözüm budur sevgili izleyici . twitter . com / BanuBozdemir
