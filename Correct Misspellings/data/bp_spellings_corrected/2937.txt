Ben Hopkins'i ilk kez Gezici Festival'de tanımış , ilk uzun metrajlı filmi " Simon Magus " vesilesiyle sevip benimsemiştik .
O günden bu yana Türkiye'yle ilişkisini had safhaya taşıyan bu genç İngiliz sinemacı , son filmi " Pazar : Bir Ticaret Masalı " yla bu durumu zirveye ulaştırmış görünüyor .
Türkiyeli bir hikâyeyi Türkiyeli gözlemlerle aktaran senarist - yönetmen , mizaha yatkın karakterini de işin içine kattığı filmiyle Antalya'dan da ' en iyi film ' ödülüyle dönmüştü hatırlarsınız .
" Pazar " , Doğulu bir genç adamın para kazanma adına giriştiği çabanın yan etkileriyle donanmış bir yol filmi atmosferinde gelişip sonlanan bir yapım .
Kapitalizmin kolay yoldan köşe dönme zihniyetine verdiği primin artıklarıyla motivasyonlanan kahramanımızın hikâyesi , Türkiye'den Azerbaycan'a uzanan bir kaçakçılık serüvenine dönüşüyor ve ' ticarî bakış'ın ipuçlarıyla ivmelenen bir ' yitik adam ' portresi çiziyor bizlere .
Mihram adlı bu karakterin yaşadıkları , her şeyi ' mübah ' kılan kapitalist anlayışın yol açtığı dejenerasyonun da kapısını aralıyor ve onun saflıkla hinlik arasında sıkışıp kalan iç dünyasını deşifre etmemizi sağlıyor . '
Küçük ' bir insanın ' büyüme ' hayallerinin ete kemiğe bürünmüş hali diye de niteleyebileceğimiz " Pazar " , hamile karısıyla sıkıntılı bir yaşamı sürdürme çabasındaki kahramanımızın hayatla alışverişinin ardına takılıyor ve ödediğinin karşılığında neler aldığına ( ya da alamadığına ) yöneltiyor kamerasını .
Ticaretin malla yaptığını Mihram hayatını ve geleceğini riske atarak yapıyor , ' güzel yaşam ' hayalinin ona dayattığı pencereden bakmaya çalışıyor , dahası bu pencereden kafasını uzattığında olacaklara karşı savunmasız olduğunu da biliyor .
Ama her şeye ve herkese karşın tehlikenin göbeğine atılmaktan da geri durmuyor .
Ben Hopkins , yazıp yönettiği filminde merkeze koyduğu karakterin her türlü motivasyonunu doğru araçlarla açıklıyor bizlere ve ' karanlıklaşma ' riski taşıyan hikâyesini ' aydınlık ' bir kadraj içinde tutmayı başarıyor .
Trajediye doğru gitmesi beklenen kahramanın serüvenini ' masalsı ' bir çizgiye oturtan ve Frank Capra'dan bu yana sinemanın temel yaklaşımları arasında ön sıralarda yer bulan ' pembe gerçekçiik ' üzerine tırmanan bir yapı kurmayı başaran Hopkins , genç aktör Tayanç Ayaydın'ın Mihram karakterine hapsolmamızı sağlayan oyun gücünün de yardımıyla bütünü parçalamadan yoluna devam etme becerisi gösteriyor .
Bu becerinin içine kattığı kapitalizm eleştirisini de sulandırmadan önümüze koyan yönetmen , yol hikâyelerinin çekiciliğinden de yararlanmayı biliyor ve kahramanın yolculuğunu ' insanlık sınavı ' boyutuna taşıyor .
Hayatlarımızı şekillendiren ve çoğu zaman kurallarına isteyerek ya da istem dışı boyun eğdiğimiz kapizalizmin " Yapacaksın ! " dediklerine karşı direnmenin olanaksızlığına da dem vuran " Pazar " , Kemal Sunal ve Şener Şen'li ' toplumsal güldürü'leri hatırlatan yapısıyla keyifle izlenen bir film .
Bu keyfin yanı sıra belli bir bilinç trafiği de sağlayan yapım , bu tavrını bir adım ileri taşıyamamanın sıkıntısını da yaşıyor ne yazık ki .
Yukarıda sözünü ettiğimiz olumlu özelliklerinin altını çizerken ' tereddütlü ' bir kalem tutuşuna sahip olan film , böylece etkiyi sınırlara kadar götürebilecek malzemesini belli bir noktada tutuyor .
Yine de ' para'nın hayatları nasıl yönettiği üzerine hissettirdikleriyle izlenmeyi hak eden bir çalışma olduğu tartışılmaz " Pazar " ın .
