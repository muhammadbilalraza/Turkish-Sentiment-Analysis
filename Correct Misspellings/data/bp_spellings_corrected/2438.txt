Okyanusun yüzlerce metre altında , kitle imha silahlarıyla donatılmış dev metal bir tüpün içinde olmanın getirdiği klostrofobi , endişe ve bireyler arası çatışmaların yarattığı tansiyon üzerinden ilerleyen bir çok film izledik .
Türlerin çeşitliliğinin alıp başını gittiği günümüz sinemasında ' denizaltı gerilimi ' demenin garip kaçmayacağı Phantom , Wolfgang Petersen'in Das Boot'unun krallığındaki alt tür dünyasında The Hunt for Red October , Crimson Tide , K - 19 : The Widowmaker  ve diğerlerinin yanına oturmak istiyor .
Bütçesinin görece küçüklüğü ve iyi bir yönetmenin dokunuşlarının eksikliği her anında hissedilen Phantom'un bu isteğini gerçekleştirdiğini söylemek ise oldukça zor .
Bir görev esnasında yapmak zorunda kaldığı tercihlerden dolayı mesleki kariyeri zedelenen ancak babasının büyük bir savaş kahramanı olmasının avantajlarıyla emekliliğini bir şekilde getirmiş olan Sovyet Kaptan Demi ( Ed Harris ) ' nin son görevini anlatıyor Phantom .
Her zamanki mürettebatı dışında teknik eleman kisvesi altında gemiye dahil olan , KGB'nin fanatik kanadından olduğunu çok geçmeden anlayacağımız ajanların ise basit bir görev gibi görünen bu sefer hakkında başka düşünceleri var : Hayalet adını verdikleri , denizaltıların radarda görünmemesini sağlayan sistemleriyle Amerikan donanmasına saldırmak , bunu Çinliler yapmış gibi gösterip en büyük rakiplerini birbirlerine düşürmek .
Kısacası muhtemel bir 3. Dünya Savaşı'nın akibeti bu denizaltının içerisinde olacak şeylere bağlı . '
Gerçek olaylara dayanmaktadır ' ibaresinin hikayenin ana hatları oturdukça sadece filmin iskeletine tezahür ettiği , geri kalan kısmın senarist / yönetmen Todd Robinson'un beyin fırtınasıyla anlam bulduğu bir ilerleyiş var filmde .
1968 yılında Pasifik Okyanusu'nda esrarengiz biçimde kaybolan , seneler sonra Amerikan donanması tarafından bulunan K - 129 üzerinden türetilen komplo teorilerinin Robinson yorumu .
Söylentilere göre her iki ülkenin de olayı hasıraltı etmesi üzerine gerçekliğini hiçbir zaman öğrenemeyeceğimiz ama mevzunun derinliğinden ötürü kendimizi kaptırabileceğimiz bir film .
Başlangıcıyla birlikte ' normal olmayan ' gelişmelerin olacağını bize hissettiren , bunu yaparken Kaptan Demi'nin karanlık geçmişini karakterin davranışlarını anlamak için yol gösterici konumuna sokan Todd Robinson , yaptığı tercihlerle filmini en baştan ucuzlatıyor .
Gemi , denizaltı ve uzay araçlarında geçen B sınıfı korku fimlerinden fırlamış gibi gözüken ' geçmişin hayaleti ' ziyaretleri en ufak bir merak duygusu uyandıramıyor .
Demi halüsinasyonlarla boğuşması , ' rüyalarım o kadar gerçekçi ki , neyin doğru neyin yanlış olduğunu algılayamıyorum '   demecinin ağırlığı altında eziliyor , Kaptan'ın zor durumu seyirciye hiç bir şekilde geçmiyor .
Aslında hayalet filmi geleneğinden gelmemesine rağmen bir iki kafa karıştırıcı hamleyle ' acaba ? ' sorusunu sordurtması beklenen bu çaba ' nafile ' sıfatıyla denizin dibini boyluyor böylelikle .
Ana karakterine kurmak istediği çatı bu şekilde çökünce baştan beri tarafları belli olan sayısız adam arasındaki tansiyona sıkıca tutunmamız en mantıklısı .
Phantom'un dağılmasını engelleyen de işin bu kısmı zaten .
Özellikle Ed Harris ve ikinci kaptanı Alex'i oynayan William Fichtner'ın spontane gelişmiş gibi gözüken kimyaları ' denizaltının batmasını engelliyor ' .
Benzerine sıkça rastladığımız kontrolü ele geçirme ve kaybetme sekansları abartılı şekilde kullanılmış denizcilik jargonuyla baltalansa da derinlerde vuku bulan taraf seçme gerginliği hiç de fena değil .
Phantom'un ilginç bir yönü de tamamen Rus karakterlerden oluşan mürettabatının net bir Amerikan İngilizcesi ile konuşuyor olması .
İlk etapta bir Rus denizaltısının içerisinde olduğunuz konusunda sizi şüpheye düşüren bu tercih , çakma Rus aksanlı Amerikan oyuncular izlemeye nazaran daha kabul edilebilir görünüyor .
Todd Robinson'un konu hakkında kurduğu ' seyircilerin , onları Rus denizciler olarak değil , baskı altında kalan insanlar olarak görmesini istedim ' cümlesi size samimi geliyorsa problem yok demektir .
Son tahlilde Phantom , tek mekan kullanımının getirdiği avantajları kullanmaktan çok zorluklarını yaşıyor .
Çok iddialı bir proje olmasa da kendinden daha az iddiası olanların yanına içerdiği ruhsuzluk yüzünden kurulamıyor , ' haftaya unutulacaklar listesi'ne en tepeden giriş yapıyor .
Direkt olarak televizyona satılması çok daha akıllıca olurdu .
firatatac . com
