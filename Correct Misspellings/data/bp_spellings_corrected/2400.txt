1970'lerde , dişilerden daha gösterişli ve büyük bedenlere sahip erkeklerin striptiz hizmetleri yaygınlaşmaya başladı .
80'lerden günümüze de , kulüplerde , partilerde , festivallerde , giderek solo performanslarını öne çıkaran ünlü dansçılar yetişti .
Kaslı , kılsız , kıvrak vücutlu göstericilerin , her statüden , yaştan , sınıftan kadını , seksapellikleriyle ve danslarıyla , belirli sınırlar içinde kalarak eğlendirip azdırmaları ve bol bahşiş toplamaları cazip gözüken bir iş .
Steven Soderbergh , 2012 yılında çektiği " Striptiz Kulübü " nde ( Magic Mike ) , mesela inşaat işlerinde sömürülmek yerine , eğlenip eğlendirerek bir şovda yüzlerce dolar kazanmayı yeğleyen genç adamların dünyalarına eğildi .
Filmin hikayesi , ' Magic ' Mike'ı oynayan Channing Tatum'un ,   gençliğinin geçtiği Tampa'da " Chan Crawford " takma adıyla striptiz yaptığı günlerdeki deneyimlerinden de yararlanıyordu .
Genç ve çekiciyken sistemden ne kadar para emileceği hesaplarını yaparken , bir süre sonra dışarıdaki katı gerçeklere toslayabilen dansçıların kırılganlıklarıyla ilgilenen film , müthiş performanslarla seyircisini eğlencenin içine dahil ediyor , erkek güzelliğiyle sinema estetiğini buluşturuyordu .
" Striptiz Kulübü 2 " , ilkinden üç yıl sonrasında , sigorta primlerini bile ödeyemediği tek işçisiyle birlikte kendi mobilya şirketinde ter döken Mike'ın , bir ara verip , son bir büyük gösteri için eski ekiple buluşmasını ve onlarla çıktığı yolculuğu anlatıyor .
Mike , ' Big Dick ' Richie ( Joe Manganiello ) , ' Ken ' ( Matt Bomer ) , Tito ( Adam Rodriguez ) , ' Tarzan ' ( Kevin Nash ) ve sunucuları Tobias'dan ( Gabriel Iglesias ) oluşan ekip , Miami - Tampa'dan Güney Carolina'daki  Myrtle Beach'e doğru yol alırken bir kaç durağa uğruyor ; seyircinin ilginç gözlemler yapmasına fırsat veriyor .
2009 yapımı " Wind Chill " adlı korku dramı belleğimde özel bir yere sahip Gregory Jacobs'un yönettiği filmde , ilkinde olduğu gibi oyuncuların striptizcilere dair keskin gözlemleriyle fiziksel performanslarını birleştirerek , karakterlerini sımsıkı kavramaları katıksız bir eğlence sunuyor .
Ekip üyeleri ve daha sonra devreye girenler arasındaki sinerji , perdeden doğallıkla yansıyor .
Travesti kulübünden , Georgia - Savannah'daki güneyli kadınların özel eğlence mekanlarına sergiledikleri danslar / şovlar , belgesel niteliğinde .
Bu başarıda , yapımcılardan Steven Soderbergh'in , takma adlarla hem görüntü yönetmenliğini , hem de kurguyu üstlenmesinin payı çok büyük kuşkusuz .   " Magic Mike XXL " , arkadaşlar arasındaki sıkı bağları , gelecek kaygılarını birkaç günlüğüne unutarak hayatın kısa mutluluk anlarını yakalamaya çalışan erkeklerin çocuksuluğunu / masumiyetini yakalıyor .
Yanı sıra , kapitalizmin mabedinde , gerek iş yaşamında , gerek evliliklerinde - yatak odalarında ' oynayan ' kadınların zincirlerinden boşalıp , yarı çıplak erkeklerin numaralarıyla çığlık çığlığa rahatladıkları sahnelerde , sosyolojik okumalara bile kapılar açıyor .
Sonuç olarak , cinsiyetleri ne olursa olsun , seyredenlerin , çok memnun çıkacakları bir dans , müzik , mizah şöleni .
İlk kareden sonuna dek , asla ucuzluğa kaçmayan , elindeki insan malzemesini sömürmeyen , çirkinleşmeyen , abartmayan , aşırılıklara yer vermeyen , koreografi liderliğini de bir kadının , Alison Faulk'un yaptığı güzellik .
Hollywood'un en hoş kadınlarından kimilerinin yer aldığını vurgulamadan geçmek de olmaz : Andie MacDowell ,  Jada Pinkett Smith ,  Elizabeth Banks ve Amber Heard
