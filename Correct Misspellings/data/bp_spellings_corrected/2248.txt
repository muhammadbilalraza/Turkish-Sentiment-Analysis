71. Cannes Film Festivali sonrası Türkiye’nin temsilcisi Nuri Bilge Ceylan imzalı Ahlat Ağacı harici neredeyse hiçbir büyük film ülkemizde henüz vizyona girmedi , giremedi .
Bu hafta Adana Film Festivali’nin açılış filmi olarak da gösterilen Spike Lee imzalı Blacklansman , Türkçe çevirisiyle “Karanlıkla Karşı Karşıya” , bu suskunluğu kırarak salonlardaki yerini alıyor …
 
Amerikalı siyahi yönetmen Spike Lee’yi nasıl bilirsiniz ?
Kendisine ilk Oscar adaylığını getiren Do the Right Thing ( Doğruyu Seç / 1989 ) ile habitatındaki kabuğunu kırarak , eleştirel bakış açısını ABD dışı uluslararası camiaya da taşıyan Lee , Denzel Washington’a En iyi Erkek Oyuncu dalında ilk Oscar adaylığını getiren biyografik uyarlama Malcolm X ( 1992 ) ile aykırı sinemacılar arasındaki yerini sağlamlaştırmıştı .
Çoktan modern klasikler arasına giren Malcom X’den sonra 90’lı yılları Clockers ( Torbacı / 1995 ) , He göt Game ( 1998 ) ve 4 Little Girls ( 1997 ) gibi içinden geldiği toplumun çıkmazlarını , halen devam eden ırkçılığı korkusuzca ve yüksek sesle dile getirdiği yapımlarla geçiren Lee ,  25. Saat ( 2002 ) ve İçerideki adam ( 2006 ) gibi artık buram buram Hollywood işi olan ama nev - i şahsına münhasır filmleriyle çıtayı o kadar yükseğe koydu ki , son 10 yılda önümüze Spike Lee imzası ile gelen işlere hepimiz şaşırır olmuştuk .
Hem sinemaseverler hem eleştirmenler mumla 1990’ların Lee’sini ararken , mutfağında usul usul pişirdiği yeni bir biyografik uyarlama olan Blacklansman 2018 Cannes Film Festivali’nde arz - ı endam etti .
Salonların ayakta alkışladığı dünya prömiyerinden sonra ( hem gala hem basın gösterimleri ) kucağında 2 Palmiye heykelciği ( Ekümenik Jüri Special Mention ve Grand Prix ) ile birlikte eve döndü Blacklansman .
Peki Spike Lee aramıza geri döndü mü ?     
 
1970’lerin sonunda geçen film , siyahi bir polis dedektifinin azmini ve tabir - i caizse ‘köstebeklikle ’ ırkçı , yerel bir örgütlenmeyi çökertmesini merkezine alıyor .
Lee’nin has oyuncularından Denzel Washington’ın oğlu John David Washington’ın canlandırdığı polis memuru Ron Stallworth , gizli görevlendirmeyle kendisini teşkilatta kanıtlamak ister .
Dikkatini çeken bir gazete ilanının üzerine gidince , kendisini ‘modern’ bir Ku Klux Klan’ının içinde bulur .
Fakat siyah olduğundan dolayı örgütte kendisini narkotik şubede görevli , ‘beyaz’ meslektaşı Flip Zimmerman ( Adam Driver ) temsil eder .
Stallworth , etkileyici ve kışkırtıcı telefon konuşmalarıyla örgütte kademe kademe yükselirken , Zimmerman onun kimliğinde , sahada örgüte dair olası suç delillerini toplar .
 
Bu ana omurgada ilerleyen film , mizahi malzemesini de ikilinin örgüt ile olan inişli - çıkışlı ilişkisinden ve bir şekilde kotardıkları handikaplardan alırken , dış çerçevede sadece Afro - Amerikalılara karşı yürütülen ırkçılığı değil , “Hristiyan - beyaz - heteroseksüel - erkek
- Amerikan” vatandaşları dışında kalan , neredeyse tüm bireylere karşı diri tutulan nefreti de resmediyor .
Lee’nin bilinçli bir tavırla ‘eline tüfek alan dangalak milliyetçiler’ olarak resmettiği örgüt üyelerinin günümüze gelen yankıları ise gerçeklik boyutuyla insanın tüylerini ürpertiyor .
 
Sadece ‘bir dönem filmi macerası’ mantığı ile değil , senaryo çerçevesini iyi koyarak ilerleyen Spike Lee , her ne kadar filmin ikinci yarısında tempo düşüklüğünden dolayı eleştirilse de - ki bu düşüşte 2 saat 15 dakikaya yayılan öykünün toparlanma aşamasının biraz uzun tutulmasının payı var -   hikayecilik ve biçimcilik olarak özlenen tarzını büyük yüzdeyle geri döndürmeyi başarıyor .
Karakterlere cömertçe yakın plan çalışan kadrajlar , film boyunca duygu bütünlüğünü sağlıyor .
Oyuncu yönetiminde , John David Washington şaşırtıcı biçimde başrolde çok iyi ; Lee , 34 yaşındaki oyuncunun babasından gelen yeteneğini kendisinden kazıyarak çıkartmaya belli ki kararlı .
Öte yandan , filmin ikinci adamı olan Zimmerman’ın örgüte dahil olduğu süreçte yaşadığı o git - geller , Yahudiliği ile yüzleşmesi ve pek çok sahnede ‘şimdi elime yüzüme bulaştıracağım’ kaosu , Adam Driver’ın oyunculuğu ile tüm benliğinden okunuyor !
Ödüller sezonunda her iki oyuncunun da  kendi kategorisinde adaylıkları muhakkak .
 
Ayrıca yönetmen , filmografisinde sıkça rastladığımız ‘güçlü kadın kahramanlar’ olgusunu , bu filmde Laura Harrier’in canlandırdığı insan ( ve siyahi ) hakları savunucusu Patrice Dumas karakteri ile sürdürüyor .   Ron Stallworth’un , kendi insanlarının haklarına ve de Ku Klux Klan örgütünün ırkçılığına karşı bilinçlenmesinde Dumas’nın rolü yadsınamaz .
Hali hazırda filmin dış çerçevesini de siyahlara da beyazlar kadar eşitlik , özgürlük ve ‘power to al people’ teması oluşturuyor .   
 
Bir dönem filmi olarak Blacklansman’ın yapım tasarımında , A’dan Z’ye atmosferden nokta atışı müzik seçimlerine ( listede Edwin Hawkins ve James Brown isimleri var ) , Lee’nin alameti farikası olan ‘double dolly shot oyunundan’ , split screen ( bölünmüş ekran ) tekniğine kadar pek çok öğe , biçimcilik açısından “ben hala buradayım ! ” nidası atıyor ve sinemasal seyir zevkini de yukarıda tutuyor .
 
Sonuç olarak , Karanlıkla Karşı Karşıya ( Blacklansman ) Spike Lee’nin o çok beklenen ‘dönüşüm muhteşem olacak’ filmi değil belki de pek çok sinemasever için ; fakat salt bir eğlencelik seyirden ya da faşist ırkçılığın ezberci eleştirisinden çok daha fazlası olduğunu söylemek gerek .
Film , ele aldığı yaşanmış bu sıra dışı hikayenin hakkını fazlasıyla verirken , kendisini de bir noktada çok ciddiye alıyor ; zira mevzu aslında çok ciddi .
Final jeneriğini de dikkatle izlemeyi ihmal etmeyin !
 Son söz , her türlü ayrımcılığa ve ırkçılığa hayır !
 
twitter . com / duygkocabayli
