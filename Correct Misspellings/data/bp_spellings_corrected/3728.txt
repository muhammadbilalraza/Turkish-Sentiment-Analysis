Adı üzerinde işte , açık edecek , spoiler verecek bir durum da yok hani …
Deprem değil , bina öldürür denen acı ve gerçek klişenin , beden bulmuş halidir enkaz , betondan , demirden , tuğladan , sıvadan , boyadan , yani alın teriyle ve bin bir emekle örülen yapıdan geriye kalandır .
Aslında doğaya aykırı duranın , ona savaş açanın , yine ve yeniden doğaya karışmasıdır da , keşke sonucunda katliamlara rahmet okutan bilançolar olmasaydı .
Deprem kuşağında yer alan bir coğrafyanın , zelzele tedirginliğinde yaşayan biz insanları , memleket denen , bir büyük bekleme odasında bekleşiyoruz işte , kâh ötelenmiş bir endişeyle , kâh tuhaf bir umarsızlıkla …
Daha birkaç gün önce , Çanakkale’de , seriye bağlamış sallantılar arasında , yaşanan panik ortada …
Deniz kumuyla yapılmış , dayanıksız binalar , hepsi insanın eseri , en nihayetinde …
Doğup , büyüyüp , çoğaldığımız yaşam alanları , tehlikenin varlığını bilmemize rağmen , önlemler alınmıyor ve dev bir toplu mezara dönüşüyorsa şayet , kabul buyurun , bunun adı kader değil , cinayet olsa gerek .
İnsanın insana ettiğini , tabiat ana etmez , edemez .
Enkaz’ı yazıp yöneten Alpgiray M. Uğurlu , kısıtlı bir bütçe ve dar bir kadroyla , bizim büyük çaresizliğimizi anlatmayı denemiş .
Akasya Asıltürkmen ve Berke Üzrek de , salt oyuncu performanslarıyla , izlenebilme hali mümkün olan filmde , ellerinden geleni yapmışlar .
Ağır yük ise , haliyle Akasya’ya kalmış ve bence bu zorlu rolü , hakkını vererek sırtlayabilmiş .
Elbette bilmediğimiz bir şey değil , hepimizin kâbusu bu , ancak korkunun ecele faydası yok deyip , unutmayı tercih ediyoruz , farkındalık yaratmak adına , bu ve bunun gibi projelerin önemli olduğunu düşünüyorum .
Belayı ertelemek yerine , çözüm üretmek , aslında başkaca bir yol da yok .
Korkulan olur ve büyük bir depremle sarsılan İstanbul , yıkıntılar altında kalır .
Yıkımın ardından , betonlar arasında sıkışan Nisa , kendi çabasıyla kurtulmayı çabalar .
Diğer kahramanımız Barış ise doğaya verir kendini , video günlükleriyle , ağır travmasını aşmaya debelenir .
2010 tarihli Toprak Altında ( Buried ) filmini hatırlarsınız , bizim öykü de benzer zorluk ve güçlük içerisine çekiyor kahramanımızı …
Haliyle izlemesi de , hazmetmesi de pek kolay değil !
Bir hafta boyunca , sıkıştığı bir buçuk metrekarelik alanda , hayata tutunmaya çabalayan bir kadının , umut ile umutsuzluk arasında mekik dokuyan anlarının yansıması , aynı şekilde , birçok insanın yakınlarını yitirdiği bir ülkede , önerilecek şey de değil !
Büyük Marmara Depremi’nin ardından , saatler sonra gazeteci olarak Avcılar’daydım , enkazın altındakilerin feryat ve iniltileriyle , dışarıda kalanların ağıtları , resmen karışıyordu birbirine …
Toz bulutu bile tam olarak inmemişti yere …
Depremin merkez üssünü de , büyüklüğünü de , yarattığı yıkımı da bilmiyorduk henüz .
Sonrasında İzmit , Yalova , Adapazarı , Gölcük ve Değirmendere’de haftalarca tanıklığım ettiğim bu en acıklı hikâyemizde , kıl payı kurtulanların , enkazdan sağ çıkartıların , aslında ne derin yaralar aldığını , ruhlarının , göçük altında kaldığını fark etmem uzun sürmemişti .
Hani bazı şeyler anlatılmaz , yaşanır denir ya , mevzu aslında tastamam böyle .
Kapanmaz yaraları olanların değil , yakıcı meselenin hala farkında olmayanlar seyretsin derim .
