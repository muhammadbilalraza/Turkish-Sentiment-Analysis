Şöyle bir bakınca evveliyatı olan bir işe ve bir seriye dönüştü Alacakaranlık ( Twilight ) Efsanesi .
Aslında vampir mitine yabancı olmayan bünyelerimiz vampir sosuna bulanmış ‘gerçek ' bir aşk filmiyle tanışınca epey bir gevşedi .
Tabii bu tamamen ilk film için geçerli .
2008 senesinde ilkiyle büyük bir çıkış yakalayan film , ikinciyi hemen arkasından tartışmalı bir şekilde koydu seyircinin önüne .
Ne kadar bağırsak çağırsak da kendi türü içinde başarılı sayılabilecek bir film çıkmıştı ilkinde karşımıza .
Ama yine de karakterlerin beyazperde yolculuğunda romantizm ve vampirlik sıfatı adına daha çok şey beklemiştik , en azından kitap kadar .
Yeni Ay ( New Moon ) kısmında efsaneyi ve miti devam ettirmek adına kasıyordu , hatta Bella'cık kurt adam ve vampir ikileminde kalıyordu .
Yani alt ( Kızılderili kökenine dayanan kurtlar ) ve üst sınıf çatışması yaşasa da biz daha çok onun durulmayan ve sıkıcı hale gelen hezeyanlarına takmıştık kafayı !
Tabii kurt adam ve vampir atışması , seriye kurt adam parmağı olarak damga vuracak bir bölüm olmasına rağmen ' aşk böcüklüğü ' konusunda yoğun abartılı ve zaaflı anlar barındırmaktan da geri kalmamıştı .
Filmin büyük bölümünü , terk - i diyar eden Edward'ın peşinde helak olan Bella kısımları oluşturuyordu .
Tutulma ( Eclipse ) adını taşıyan üçüncü filmde de üçlü aşk denklemi Cullen'lar ile Victoria arasındaki atışmalar ve atılmaların kaynağı olarak geçmişe dönük sorgulamalar arasında biraz genişlemişti .
Jacob ise kurt adam tarafının geçmişine götürmüştü bizleri .
Üçüncüsü aklımda karakterlerin daha fazla dallanıp budaklanıp , kendilerini aksiyona verdikleri bölüm olarak kalıyor ve hala Alacakaranlık'a karşı bir sempati beslememe yetmiyor .
Hiçbir beklentim olmamasına rağmen , tek bir kitabı daha fazla gişe için ikiye bölüp önce " Şafak Vakti 1 " diye vizyona sokan bölümün içine düşüverdim adeta !
Bana göre , serinin ilkinden sonra vampir miti adına söyleyecek kayda değer bir şeyleri olan bölüm diyebiliriz .
Ama bunu klasik kalıpları yıkmadan yapmak için o kadar özenli davranıyor ki , sanki herhangi bir romantik filmin içine sızmış gibi hissediyoruz kendimizi .
Bella ve Edward arasında yaşanması gereken ( Meyer'in Saga yorumuna göre bir türlü yaşanmayan ) birleşme anının etki ve yan etkilerini Kan Arzusu ( Thirst / Bak - Jwi ) filmine benzettim yakın zamanlı bir etkileşim olarak .
Onun dışında artık Cullen'lar hayatımıza iyice sızdılar diyebiliriz ; sonuçta değişim ve dönüşüm tamamlandı , Dracula'ya yeni bir jenerasyon bahşedildi .
Ama film alt etmenlerini bırakıp gençlere yedirilecek kısımlarına bakınca , Alacakaranlık Efsanesi : Şafak Vakti ( The Twilight Saga : Breaking Dawn ) ' nin tam bir kazık olduğunu söyleyebiliriz .
Bella'nın aşkı bulması , Bella'nın kafasının karışması , Bella'nın aşk acısına düşmesi dışında Alacakaranlık'ı seven bir kesimin filmin diğer yanlarıyla ilgilenmediğine eminim .
Onlar Robert Pattinson ve Kristen Stewart öpüştükçe kendilerinden geçen , hatta bir vampir tarafından ısırılmayı kabul eden gençler .
Film , yasak elmayı iştahla ısırmaya hazırlanan gençleri hedef aldığı için inanç sorgulaması yapmadan garip bir çatışma yaratıyor .
Filmde kullanılan ortamın her daim bu yapıma yakıştığını söyleyebiliriz , sonuçta kırsalda , kasvetli ortamlar yaratmaları , sinirlediklerinde insan modelinden kurt adama dönüşmeleri ( Kan ve Çikolata ( Blood and Chocolate ) ' da da vardı , hatta orada kurt kadın ve çizgi roman yazarı aşkı vardı ama ne yazık ki çok satanlardan uyarlanmasına rağmen Alacakaranlık etkisi yaratamadı ) , kayalardan aşırtan ve sonuçta her iki tarafın da orta yolu buldukları noktaya ilerleyen filmi , ergen olsam sever miydim bilmiyorum ama on yıllardır çekilen vampir filmlerine gönül vermişler için çok ‘teenage ' kaçtığını söylemek durumundayım .
Hatta bu bölümde Bella Edward'la evlenip artık çocuk çocuk sahibi olmaya yol alırken Jacob'un evin büyükbabası gibi her şeye karışmasına ve herkesin de bu tavra boyun eğmesine anlam veremedim !
Bu kadar kaynaşma ortamı da fazla yani .
Bella'nın kafası karışık romantizmi de bir yere kadar !
Yönetmen Bill Condon müzikallerine devam etsin bence .
Bella'nın doğum süreci , kanının çekilmesi ( buradaki makyaj başarılıydı ) ve yeni bir yaratık doğurması ihtimali karşısında erklerinin azalacağını düşünen kurt adamlarının tavırları .
Biraz da olsa klasikliğe yaraşır şeyler .
Ama filmin içinden çıkarın bunları , elinizde tamamen romantizmle , hem de kasıcı romantizmle sıvanmış bir film kalıyor .
Oyunculuklar yine dökülüyor , sadece mızmızlanma ve bakış pozları şeklinde yansıyor bize !
Bella'nın vampirliğe adım atışını kutsamanın zamanıdır şimdi , ne diyelim ! ( banubozdemir@gmail.com )
