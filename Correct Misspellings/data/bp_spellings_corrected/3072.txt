Hayatınızın merkezindeki insanı kaybetmek her zaman zordur .
Bir çocuğun babasını veya bir kadının kocasını kaybetmesi .
Bu acıyı geride bırakıp toparlanmak , hayata yeniden asılmak büyük bir mücadele gerektirir .
Acıyla başa çıkmanın sık başvurulan bir yolu da ikamedir .
Kimi insan , kaybettiğinin yerine bir şey koyar .
Kendiliğinden veya kasten .
Küçük bir kızın , ölen babasının ruhunun , evlerinin hemen yanındaki incir ağacına geçtiğine inanması gibi .
Evlerini taşıyan kaidedir zaten bu devasa ağaç .
Güvenilirdir .
Rüzgar öyle oyunlar oynar ki yaprakları arasında , bir dalın üstünde otururken babanızın sizinle konuştuğuna inanabilirsiniz .
Ve bulaşıcı da olabilir bu ruh hali .
Sevdiğiniz insanın , ölümünden sonra bile bir şekilde yakınınızda kaldığına , sizi gözetip kolladığına inanmayı istersiniz çünkü .
O küçük kız çocuğunun annesi ve kardeşleri de inanır bu hayale içten içe .
Ama hepsinin acıyla baş etmek için kendi yolları vardır .
Büyük abi , evin erkeği rolünü üstlenir .
Anne , uzun bir yas döneminin ardından , çalışarak ve yeni insanlarla tanışarak toparlanmayı dener .
Fakat sevdikleri adamı unutmamak için bağlanmayı seçtikleri ağaç , giderek hayatlarına devam etmelerine engel olacak hale gelir .
Ağacı o kadar insanlaştırmışlardır ki gözlerinde , onunla ilgili her şey babanın tavırları gibi algılanmaya başlar .
Çürüyen , kocaman bir dalın yatak odasının duvarını yıkacak biçimde devrilmesi , annenin yeni bir erkekle flört etmesine tepkidir sanki .
Bu flört bir ilişkiye dönüştükçe , ağacın kökleri evin duvarlarını parçalayacak şekilde yayılmaya başlar .
Ancak baba bize , koca evleri blok halinde yerlerinden alıp başka bölgelere taşıyan bir firmanın şoförü olarak tanıtılmıştır daha ilk kareden .
Aile belki de yanlış yorumlar ağacın saldırganlığını .
Belki de gitmelerini , geçmişi geride bırakıp hayatlarını yeniden şekillendirmelerini istemektedir baba .
Bütün bunlar , güzel bir film malzemesi .
Başroldeki Charlotte Gainsbourg için de Antichrist sonrası terapi gibi olmuştur Ağaç ( The Tree ) .
Anlaşılır bir durum .
Hatta şunu da anlarım : Kieslowski , Tavernier gibi usta sinemacıların asistanlığından gelen ve ilk filmi Since Otar Left ile büyük beğeni toplayan senarist / yönetmen Julie Bertuccelli , gayet şık bir işçilik ortaya koyarak kendini iyice ispat etmiş olabilir .
Fakat güçlü bir sinema filmi yaratabileceği bu malzemeyi , neden steril bir Hallmark filmi kalıbının içine hapsettiğini , işte onu anlayamıyorum .
Ağaç , güvenli alanlar içinde , hiç risk almadan ilerleyen , fazlasıyla romantik bir film .
Gittiği en uç nokta , ağacı küçük kız çocuğunun yaptığından bile daha fazla kişileştirmek , onu adeta dini bir figüre çevirmek .
Zaten filmin uyarlandığı romanın ismine bakarsak ( onur Father who Art in the Tree ) , bu da kitaptan yansıyan bir tavır .
Ağacın bir dalına çivi çakılınca , tıpkı kan gibi sızan reçine örneğin .
Çiğ fikirler bunlar .
Son Cannes Film Festivali'nin kapanış filmi olan Ağaç , aslında Fransız sineması adına da zayıf geçen bir seneyi simgeliyor bana kalırsa .
Geçtiğimiz günlerde açıklanan César ödüllerinin adayları da aynı şeyi gösteriyor .
Bütün ortalamalığı içinde bu filmin 3 adaylığa layık görülmüş olması ( Kadın Oyuncu , Uyarlama Senaryo ve Özgün Müzik ) hiç şaşırtıcı değil , tam da bu yüzden . twitter : aliercivan
