Manhattan'ın parlak ışıklarının tam ortasında geçen Düzenbaz Roger , günümüz erkek egosuna oldukça modern ve komik bir yaklaşım sergiliyor .
Dylan Kidd , Tribeca Film Festivali'nden büyük ödülle dönen film ile yönetmenlik hayatına , kendi filminde olduğu gibi , oldukça hızlı ve başarılı bir giriş yapmış .
Daha ilk sahnede , iyi bir reklamcı olan Roger ve arkadaşlarının " gelecekte erkeklere neden ihtiyaç duyulmayacak " konulu diyaloğu , bir anda Roger'ın sürekli kendi fikirlerini ileri sürdüğü oldukça uzun bir monoloğa dönüşüyor .
Bu kadar şiddetli bir girişten sonra izleyicilerin merakını canlı tutmak her yönetmenin harcı değildir , ancak Dylan Kidd bunu oldukça iyi başarmış .
Roger , tatlı dilli , esprili , hazırcevap , zeki ama bir o kadar da serseri ve kaba bir karakter .
Ama filmin başından sonuna kadar ona asla kızamıyorsunuz .
Bu tatlı serserinin hayatı , yeğeni Nick'in kendisini ziyarete gelmesiyle değişiyor .
Yeğeni dayısının kadınlarla olan " iyi ilişkisinden " faydalanmak , daha doğrusu artık bekaretini kaybetmek istiyor .
Roger da önce pek kabul etmeyecekmiş gibi görünse de hemen ardından " derse " başlıyor .
Bu öğretici yolculukları esnasında , bir bara uğrayıp iki güzel kadınla tanışıyorlar , Roger'ın kendisinden " artık seninle aynı sosyal ortamlarda bulunmak istemiyorum " diyerek ayrılan eski sevgilisi ve patronu Joyce'un partisine uğruyorlar , ve en sonunda geceyi .
Aslında filmde gizli kapaklı , tam olarak nedeni bilinmeyen bir çok olay var .
Mesela , Roger'ın insanlara , özellikle kadınlara olan hırsı daha ilk dakikadan göze çarpıyor .
Barda içki içerken yanına oturma " şansına " erişen iki kadın hakkında öyle yorumlar yapıyor ki , bütün söyledikleri doğru da olsa , o kendini bilmiş ve aşağılayıcı halleri nefretini açıkça ortaya koyuyor .
Filmde tam anlatılmamış da olsa , bana kalırsa bu sorunun kaynağı ailesi .
Kendisi Nick'in annesi Susan'la görüşmemesine rağmen , kardeşinin babasıyla sürekli görüştüğünü duyduğu an yüzünde oluşan iğrenme ifadesi , sanki geçmişinde olmuş travmatik bir tecrübeyi işaret ediyor .
Ablasının bu davranışını hiç anlayamıyor , sanki babasının ona yaptıklarından sonra hala onunla görüşüyor olmasını kabullenemiyor .
Aynı şekilde Nick'in de büyükbabasıyla o kadar yakın olması Roger'ı oldukça rahatsız ediyor .
Barda kızlarla konuşurken ilk tecrübesinden ve ailesinden kesinlikle bahsetmiyor .
Aslında genelevdeki son sahne de bütün bunları doğrular nitelikte .
Nick bir odada tam istediği sonuca ulaşmak üzereyken , Roger genç bir kızla başka bir odaya giren yaşlıca adamı görür görmez , Nick'i oradan çıkartıyor .
Belki de kız kardeşini babasından kurtaramamasının yarattığı vicdan azabını , yeğenini oradan kurtararak yatıştırmaya çalışıyordur , kim bilir ?
Bir de Joyce'un Susan'la olan inkar edilemez benzerliği var ki , sanki Roger Joyce'u bilerek seçmiş gibi duruyor .
Sizi uyarmak zorundayım , Düzenbaz Roger sürekli aksiyonun olduğu heyecanlı komedilerden değil , sürekli gelişen diyaloglara sahip bir kara - komedi .
Bir sahnede Roger'a gülerken , diğer sahnede kendisine acıyorsunuz .
Roger filmde o kadar çok konuşuyor ki , film ilerledikçe uyuşuyorsunuz , kendinizi , her geçen an daha dikkatli olmak zorunda hissediyorsunuz .
Ama bu diken üstüne oturma hissi sizi filme daha çok çekiyor diyebilirim .
Kidd'in el kamerası kullanımı oldukça rahatsız edici , hatta neredeyse klostrofobik bir ortam oluşturmuş .
Zaten konular o kadar " aramızdan " ki , özellikle bar sahnelerinde , sanki asıl kahraman bizleriz , görüntünün gidip gelmesi de biraz fazla kaçırdığımız rom - koladan .
Aslında bütün bunlar filmin yerli yerine oturmasını sağlamış , sanki düzgün bir çekim olsaydı ya da konuşmalar bu kadar yer tutmasaydı , Düzenbaz Roger ve serüveni bu kadar çekici gelmeyecekti .
Roger'ı oynayan Campbell Scott , harika bir iş çıkarmış , bu sorunlu adamı oldukça gerçekçi bir biçimde canlandırmış .
Karakterine öyle bir sevimlilik katmış ki , Roger'ı aslında sevmememiz gerekirken , ona yakınlaştığımızı hissediyoruz .
Bütün repliklerini doğal ve içinden gelerek okuyor , ki bu da " acaba Scott da Roger gibi kalp kıran bir Kazanova mı ? " sorusunu akıllara getiriyor .
Nick'i canlandıran Jesse Eisenberg , Scott kadar olamasa da oldukça iyi bir performans sergiliyor , zaten kendisini Get Real'la oldukça sevmiştik , bu kez de saf Nick rolüyle gönüllerimizi fethediyor .
Filmin bu kadar başarılı olmasını sağlayan diyaloglar , aslında karakterlerin gelişiminin gösterilmesine bir bakıma engel olmuş .
Mesela Roger'la Susan arasında geçenler hakkında sadece tahminler yapabiliyoruz , bu birçok insan için tatminsizlikle sonuçlanabilir , ama benim hayal gücümü çalıştırdığı için , filmin üzerimdeki etkisini oldukça artırdığını söyleyebilirim .
Testosteron yüklü başlangıçtan , kurnaz finaline kadar , Düzenbaz Roger , oldukça eğlenceli , kimi zaman zorlayıcı ama bir o kadar hoş bir film .
Belki fazla orijinal değil ama oldukça büyük bir kalbe , ve onunla uyumlu ileri bir zekaya sahip .
