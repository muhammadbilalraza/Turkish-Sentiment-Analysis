Narnia Günlükleri'nin yaratıcısı İngiliz yazar C. S. Lewis'in hayatını yakından bilen okurlar , yazarın Yüzüklerin Efendisi'nin yaratıcısı J. R. R. Tolkien ile yakın arkadaş olduğunu bilir .
Narnia Günlükleri'nin Yüzüklerin Efendisi'ne kıyasla gayet hafif ve kolayca unutulur bir eğlencelik fantazi serisi olduğunu düşünen bir Tolkien hayranı olarak hep merak etmişimdir bu ikilinin arasındaki konuşmaları : Lewis : " Eee J. R. R. , neler yazıyorsun şu günler ? "
Tolkien : " Yüzlerce değişik ırk ve lisan dolu , gerçek anlamda bambaşka bir dünya yaratıyorum . Peki sen ? "
Lewis : " Eee , bir kaç çocuk var , bir gardırop aracılığıyla eski Yunan mitolojisinden tırtıklama bir kaç yaratıkla Hz . İsa'yı temsil eden konuşan bir Aslan'ın dünyasında buluyorlar kendilerini . "
Tolkien : " Hm . İyi , sen yazmaya devam et . "
İlk filmi bile fazlalık yaratan Narnia Günlükleri'nin ikinci filmi , ilk filmin bir nevi yeniden çekimi olan Prens Kaspiyan fazla para kazanamayınca serinin yapımcısı Disney , üçüncü filme para vermemeye karar verdi ve 20th Century Fox , piyasadan düşen seriyi kaptı .
Bu kumarın Fox için karlı olup olmayacağını zaman belirleyecek .
Finansal durumların yanında Narnia Günlükleri 3 , serinin şu ana kadarki en zayıf halkası .
Bu eleştirinin sebepleri arasında hemen göze çarpan ilk problem , bir fantazi serisi olarak her yeni bölüm ile hem boyut , hem de konsept olarak epik boyutlara ulaşmasını beklediğimiz seri , bu film ile kapsamsal bir geri adım atıyor ve açıkçası türüne kıyasla biraz fazla küçük ve mütevazi bir hikaye yaratıyor .
Tabii ki film , her fantazi yapımın baştacı " devasa yaratığa karşı uzun savaş " klişesini gururla taşıyor .
Fakat bu orijinal olmasa da etkileyici finale gelmeden önce yavaş ilerleyen , yer yer epizodik ve şişirilmiş bir maceraya tanık oluyoruz .
Narnia 3'ün ekonomik yaklaşımı ana karakterlere de bulaşıyor ve bu sefer Narnia'nın Kralları ve Kraliçeleri yerine Narnia'nın küçük kralı ve küçük kraliçesi ile yetinmek zorunda kalıyoruz .
Evet , serinin bu bölümünde ve hatırladığım kadarıyla bir sonraki bölümlerinde büyük kardeşler Peter ve Susan gerçek dünyada kalıyor ve bu macerayı küçük kardeşler Lucy ve Edmund yürütüyor .
Bu sefer küçüklere odaklandığımız için Narnia 3'un diğer filmlere kıyasla daha bir çocuk filmi havası var .
Finale varana kadar köle tüccarı korsanlar ve kocaman tek ayaklı cüceler ( C. S. Lewis'in bu cüceleri yaratırken piposuna ne sokup içtiğini merak ediyorum ) gibi bir kaç küçük tehlike ile karşılaşıyor Lucy ve Edmond , fakat ikilinin her zaman Kaspiyan ve Aslan tarafından hemen kurtarılacağını biliyoruz .
Bu yüzden ciddi bir tehlike hissi yaratılamıyor ve filmin süresi ilk iki bölüme kıyasla daha kısa olmasına rağmen uzadıkça uzuyor .
Serinin genel hedef kitlesi 11-12 yaşındaki gençler koltuklarında sıkılırken 5-6 yaşındaki çocuklar unutulmaz olmasa da ara sıra dikkat dağıtıcı bir fantazi ile bir iki saat oyalanabilir .
Finalde Aslan'ın " girildikten sonra bir daha geri dönülmez krallığı " ve " gerçek dünyadaki isminin farklı olması " , ilk filmlerin yarattığı Hz .
İsa göndermelerini iyice barizleştiriyor ve sinema salonlarında eğlencelik zaman geçirmekten çıkıp din ve ahlak dersine dönüşüyor .
Amerika'da yeni vizyona giren filmlerin Türkçe eleştirilerini okumak ve tartışmak için bloguma üye olun : http://oktayegekozak.blogspot.com/
