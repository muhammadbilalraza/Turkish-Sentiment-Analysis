1998 yapımı " Fucking Amal " ile belirli bir hayran kitlesi kazanmış olan , Isveç sinemasının yeni yüzü Lukas Moodysson'un son yapıtı " Tillsammans - Birlikte " , 1975 yılında Stockholm'deki bir komünün hayatını acı - tatlı bir dille aktarıyor bizlere .
Yumuşak huylu Göran ( Gustav Hammarsten ) , lezbiyen Anna , politik görüşleri ağır basan Erik , eşcinsel Klasse komünde yaşayanlardan sadece birkaçı .
Dünyada yaşananlara paralel olarak ( Franco'nun ölümü , Pinochet , sosyalizm vs. ) komün içindeki dengelerin ve fikirlerinde değiştiğine şahit oluyoruz film boyunca .
Karakterler , bilhassa set tasarımı , oyunculuk , hikaye dört dörtlük .
Cinsel - politik uyanışlar ve tüm bu kargaşanın içinde kendi kimliklerini oluşturmaya çalışan çocuklarla az da olsa Ang Lee'nin " The Ice Storm - Buz Fırtınası "
( 1997 ) ' nı hatırlattı bana .
Sadece ondan çok çok daha rahat bir anlatıma sahip .
Filmin finali o kadar basit ama o kadar muhteşem ki , yüzünüzde kocaman bir gülümseme ile ayrılıyorsunuz salondan .
Moodysson'un gelecek filmini merakla bekliyoruz .
Neden böyle seçkin filmleri ancak festivalden festivale izleyebiliyoruz ?
Filmi 20 Nisan Cuma günü , saat 10:30 seansında Beyoğlu Atlas Sineması'nda ve 26 Nisan Perşembe günü , saat 10:30 seansında Kadıköy Rexx Sineması'nda izleyebilirsiniz .
