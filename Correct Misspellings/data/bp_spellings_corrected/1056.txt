Geç olsun da güç olmasın deyimi Görevimiz Tehlike’nin neredeyse yirmi yıldır devam eden blockbuster sinema macerası için gayet yerine bir ifade .
1960'lı yılların orijinal televizyon dizisinin büyük bir hayranı olarak ilk üç filme pek de ısınamamıştım açıkçası .
Fakat dördüncü ve beşinci bölümün sonunda hem kaynak dizinin takım ruhu ve casus / entrika havasını , hem de modern mega bütçe Hollywood aksiyon şablonunu bir araya getirmekte başarılı olmasına seviniyorum .
Yarattığı muazzam animasyonlarda 50'li ve 60'lı yılların casus , aksiyon ve bilim - kurgu eğlenceliklerinden ilham alan Brad Bird’ün ilk gerçek oyunculu filmi olan Görevimiz Tehlike 4’ün başarısından sonra beşinci bölüm olan Mission Impossible – Rogue Nation , serinin içinde yukarıda bahsettiğim balansı en muazzam bir biçimde yakalayan bölümü şimdiye kadar .
Beşinci Görevimiz Tehlike ile bir bakıma içiçe geçmiş , tek başlarına sunulsa gayet tatmin edici olacak , fakat bir araya geldiklerinde nefes kesen bir eğlencelik yaratan iki film birden izliyoruz .
Bir yandan elde serinin baştacı yıldızı Tom Cruise’un deli dublörlüklerinden ve fazla CGI kullanmaktansa olabildiğince gerçek efektlerden haz alan , ustalıkla elden geçirilmiş  kovalamaca ve çatışma sahneleriyle dolu bir aksiyon eğlenceliği var .
Cruise’un deli dublörlüklerinden bahsetmişken , dördüncü filmde dünyanın en yüksek binasına gerçekten tırmanan Cruise , bu sefer havalanmakta olan bir uçağa dışarıdan tutunmaya karar vermiş .
Bu seri yedinci , sekizinci filmi bulursa yetmişli yaşlarında olacak Cruise’u sırf aksiyon sinemasının sınırlarını zorlamak adına astronot kostümü olmadan uzaya salacaklarından korkuyorum .
Diğer yandan ise dahiyane numaralarla dolu gizli soygunları ve akıl hilelerini seyirciyi her an heyecan içinde tutmak için kullanan bir casus gerilimi , önceliği tamamen aksiyon sekanslarına vermektense filmin süresi içinde eşit bir konum ediniyor .
Bu şekilde hem Tom Cruise’lu aksiyon izlemek isteyen seyircinin beklentileri karşınalıyor , hem de orijinal seriyi seven , daha akıllı bir casus filmi izlemek isteyen seyirci , senaryo safi pahalı patmala sahnelerini bir ayara getirmek için kullanılmadığı için tatmin olmuş oluyor .
Dünyayı yok etmeye and içmiş bin bir türlü terörist organizasyonu durdurmakta başarılı olan süper casus Ethan Hunt ( Cruise ) ve ekibi , beşinci filmde en zor düşmanları ile savaşıyor : Amerikan bürokrasisi .
CIA başkanı Hunley ( Alec Baldwin ) , pervasız ve otorite karşıtı geçmişi yüzünden Hunt’un ultra gizli casus organizasyonu IMF’i kapatmak için elinden geleni yapar .
Bu problem IMF için olabilecek en uygunsuz zamanda gelmiştir , çünkü eski ajanlardan oluşan , bir bakıma anti
- IMF görevi gören Syndicate isimli gizemli bir terör organizasyonu , Hunt dahil bir sürü casusu aradan çıkarmaya uğraşır .
ABD devletinin desteğini kaybeden Hunt , eski ekibini gizlice bir araya getirip Syndicate’in peşinden gitmeye karar verir .
Görevimiz Tehlike film serisi , ilk bölümlerde Cruise’ın yıldız gücünü dizinin takım bazlı yapısına tercih etmişti .
Bu yüzden bu filmler , Bond tarzı yavan aksiyondan ileri gidemeyerek sadece isimle Görevimiz Tehlike olmuşlardı .
Bu problem en çok John Woo imzalı ikinci filmde kendini gösteriyordu .
Dördüncü ve beşinci bölümün sevdiğim tarafı , bahsettiğim takım ruhunu geri getirmesi ve senaryonun Hunt dahil olmak üzere her karakterin avantajlarını ve zayıflıklarını akıllıca kullanması .
İlk filmden beri ortalıkta olan sert ve ciddi ajan Luther ( Ving Rhames ) , serinin son dönem ajanları hacker Benji ( Simon Pegg ) ve IMF’in bürokratik taraflarını halleden Brandt ( Jeremy Renner ) ile bir araya getiriliyor ve hem eski , hem de yeni karakterler bir nevi Görevimiz Tehlike hayal takımı yaratıyor .
Görevimiz Tehlike , bir süredir konu kadın kahramanlar olduğunda ne yazık ki modern dünyanın biraz gerisinde kalıyordu .
İkinci filmde tek kadın karakterin bütün senaryo boyunca sırf kötü adamla yatma görevine sahip olması akla geliyor mesela .
Rogue Nation ile seri sonunda Cruise kadar cesur ve yetenekli bir kadın ajan koyuyor hikayeye .
Rebecca Ferguson’un femme fatale tarzı karizmatik performansından gaz alan gizemli ajan Ilsa karakteri , muazzam fizikalitesi ve acımasız dövüş tekniği ile bu yeni bölümün belki de en büyük kozu .
Senaryo yazarlığından ( Olağan Şüpheliler ) yazar / yönetmenliğe geçiş yapan Christopher McQuarrie , Jack Reacher’ı yöneterek Cruise’un kendine özgü film yıldızı havasının nasıl kullanılması gerektiğini bildiğini göstermişti .
Bu sefer daha geniş bir bütçe ve hikaye ile çalışan McQuarrie , serinin en akılda kalır aksiyon sekanslarından bazılarını yaratmayı başarıyor .
Viyana Operası’nda geçen gerilim dolu bir suikast sahnesi ile Fas’ta geçen bir hızlı motorsiklet kovalamaca sahnesi , çoğunlukla bilgisayar efektleri yerine gerçek görüntüler ile dolu oldukları için bir o kadar daha heyecanlandırıyor .
Her fragmanda gösterilen uçak sekansını ise filmin başında aradan kaldıran McQuarrie , filmini tek bir pazarlama numarasına dayamayarak sonuna kadar eğlendiren bir blockbuster yaratıyor .
