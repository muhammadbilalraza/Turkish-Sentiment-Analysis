" Eski bir şey , yeni bir şey , ödünç alınmış , mavi bir şey . "
Düğün töreninde şans getirmesi amacıyla gelin adayları için söylenen şans tekerlemesinin sözleri .
Peki ya ödünç alınan damadın kendisiyse .
İkili biraz önce ayrılmış olsa da ve cep telefonunun artık neredeyse uzvumuz haline geldiği zamanda yaşasak bile ev telefonunun telesekreterine gelen aşk mesajı , tamam .
Çok da manalı bir anda olmasa da , kız arkadaşların birlikte dans etmesi , tamam .
Kendine güvensiz olan kızın her şeyi elde eden kızın önüne geçmesi , tamam .
Karşınızda romantik komedinin romantik tarafını vurgulamış bir Hollywood filmi duruyor .
10 yaşından beri birbirlerinin en yakın arkadaşı olan Rachel ve Darcy arkadaşlıklarını sınıyacak bir noktaya gelirler .
Çünkü Rachel'ın hukuk okulundan beri aşık olduğu Dexter Darcy ile yakın zaman içinde evlenecektir ve Darcy'nin Rachel için düzenlediği sürpriz ( ! ) 30. yaş doğum günü gecesi olanlar olur .
Rachael ve Dexter birbirlerine açılırlar ve düğün arifesinde baş nedime en iyi arkadaşının müstakbel damadını ödünç alır .
Film kendini keşfetme , arkadaşlığını sınama , gerçek aşkı bulma ekseninde dönüyor ve başından itibaren bizi şaşırtmadan sona bağlanıyor .
New Yorklu zenginlerin hafta sonu kaçamağı yaptıkları yazlık yer The Hamptons'ın gözü okşayan manzaraları dışında filmin tek bir çekici yanı olduğunu söyleyemeyecekken , popüler isimlerin kadroda olması da filmi kurtarmıyor .
Bu isimler için daha önce oynadıkları karakterlerin bir versiyonundan başka bir boyut yaratılmamış , oyuncular da vasat karakterlere vasat bir çerçeve çizmekten geri kalmamış .
Belli ki yapımcılar bu yönüyle de işi sağlama almak istemiş , malum karakterler genellikle oyuncuların üzerine yapışır ve oyunculara artık o roller yakıştırılır .
Aslında yapımcılarının arasında iki Oscar sahibi oyuncu Hilary Swank ( Million dolar Baby , Boys Don't Cry ) ve Molly Mickler Smith ( The Blind Side , P. S. I Love You ) olunca biraz da olsa beklenti içinde olmamak elde değildi .
Aklı fazla çalışmayan , güzelliği ve kendine güveniyle istediği her şeyi elde eden Darcy rolünde Kate Hudson'ı aynı rolün biraz daha akıllı versiyonuyla Gelinlerin Savaşı'nda izlemiştik .
Onun en yakın arkadaşı olan kendine güvensiz , bencillikten uzak , çalışkan Rachel rolündeki Ginnifer Goodwin ise Kadınlar Ne Söyler Erkekler Ne Anlar filmindeki rolünün daha oturaklı halini canlandırıyor .
Ve filmin sonlarına doğru bir anda ( ! ) aslında Rachel'a aşık olduğunu öğrendiğimiz ve Rachel'ın Dexter'a açılması konusunda ona destek olan arkadaşı John Krasinski ise İlişki Durumu : Karmaşık filmindeki ' Teddy Bear ' misyonuna devam ediyor .
Emily Giffin'in çok satan romanı Ödünç Sevgili'den ( Something Borrowed ) uyarlanan filmde karakterler bu kadar tipleştirilirken kitabın hakkını vermediğini düşünmek içten bile değil .
Son zamanların Hollywood trendi ' uyarlama ' filmler genellikle bu sonucu doğursa da bu filmde ekstra eksiklikler göze çarpıyor , film zaman zaman anlamsızlaşıp sektelere uğruyor .
Sonuç olarak , bu hafta bir romantik komedi filmi izlemek istiyorsanız , bu çıtır çerez yerine gerçekten güldüren ve daha zeki olan film Gönül Avcısı'nı sizlere öneririm .
Gönül Avcısı , romantik komedi türünü Hollywoodvari yansıtana kadar ( yani klişe tavrını takınana kadar ) oldukça eğlenceli ve zevkli bir yapım olarak beyazperdeye yansıyor .
Twitter : fundasuo
