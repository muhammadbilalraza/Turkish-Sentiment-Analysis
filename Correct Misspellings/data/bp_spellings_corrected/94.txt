Türkiye'nin ilk net ünlüsü ( ikincisi Mahir ) Orkun " Mod "
Peşinci'nin yazılarını takip edenler bilir .
Kendisi iflah olmaz bir gençlik filmi tutkunudur .
Bu durumda ne yapılır ?
" American Pie - Amerikan Pastası " adlı filme birlikte koşa koşa gidilir .
Şimdi izninizle bir an için yazar - okuyucu mesafesini bir kenara bırakıp bu film hakkında yorumumu yapma arzusundayım .
Söylenecek tek şey var : " Abi gülmekten yerlere yattım . "
Film herkesin zevkine hitap etmeyen bir mizah anlayışına sahip .
Peter Bobby Farrelly kardeşlerin " Dumb & Dumber - Salak İle Avanak " , " Kingpin " ve " There's Something About Mary - Ah Mary Vah Mary " adlı yapıtlarını izleyenler onların sık sık belden aşağı kayan mizah anlayışına alışıktırlar .
Onları ya seversiniz ya da sevmezsiniz .
Bu kadar basit .
Zamanında büyük bir Jim Carrey düşmanı olarak " Salak İle Avanak " ' ı izlememe konusunda uzun süre direndim .
Sonunda Star filmi 28. defa yayınlayınca dayanamadım ve izledim .
Ve 29. yayınında da izledim .
30'uncuyu göstersin onu da izleyeceğim .
Filmi ve mizah anlayışını sevdim .
Jim Carrey'e karşı olan ön yargımı bıraktıktan sonra sırasıyla " Liar Liar - Yalancı Yalancı " , " Truman Show " ( yönetmen Peter Weir yüzünden izlemememiz zaten olanaksızdı , ne de olsa kendisi en severek izlediğimiz 100 filmin dördüne imzasını atmış biri ) ve " Cable Guy " adlı filmlerini izledim .
Bilhassa son ikisi sayesinde inanılmaz olan gerçekleşti .
Onu sevmeye başladım .
Neyse .
Laf lafı açıyor .
" American Pie " yine bir kardeşler filmi .
Paul Chris Weitz bence absurd - iğrenç - belden aşağı komedi tarzına çok şey kazandırabilir .
Coen kardeşlerde olduğu gibi biri yönetiyor , diğeri ise yapımcılığı üstleniyor .
Film hakkında konuşmak onun esprilerini ele vermek olur .
Mükemmel zamanlamaya sahip bir ilk yarı , ikinci yarının başında biraz gençlik - aşk filmlerine doğru kayış , yine mükemmel bir final .
Yukarıdaki tarzımıza geri dönersek : " Gül gül öldük abi . "
Şiddetle tavsiye ediyorum .
Sevmediğim bir film ise Shirley Jackson'un romanından uyarlanan " The Haunting - Perili Ev " oldu .
Perili ev geleneğine uygun olarak hayaletimiz ancak filmin sonunda arz - ı endam ediyor .
Keşke hiç etmeseydi .
Film boyunca kullanılan ses efektleri inanın çok daha başarılı .
İlk filmi " Speed - Hız Tuzağı " ' ndan beri Jan De Bont'un başarılı bir yapıt ortaya koyduğunu göremedim maalesef .
Sanırım görüntü yönetmeni olarak elde ettiği başarılarınını hasretle arıyordur .
Filmin tek artısı karizma bombası Liam Neeson .
Son dönemlerde olduğu gibi yine bütün perdeyi dolduruyor .
Film boyunca şöyle bir ürperdiğim tek sahne evin kahyasının karısını oynayan Marian Seldes'in göründüğü kısımlardı .
Soğuk , sakin , ürpertici .
Tam benim sevdiğim kadın tipi .
daha .
Sanırım filme korku filmi beklentisi içinde gitmemek daha iyi olur .
Ne filmi beklentisiyle gideceğiniz ise benim cevap bulamadığım bir soru .
Yukarıdaki tarzımıza geri dönersek : " Bu ne abi ya . "
Sonuçta geçen hafta gösterime giren üç filmden ikisini izleme olanağı bulduk .
Üçüncüsü olan " Universal Soldier : The Return - Evrenin Askerleri : Geri Dönüş " ise sevenlerini kısa bir süre içerisinde tekrar Van Damme ile buluşturuyor .
İlgilenenlerin dikkatine .
Eğer varsa .
