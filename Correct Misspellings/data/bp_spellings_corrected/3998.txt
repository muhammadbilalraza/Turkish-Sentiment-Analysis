Geçtiğimiz temmuz ayında yitirdiğimiz Ersin Pertan , doksanlı yılların başından beri sinemamızda yönetmen olarak yer almıştı .
Filmlerinin yapımcılığı dışında sanat yönetimi ve kostüm tasarımlarını da üstlenen eşi Annie G. Pertan ile ortaklaşa gerçekleştirdikleri bu filmler , yazık ki hiçbir zaman tatmin edici sinema eserleri olarak kabul görmediler .
Kabul etmek zorundayız ki , üç ay önce vizyona girmiş olsaydı Mazi Yarası'nı da çok farklı değerlendirecekti herkes .
Saygıda kusur etmeden , karşımızdaki filmin amatör görünümlü ve büyük ölçüde çeşitli kartpostal manzaraları önünde konuşan kafalardan ibaret bir yapım olduğunu belirtmek zorundayız .
Klasik bir aşk ve intikam öyküsüne mizahla yaklaşılmış olması , onu başarılı değil daha tahammül edilebilir kılıyor diyelim .
Ama yine de güçlü bir sinema filmi sayılmaz karşımızdaki .
Genç oyuncuların , ellerindeki kısır malzemeye ve basmakalıp mizansenlere rağmen temiz performanslar verdiği Mazi Yarası'nda , başroldeki iki " aktör " ise oldukça sırıtıyor .
Özellikle Nilüfer Açıkalın , yıllar içinde ancak seyircinin kendisini sevmemesiyle sonuçlanan o abartılı , teatral oyunculuklarından bir başkasını sergiliyor .
Açıkalın'ın tanımladığı gibi " bir melodramın taşlaması " olarak belli dozda eğlence içeriyor Mazi Yarası .
Ancak o eleştirdiği gibi filmlerden kaç tane yapılıyor ki zaten artık ?
Bugün belki sadece dizilerde var olan bir anlayışı , o dizilerdekinden daha sinemasal olmayan bir dille perdeye aktarınca , ortaya en iyi ihtimalle vasat bir film çıkıyor .
Beyazperde ailesi olarak , Ersin Pertan'ı rahmetle anıyoruz .
Ama yine de vizyona giren her filmi objektif bir gözle değerlendirmeye devam ediyoruz .
