" Cinsellik su içmek , yemek yemek kadar doğaldır " diyor Aşkla Seks'in yönetmeni Boris Quercia , ama nasıl olmalıdır , ya da siz nasıl arzu erdesiniz ?
Aşktan mahrum seks mükemmel olabilir mi ? Quercia'nın hikayesi cinsel hayatlarında - dolayısıyla tüm yaşamlarında - sorunlar yaşayan dört çiftin komik öyküleri ile sinemaseverlerin huzurlarında .
Dört aldatma ve arayış hikayesi ile süren filmde ilk kahramanımız yeni çalışmaya başladığı okulda cinsel eğitim dersleri de vermek isteyen Luisa .
Ancak derslere başlayan Luisa fark eder ki , çocuklardan önce cinsel eğitim alması gereken aileleridir ve ailelerle toplantı yapmaya karar verir .
Peki ya kendisi , sevgilisinin yanı sıra bir öğrencisinin babası Jorge ile olan seks ve tutku dolu ilişkisi normal midir ?
Öğrenci velileri bir araya gelir ve çığrından çıkan toplantıda cinsel hayatlarının birbirinden ne kadar farklı ve vahim olduğunu görürler .
Bir öğrencinin anne ve babası Emilio ve Macarena mutsuz bir dönemdedirler , birbirlerine hala aşık olmalarına rağmen cinsel yaşamları uçurumun kenarındadır ve Emilio kendini karısının yeğeninin kollarında bulur .
Diğer bir baba Alvaro ise seksin sadece seks olduğuna inanmakta , eline geçen her fırsatta herhangi bir kadınla beraber olabilmektedir , oysa ki hamile karısı ve kızına delice bağlıdır .
Luisa'nın sevgilisi Jorge de seks konusunda uzman bir profesör olmasına rağmen kendi cinsel hayatını bir türlü düzenleyememiş ve kaçamaklarından bıkan karısı tarafından kapının önüne konmuştur .
Şili de izlenme rekorları kıran filmin yönetmeni Quercia , senaryoyu da yazmakla kalmayıp aynı zamanda Emilio'yu da canlandırmış .
Film her ne kadar erotik komedi olarak vizyona girse de içerdiği pornografik sahneler ile prim yapmaya çalışmıyor , hatta komedi unsurları çok daha ağır basıyor .
Kısacası , amacı erotizm sergilemek değil .
Sorunlarından kaçan insanların , sorunlarının temelinde en basit insani duygu olan seksin yattığını keşfetmeleri ve mükemmel seks arayışına girmeleri ile karşılaştıkları komik durumlarla oldukça eğleneceksiniz .
Şili'de en basitinden en elitine tüm sınıflardan örnek insanlar sergileyen filme bu sosyal yaklaşım artı değer kazandırıyor .
Yani sadece bir Latin Amerika seçmesi olarak bile izleyebilirsiniz .
Mükemmel cinselliğin mükemmel aşkla yaşanabileceği gerçeği ise , her ne kadar papağan gibi ezberleyip çok sık tekrarladığımız bir cümleyse de , Quercia'nın hikayeleri ile bir anda doğrulanıyor .
Her yetişkinin yaşadığı bu sıradan sorunların , aslında ne kadar önemli ve bastırılamaz olduğunu anlamamız da , karakterlerimizin hayatının nasıl altüst olduğunu gördükçe kolaylaşıyor .
Basit ama doğru bir sonuç çıkarıyor yönetmen cinsellik üzerine : Hem aşıksınız , hem de aşık olduğunuz hayatınızın diğer yarısı olan insan ile sorunlar mı yaşıyorsunuz , neden başkalarının kollarına atılarak bu korkunuzu bastırmaya çalışıyorsunuz ki ?
Cevabı çok basit : aşk .
Sorunlarınızdan kaçmayın , üzerine gidin çünkü bu sorunun sadece yarısı sizin ve çözebilmeniz için aşık olduğunuz kişi ile paylaşmanız gerekiyor .
Filmdeki tüm oyuncular son derece başarılı performanslar sergiliyorlar ve bu doğallık hikayeleri daha da gerçekçi kılıyor .
Son derece estetik olarak aralara yerleştirilmiş erotik sahneler gerçekten filmin gereği .
Eğer bu komedide tutuculuk yapılmış olsaydı zaten her zaman tutucu yaklaştığımız ve filmin özeti olan aşkla seksin , ne sorgulanması doğru olurdu ne de bulunan cevaplar gerçekçi .
Mükemmel aşklar ve iyi seyirler .
