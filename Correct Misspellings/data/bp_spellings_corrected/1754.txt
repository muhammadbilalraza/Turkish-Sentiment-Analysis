Lilya’ya daima olabileceklerin en kötüsü oluyor .
Anne bir yolunu bulup Amerika’ya gidiyor ; önce teselli , sonra terk ediyor .
Tek akrabası , genç kızı kendi evinden koparıp döküntü bir eve yolluyor .
Önceleri göz kulak olur gibi olsa da , bir güzel kızın evine yerleşip kendi dünyasına çekiliyor .
En yakın kız arkadaşı , kendi tercihlerinin ağır faturasını ona ödetiyor .
Bu hesabın içinde , en yakın arkadaşları , beraber bali çekip uçtukları gençler tarafından tecavüze uğramak da var .
Sonra sığınağında elektrikler kesiliyor , ve nihayet parası bitiyor .
Ve son çare olarak , teyzesinin de tavsiye ettiğini yapıyor , makyajını yapıp bacakarasını açmaya gidiyor .
Fakat Lilya’nın başına gelenler bununla da sınırlı kalmıyor .
Sevgilisinin çizdiği yolda , yeni bir ülkede , kaçışı olmayan bir kölelik yaşamaya başlıyor .
Tek mutluluk , tek özgürlük ise bir yolunu bulup , köprüye ulaşıp bir çift kanat takmaktan geçiyor .
Lukas Moodysson’un iki küçük kahramanı ; anlamı , artık hemen her yerde aynı olan hayatı bir köprüden aşağı ittirmekte buluyorlar .
Daima Lilya , günümüz sinemasının umutsuz , karamsar , kocaman bir acıyı paylaşmaktan başka ışık görmeyen eğilimi içinde en sert , şiddetli öykülerden birini sunuyor .
Henüz filmin başında Rammstein’ın sert müziğinin eşliğinde yok oluşa giden kaçış ; Lilya’nın sonunu en başından söylüyor .
Onun öyküsünü izleyecek olanların herhangi bir beklenti içine girmesini de engelliyor .
Bunu bir kurtuluş değil , tükeniş öyküsü olarak izlememiz isteniyor .
Yavaş yavaş bir köprüden aşağı düşmekte olan dünyayı anlatan film , en kötüsünü ortaya koyuyor ve bu da onu eşsiz kılıyor .
Onu bir sanat eseri olarak da kabul etseniz , henüz nasıl bir dünya olduğunu kavrayamadığımız seks köleliği üzerine bize bir şeyler söylemeye çalışan bir uyarı olarak da alsanız , olduğu gibi kabul etmeniz gerekiyor .
Eğer ona bu dokunulmazlığı yakıştırma konusunda bir an tereddüt yaşarsanız , ister istemez bazı noktaların gözünüze batacağını da belirtmek gerekiyor .
Eğer Lilya yirmi beş yıl önce yapılmış olsaydı , şüphesiz en başta kimi zaman rahatsız etmek kimi zaman da bir şeyleri gözümüze sokmak için başvurduğu incelikten yoksun seçimleri nedeniyle , epey bir eleştiri toplardı .
Danimarkalı ruh kardeşi Lars Von Trier ? in filmlerinde de karşımıza çıkan bu ' kabalık ' , en başta Lilya'nın dini simgelerle olan ilişkisinde kendini gösteriyor .
Lilya her ne kadar iyice dibe vurduğu bir anda , kendi ilahi dayanağı olan resmi parçalayıp atsa da , mistik kurtuluşunun peşinden öbür dünyanın mutluluğunu keşfetmekte gecikmiyor .
Bu anlamda ruh kardeşi ile olan benzerliği de , hareketli bir kamera ile ani zoom’ların çok ötesine taşınıyor .
Yine , Lilya’yla birlikte olan erkeklerin resmi geçit yapan terli yüzlerinin ne kadar gerekli olduğu da ayrı bir tartışma konusu .
Zaten sessizken de olabildiğince çarpıcı , hüzünlü olan kimi sahnelere eşlik eden yaylılar için de aynı şey söylenebilir .
Senaryo ya da oyuncuların performansı yetersiz olsaydı , belki böyle bir desteğe ihtiyaç duyabilirdi ve bir boşluğu doldurabilirdi .
Filmde kullanılan tekno müzik ise kendinden geçmelere ya da Lilya’nın sonunu hazırlayan gece hayatına eşlik ediyor .
Öyle ki , bitmekte olan sahnede derinden başlayan ritmler , az sonra dış dünyanın bir kez daha saldırıya geçeceğinin habercisi oluyor .
Sona yaklaşan bir tükenişin öyküsünü anlatsaydı , şüphesiz daha farklı bir kurguya sahip olabilirdi .
Belki bitmeden önce bazı kapıları gerçekten açık bile bırakabilirdi .
Fakat herkesin ve her şeyin benzersizce kötü olduğu bir film bu .
Gerçeğin en dibinde karşımıza çıkan ve mantık aramaya izin vermeyen mistisizm bu yüzden rahatsız etmiyor .
Belki de yine bu yüzden incelikler arayarak vakit kaybetmeye gerek yok .
Acımasızca en kötüsünü yaşayan Lilya’nın hikayesi bir intihar mektubu olarak da okunabilir .
En çok belki bu yüzden olduğu gibi kabul etmek gerekiyor .
