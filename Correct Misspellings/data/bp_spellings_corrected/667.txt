Gaspar Noe bizi şaşırtan , zorlayan ve bir anlamda tokatlayan yönetmenlerin başında geliyor .
Onun filmleri gerçekten de özenle seçilmiş , atmosfer kurguları , ruh halleri , duygusallıkla pervasızlık arasında asılı kalmış bir dünyanın katmanlarını oluşturuyor .
Irreversible / Dönüş Yok’ta yaşattığı deneyimden sonra ondan gelecek her kareye daha hazırlıklı hissediyor insan kendisini .
Bu yılın gözdesi Climax yine atmosferiyle ön plana çıkıyor .
Bir labirent gibi kullandığı ve bir nevi çıkış yok kafası yarattığı mekanda bir gecede yaşananları , tekrarlı , gittikçe ağırlaşan ve kendi dünyasını yaratan bir alegoriye çevirmeyi başarıyor .
Toplamda beş sayfalık senaryodan çekilen film ;  karların üzerinde kan izleri bırakıp ilerlemeye çalışan kadının izleriyle başlıyor .
Bir dans ekibinin kendilerini tanıttıkları sahnelerden sonra koreografisi çalışılmış , dansçıların hünerlerini sergiledikleri gayet başarılı bir dans sahnesi izliyoruz …
Zaten ne oluyorsa ondan sonra oluyor .
Bir nevi dönüşüm başlıyor .
Aslında film kendinden ve göstereceklerinden o kadar emin ki ; dansçıların başına ne geldiğini baştan açık açık ortaya koyuyor .  Sangriaya konulan lsd dansçıların bedenine nüfuz ettikçe , hayalle gerçeğin darmaduman olduğu , dansçıların yerinde duramadığı , kontrolün kaybedildiği kabus dolu bir gece başlıyor ve yönetmen bizi bu deneyimi iyi bir kafayla izlemeye zorluyor .
Başta Selva olmak üzere içkide bir gariplik olduğunu herkes fark etmeye başlıyor .
En kötüsü de düştüğü durumu fark edip , onun etkisi altında olmak ve Selva bunu bize fazlasıyla yaşatıyor .
Geriye filmin tek sürprizi kalıyor , bunu kimin yaptığını bulmak …
Filmin sonunda bunun kim olduğunu öğreniyoruz ama filmin ve yönetmenin vaat ettiklerinden sonra bu bizi kesmiyor açıkçası .
Filmi izlerken dans sahnelerine , mekansal fobiye , değişime ve rengarenk ışıklar arasında yaşanan cinnet anlarına sabitlenmeye çalışırken , kameranın da bizi oradan oraya savurmasına eşlik ediyoruz .  İki erkeğin öncesinde dansçı kadınlarla ilgili yaptıkları muhabbet ; gecenin sonunda bir nevi zombiye dönüşen ekip arasında çok fark olmadığına dair yönetmenden gelen ince bir çizgi izlenimini bıraktı bende .
O konuşma o kadar yoğun bir biçimde taciz ve şiddet barındırıyor ki ; kafalar iyi olduktan sonra yaşananlar bu konuşmanın uygulamaya konulmuş hali gibiydi ve bu durumda lsd şart mıydı bile dedirtiyor insana .
Yine David karakterinin ortamda arzu nesnesi ; kadın ve erkeklerin gözdesi olması durumu var .
İkinci aşamada eziklenen , itilen bir adam konumuna düşürülüyor ki ; onun gerçekliği sanki bu durumdan sonra ortaya konuluyor yüklemesi yapılmış ona da …
Filmin en trajik yanı annesi tarafından elektrik odasına kapatılan , kilitlenen çocuğun yaşadıkları oluyor …
Biraz önce şakalaşıp , ona abisi ablası gibi davranan kalabalığın hışmından korkup çocuğunu kilitleyen ve sonrasında anahtarı kaybeden annenin dramı ve çocuğun çığlıkları tüm yaşananların üstünde bir durum arz ediyor .
Bu da kontrolden çıkan durumu göstermek açısından yönetmene farklı bir damar sunuyor ki , tüm akışı alt üst ettiğini söylemek de mümkün .
Onun dışında ortalıkta salınan kalabalığın içinden şimdi ne çıkacak diye beklentiye girmenin getirdiği heyecana pek erişemediğimi söylemem gerek .
Çünkü abartılı aksedilen hallerin gerçek hayatta , hiçbir şey içilmeden ortaya çıkan vahşi duygulardan pek bir farkı olmadığını düşünüyorum .
Ne yazık !
Climax bir atmosfer filmi ve bunu gayet iyi bir biçimde kuruyor , gerilimi hissettiriyor ; ondan sonrası yeni nesli tavlama yöntemi gibi geldi bana .
Tabii filmin 90’larda yaşanan bir olayı anlatıyor olmasının getirdiği eskimişlik hissi sanırım bunu hissettiren diye düşünmeden edemedim .
Filmde kendi cennet ve cehennemlerini yaşayan bir avuç gencin sabahına uyanmak daha ilginç olabilirdi !
twitter . com / banubozdemir
