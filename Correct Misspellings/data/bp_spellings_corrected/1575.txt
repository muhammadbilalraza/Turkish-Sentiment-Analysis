Dağ tepe görüntüleri ve inleyen bir kadın sesi .
Bir dağevinde seks yapan bir kadınla karşılaşacağız zannettim açıkçası fakat birkaç saniye sonra dağcı kıyafetinde bir kadının aslında yorgunluktan ve can acısından inlediğini anladım .
Ayak tırnağı düşmüş , heryeri kan revan içinde , üstelik tırnağı ve yaralarıyla ilgilenirken dağ botları da uçurumdan aşağı düştü ve avaz avaz çığlık attı bu çaresiz kadın !
İlk inlemeleri cinsellik sanışımı kendi fesatlığıma verecektim ki filmin tümünü izledikten sonra bunun yönetmenin bilinçli bir tercihi olduğuna kanaat getirdim .
Türkçe'ye çok güzel bir şekilde çevrilmiş olan Wild / Yaban bir kadın hikayesi .
Bir kadının kendini buluş hikayesi .
Bu kadın tüm film boyunca “yaşam”ı temsil ediyor aslında , hareket halinde sürekli , bu hareket seks de olabiliyor , yolculuk da , bu anlamda karakterin “nefes alış verişi”nin filmde büyük yeri var . Wild / Yaban , Wild : forma Lost to Found on the Pacific Crest Trail adlı bir romandan uyarlama bir yapım .
Kitabın yazarı kendi yaşanmışlıklarını , anılarını anlatmış , yani gerçek yaşam öyküsü , Reese Witherspoon’un büyük başarıyla canlandırdığı Cheryl Strayed diye bir kadın var gerçekten , ama ne kadın !
Kişisel gelişim malumunuz pek moda günümüzde , ülkemizde de pek tüketilir oldu kitapları ve benzeri ürünleri . Wild da gerçek bir kişisel gelişim hikayesi aslında .
İnsan psikolojisi , geçmişinin insanı ne kadar etkilediği ve insanın kendini bulması , kendine güvenmesi için ne “yol”lardan geçmesi , ne yollarda “kaybolması” gerektiğini anlatan , nefis bir film karşımızdaki .
Nefis bir film diyorum çünkü senaryo müthiş zeki bir şekilde kitaptan uyarlanmış ( ne de olsa roman yazarı Nick Hornby senaryolaştırmış ) , yönetim tercihleri müthiş ( Matthew McConaughey ve Jared Leto’yu Oscar’a taşıyan yönemen Jean - Marc Vallee ) , mekanlar müthiş , müzikler cuk oturmuş , karakterin iç sesinin kullanımı , seslerin üstüste binişi gibi detaylar müthiş , oyunculuklar müthiş ; bir belgesel izlermiş gibi inanarak gideceksiniz Strayed’i canlandıran Witherspoon’un peşinden .
Sarışın , güzel kadın klişesinden kurtulması adına da Witherspoon için büyük bir fırsat olmuş bu film , bu performansla Oscar’da en iyi kadın oyuncu adayı olması da şaşırtıcı değil dolayısıyla .
Alkolik ve şiddet uygulayan bir babanın , hiçbirşey yokmuş gibi güçlü duran bir annenin iki çocuğundan biri Cheryl .
Anne iki çocuğu hep sevgiyle , neşeyle , umutla yetiştiriyor , ama annenin sürekli güçlü ve mutlu olma çabası da , babanın çocukluğunda açtığı yaralar da iyi gelmiyor Cheryl’e .
Üzerine annenin kanser oluşu eklenince , adeta bırakıveriyor kendini Cheryl .
Kendine güveni ve saygısı olmayan , seksle , uyuşturucuyla kendini tüketen , kayıp bir insana dönüşüveriyor .
Onu çok seven bir dostu ve bir kocası var halbuki ilerleyen yaşlarında , ama o herkesi hiçe sayıyor , kendine saygısını ve inancını kaybettikçe kaybediyor .
Sonunda kocasıyla ayrılıyorlar .
Cheryl elinde güzel olan ne varsa kaybettiğini yavaş yavaş anlamaya başlıyor ve kendimi bulmalıyım , zorlamalıyım diyerek 1750 kilometrelik Pasifik yoluna çıkmaya karar veriyor .
Biz Cheryl’le bu yolun içinde tanışıyoruz zaten , geri dönüşlerle esas hikayeyi kavrıyoruz .
Yolda karşısına çıkan insanlarla olan diyaloglarında kendisine ne kadar güvenmediğini hissettiğimiz cümleler kuruyor sürekli Cheryl .
Yaptığı onca başarıyı hiçe sayıyor , bir türlü yetemiyor kendine , ne yapsa , yetersiz , eksik zannediyor .
Örneğin gözünde büyüttüğü başka bir “uzun yürüyüşçü” , bir noktadan sonra bırakmış , kendisi çok daha fazla yol gitmiş , sürekli kendisini ne kadar azımsadığıyla yüzleşiyor Cheryl .
Filmdeki belirsizlikler ve bazı soruların cevapsız bırakılışı konuya başka bir atmosfer katıyor doğrusu .
Bazı “özlü sözler”in perdede havada uçuşması gibi detaylar kurgusal açıdan da filmi çok “biricik” kılan tercihler …
Haftanın en başarılı filmi bana göre … twitter . com / blossomel
