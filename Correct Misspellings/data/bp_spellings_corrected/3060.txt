Ahmet Küçükkayalı’nın bu hafta vizyona giren filmi Bensiz , kendi çapında bir futbol yıldızı olan kahramanı Necip’in son playoff maçında sert bir müdahale sonucu felç olmasından sonraki hikayesine odaklanıyor .
Necip aldığı darbe nedeniyle tamamen felç oluyor ve film boyunca onu hep bu paralize halde izliyoruz .
Böyle anlatıldığında bile Bensiz’in erdemi ortaya çıkıyor aslında , çünkü batılı örnekleri Kelebek ve Dalgıç ya da İçimdeki Deniz gibi filmlere benzer şekilde sinemamızda bildiğim kadarıyla bir ilk , felçli bir kahramanın anlatılması .
Elbette insan ana karakteri felçli olan bir filmden yine dünya sinemasındaki örneklerdeki olduğu gibi kahramanın iç dünyasını ( dış dünyası diye bir şey pek olamadığı için ) görsel ve estetik stratejilerle anlatmasını bekliyor .
Bu stratejilerin en tipik olanı dünyayı onun sınırlı gözlerinden göstermek mesela .
Oysa Bensiz , Necip’in içindense daha çok dışında olup bitenlere odaklanıyor .
İşin doğrusu karakterimiz bir konu mankeni gibi , çoğu zaman da zaten plastik bir mankeni andırıyor .
Film onun hastahaneden eve çıktıktan sonraki ilk gününde geçiyor .
Dolayısıyla eve gelen ilgili ilgisiz birçok insan , yeğeni ve arkadaşı , özensiz bakıcısı , eski sevgilileri , daha birçok tip , film boyunca bir durum komedisi sergiliyorlar neredeyse .
Eski sevgilisi ondan dertli , yeğeni hep onun gölgesinde kalmış ve onu sevmemiş , eve gelen takım taraftarları aslında onu merak ettiklerinden değil takımları adına güç gösterisi yapmak için geliyorlar , ona abilik yapmış bir kişinin aslında eve ( pek de manasız bir şekilde ) hırsızlık için gelmiş olduğu anlaşılıyor …
Evet , yani aslında film Necip’siz ilerliyor .
Kimsenin onu pek düşündüğü yok .
Küçükkayalı filmi , başta hikayesini karakterinin sıkışmışlığı ve hissetikleri üzerinden kurmadığı için hayal kırıklığı yaratsa da sonradan bu tercihin nedeni ortaya çıkıyor .
Yönetmen onun dışındakilerin dertlerini ve motivasyonlarını anlatarak aslında fazlasıyla bencil bir mikrokosmosu teşhir etmenin peşinde .
Belki de Necip’in bu hale gelmesi , onların gerçek motivasyonlarını ortaya çıkarıyor .
Taraftarın , kadınların , yeğeninin , abi dediklerinin onu sevip sevmediği ancak o , o olmaktan çıktığında belli oluyor .
Bensiz’in erdemi işte bu .
Bu durum komedisinin tek kötü yanı , zaman zaman kaba ve inandırıcılıktan uzak , abartı bir hale dönüşebilmesi .
Belki burada komedinin dozu bir miktar düşürülse , karakterler daha derinlikli olsa , film hedeflediğine daha da yaklaşabilirmiş .
Öte yandan film Necip’i de hiç konuşmayan ve tepki vermeyen , tamamen süs bir karakter olmaktan kurtarabilmek adına ara ara onu organik bir doku içerisinde kapana kısılmış ve ne yapacağını bilmez halde gösterdiği sekanslarla da tasvir ediyor .
Özellikle kadınlarla olan ilişkilerinde Necip’i bu durumda izliyoruz , birşey söylemek istiyor , dahil olmak istiyor ama olamıyor .
Onun çaresizliğini ‘görebiliyoruz’ .
Bu sahneler Necip’in iç yolculuğunu tasvir etmeye yarayan , sanat yönetmenliği de gayet başarılı sahneler .
Filmin sonunu ifşa etmemek gerek ama şunu söyleyebiliriz ki Bensiz’in vardığı mutlu final de yine filmin yapmaya çalıştığı şeyi zedeleyen bir unsur .
Necip’siz akıp giden dünyanın tüm kusurlarına rağmen yine de Necip’e mutluluk getirmesi bizim sinemamıza özgü risk almama düşüncesinden .
Zaten böyle bir duruma düşmüş bir karakterin dünyasını iç karartıcı bir şekilde sonlandırmamak , ümit vermeye çalışmak belki anlaşılır ama Bensiz yine yan karakterleri gibi inandırıcı olmayan bir mizansenle sona eriyor .
Küçükkayalı’nın filmi , meselesi ile yeni , işçiliği ve oyunculuğu ile başarılı , hikaye anlatım tercihleriyle zaman zaman problemli olsa da son tahlilde izlemeye değer bir yapım .
Çevremizdeki hayatın trajikomik bir şekilde sürdüğünü görmek , tanık olmak ama onun kusurlarına müdahale edememek kadar acı bir şey olmamalı .
Murat Tırpanhttp : / / www.twitter.com/daniska
