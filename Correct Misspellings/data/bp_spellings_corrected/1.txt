Sonbahar sezonunun heyecanla beklenen anti - kahraman devam filmi Venom : Zehirli Öfke 2 , ki bence orijinal adı Venom : Let There Be Carnage çok daha yerinde bir başlık , ABD’nin vizyonunun arkasından çok bekletmeden bu Cuma gişe hiti kadrosundan ülkemizde de gösterime giriyor .
Yine kalabalık bir vizyon haftasında ve iddialı filmlerle birlikte gösterime giren yapım , ilk filmin bıraktığı yerden hikayeyi sırtlayarak , simbiyotiklerin kavgasını bir adım ileriye taşıma niyetinde …
İçerdiği Hollywood mizahı ve anti - karakter Venom’un beyaz perdeye yumuşatılarak yorumlanışı nedeniyle orijinal Marvel Comics takipçilerini sükut - u hayale uğratan Venom : Zehirli Öfke ( 2018 ) , Zombieland ( 2009 ) ve Suç Çetesi ( 2013 ) gibi hit yapımların yönetmeni ve uygulayıcı yapımcısı olarak tanıdığınız Ruben Fleischer’in elinden çıkmıştı .
Fleischer devam filminde yönetmen koltuğunu gönüllerin Gollum’u Andy Serkis’e devrederek , uygulayıcı yapımcı titri ile Venom 2’nin sularında dolaşmaya devam ediyor .
Sarkis’in Nefes ( 2017 ) ve Mogli ( 2018 ) ’den sonra yönetmenlik koltuğuna geçtiği üçüncü uzun metrajlı film olan Venom : Let There Be Carnage’da tam bir ‘Hollywood CGI - aksiyonu’ reçetesi izlediğini dile getirebiliriz .
Kelly Marcel’ın kaleminden çıkan Venom ( başrol Tom Hardy’nin de senaryoda parmağı var ) zaten , çizgi roman hayranlarının özlediği ya da görmek istediği karakterden çok uzakta .
Sevgili nerd’ler lütfen artık yüksek beklentilerinizi anneannenizin çeyiz sandığına kaldırın ; çünkü ‘uyarlama noktasında’ sizi tatmin edecek , köklerine sadık yeni bir ‘iş’ asla gelmeyecek .
Çünkü Hollywood popcorn seyircisinin nabzına göre şerbet veriyor .
Zira bütçesi 110 milyon dolara mal olan filmin dünya hasılatı - bu yazının kaleme alındığı tarih itibariyle - 191 milyon doları bulmuş durumda .
Olay son 10 yıldır Marvel ( ya da DC fark etmez ) çizgi roman ‘geek’lerinden çok daha fazlası , let there be boxoffice record !
Filme geri dönecek olursak , Eddie Brock ( Tom Hardy ) gömlek misali giyip çıkardığı Venom ile bekar apartman dairesinde , tabiri caizse takılarak yaşamakta ve uzaylı arkadaşımıza evcil hayvan muamelesi yapmaktadır .
Doğası gereği sürekli kana ve çiğ ete muhtaç bir yaratık ne kadar evcilleşebilirse o kadar evcilleşmiş olan Venom , Eddie’nin domestik tutumuna isyan eden bir ergen kafasına girer .
İşte buralar tam da , bol sulu Hollywood mizahı .
Venom’un ortalığı dökerek kapıyı çıkıp çarpan bir ergen hezeyanına bulanması , kahramanların ya da anti - kahramanların insanileştirilmesi mevzusunun zirve noktalarından biri olarak karşımıza çıkıyor .
Senaryonun öteki cephesinde ise seksi bir dokunuşla Eddie’den bir lokma Venom kapan seri katil Cletus Kasady ( Woody Harrelson ) yer alıyor .
Zaten filmin tüm seyredilebilirliğini de Kasady’nin dönüştüğü Carnage sırtlıyor .
Tutulduğu hapishaneden kaçış sahnesinden başlayarak filmin geri kalanı Carnage’ın dehşet saçıp , katliam yaptığı sahneler Serkis’in CG’dan gelen geçmiş deneyiminden nemalanıyor .
Karakter ile filme entegre olan kırmızı ve turuncu ağırlıklı sıcak bir renk paletinin olduğunu da ekleyelim .
Tabii arada Kasady’nin aşk yaşadığı sevdiceği Frances’i ( Naomi Harris ) atlamamak gerek .
Kasady Carnage’a dönüşünce , sevgilisi Shriek’in de çığlık çığlığa sesine hakim olması için çenesini kapaması gerekiyor haliyle !
Harris’in canlandırdığı bu karakterin Carnage’ın saf kötülüğünü vurgulamak dışında maalesef hikayeye bireysel bir katkısı olmuyor .
İlk filmde Riot’u alt ederek uzaya geri dönmesini engelleyen Venom , ikinci filmde de herhangi bir ters köşe yapmadan Carnage’a da meydan okuyor .
Planet of the Apes gibi herkes gerçekten heyecanlandıran bir seride kendi türünün yanında ve onların lideri olmayı seçen Ceaser’a hayat veren Andy Serkis’in , Venom’u ikinci filmde de kendi cenahına karşı bu kadar duyarsız resmetmesi insanı biraz düşündürüyor açıkçası .
Neyse ki ailevi mevzulara daha fazla bulaşmadan finale doğru yürüyor film .
Üstelik jeneriklerden arasında gelen ekstra final sahnesi filmin bizatihi kendisinden daha çok heyecan yaratıyor ve üçüncü filme dair de ipucu içeriyor .
Forumlarda ve Youtube’da şimdiden pek çok çözümlenmesi yayınlandı bile , meraklısına …
Oyunculuklarda Tom Hardy , Venom ile sürdürdüğü ‘parazitli’ ilişkiyi bedenini de kullandığı bir mizah noktasına taşıyor .
Daha iyi yazılsaydı muhtemelen filmin en iyi performansı olabilecek kötü adamda ise Woody Harrelson elinden geleni ardına koymuyor .
Zira Carnage’ın Kasady’nin alter - egosu olduğunu varsayarsak çok daha iyisi de olabilirdi ; yine Harrelson seri katillik haline birkaç gömlek seviye atlatmayı ve bölüm sonu canavarına dönüşmeyi başarıyor .
Harrelson’a bu devasa kötülük bir şekilde yakışıyor .
Mrs .
Chen ( Peggy Lu ) hariç diğer tüm yan karakterlerin karikatürize hallerine girmeye ise hiç gerek yok .
Bu seri nedense Michelle Williams ,  Reid Scott ve Stephen Graham gibi oyuncuları rahatlıkla harcıyor .
Sonuç olarak karşımızda ilk filmin üzerine kıpkırmızı ve saf kötü bir karakterin eklendiği , devasa yaratıkların kıyasıya kapıştığı , tüm omurgasını görsel ve işitsel teknik gücüne yaslayan bir yapım var .
Venom’a bir psikoloji eklemek akıllıca ama doğru tercih ergen psikolojisi mi , ondan pek emin değiliz .
Bu haftanın Marvel uyarlaması olarak Venom : Let there be Carnage tüm katliamı ile vizyonda …
