Post - apokaliptik bilim kurgu filmleri için Avustralya’nın ' outback ' ( kırsal ) alanları kadar uygun bir mekan dünyanın başka bir yerinde varmıdır ?
madde Max serisinden beri Avustralya’nın kuru , düz , bitmek bilmeyen yollarını ne zaman görsek filmin hikayesi global bir kıyamet sonrasında geçmese bile post - apokaliptik türünü düşünmeden edemiyoruz .
Cesur olduğu kadar hipnotik ilk yönetmenlik denemesi Animal Kingdom ile sinemaseverlerin dikkatini çeken yazar / yönetmen David Michôd , bu mekanın etkileyiciliğini çok iyi biliyor ve içerdiği kıyamet sonrası senaryosuna getirdiği merhametsiz ve karanlık yaklaşım ile türe bir yenilik aşılıyor .
Bu yapım için bilim kurgu demek zor , spekülatif kurgu türüne oturtmak daha uygun .
Spekülatif kurgu , daha geleneksel bir bilim - kurgu hikayesinin tek elementini kullanıp hikayenin bilim veya fantezi tarafına fazla kaçmadan bu spekülatif dünyanın insanlar üzerindeki etkilerini daha gerçekçi bir tonla inceler .
Takip , basitçe ‘Avustralya .
Felaketten 10 yıl sonra’ yazısı ile açılıyor .
Filmin dünyası hakkında bu noktadan sonra başka bir bilgi almıyoruz .
Felaketin ne olduğu , dünyanın geri kalanının neye benzediği veya bu vahim durumu iyileştirmek için ne yapıldığını bilmiyoruz .
Tek bildiğimiz Avustralya’nın artık kanunun geçmediği bir şiddet cenneti olduğu .
Takip’in konusu aslında çok basit , ve etkileyiciliğini bu basitlikten alıyor .
Eric ( Guy Pearce ) isimli ciddi , sessiz ve esrarengiz bir adamın arabası , soyguncular tarafından çalınır .
Eric , soygunculardan birinin akli dengesi bozuk kardeşini ( Robert Pattinson ) kaçırır ve soyguncuları bulmaya zorlar .
Senaryo o kadar minimalist ki , Eric’in arabasını geri almak için neden bu kadar uğraştığını bile bilmeyiz .
Film , gerçekten kirli , vahşi ve itici bir görsel yapı ve anlatıma sahip .
Bir sürü diğer post - apokaliptik yapımın yaptığı gibi stilize S&M tarzı kostümler ve abartı araba kovalamacası ve çatışma sahneleri yok .
Her taraf toz , duman ve kan dolu .
Bu tür filmlerin tipik örneklerini her zaman kostüm tasarımının gerçekçi olmaması yüzünden suçlamışımdır .
Sonuçta kıyamet koptuysa kim her gün kendi kişiliğine uyumlu olan bir elbise seçme lüksüne sahip olacaktır ?
Bu bakımdan Takip’in sanat yönetimi ve kostüm tasarımı mükemmel .
Her karakter eline ne geldiyse giymiş , terli , kirli ve tozlu bir görünüme sahip .
Saçlar darmadağın , dişler sapsarı .
İnsanlar ise gerçekten acımasız ve duyarsız .
David Michod , Takip ile türün romantizmini bir kenara atıyor .
Twilight’tan beri cici yakışıklı vampir imajını yerle bir etmek için elinden geleni yapan Robert Pattinson , sonunda Twilight ününü hatırlatmayan , kendi ayakları üstünde durabilen bir performans yakalıyor .
Edward Cullen hayranlarına tavsiyem şu ki aman bu filmden uzak durun .
İzlerken gerçekten etkilenebilecek seyircinin her beş dakikada bir ‘Bu ne ya , amma sıkıcı , aman çok vahşi ! ’ gibi yorumlarınızı dinlemeye ihtiyacı yok .
Açıkçası kişisel bir deneyimden kaynaklanıyor bu uyarı , gittiğim sinemada aynen böyle davranan , bariz Twilight hayranı iki kız vardı .
Fakat filmin asıl yıldız performansı Guy Pearce’a ait .
Drive ve Only God Forgives hayranları ile bu filmlerde Ryan Gosling’in ‘performansının’ aslında oyunculuk olmadığını , sırf nötr bir yüz ifadesine sahip olduğunu hep tartışıyorum .
İşte Takip’te Guy Pearce sessiz ve yüzeyde ifadesiz bir performansın aslında ne kadar etkileyici olabileceğini gösteriyor .
O sert suratın altında aslında ne kadar acı ve hayal kırıklığı olduğunu mükemmel bir kontrol ile aktarıyor .
Genel sinema seyircisinin , özellikle Robert Pattinson’un Twilight hayranlarının filmin yavaş ve minimalist yapısından sıkılacağını tahmin ediyorum .
O yüzden bu konuda uyarmamış olmayayım .
Takip , alışılagelmiş bir hikaye yerine ortam ve ton üzerine odaklanıyor .
Fakat post - apokaliptik türünün hayranıysanız ve türe ferah bir yaklaşım görmek istiyorsanız kolayca tavsiye edebilirim .
