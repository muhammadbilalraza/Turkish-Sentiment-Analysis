Karanlık Şehir Hikayeleri kapsamında ilk film olarak karşımıza çıkan Kilit ; bir cezaevinde yaşanan gizemli cinayetlerin peşinde ilerleyen bir hikaye .
Senaryosunda Adil Oğuz Valizade ,  Arif Valizade ve polisiye roman yazarı Cenk Çalışır imzası bulunan filmi kardeşlerden Adil Oğuz Valizade yönetmiş .
Film geleneksel olay örgüsünden Hollywoodvari bir çözüm sorgusuna gidiyor .
Tabii bakıldığında seri cinayetler bizim ülkemizin konusu değil , genelde kişisel husumetlerin yarattığı ölüm vakaları polislerin önüne düşer .
Burada cezaevinde bir sabah neredeyse aynı saatlerde yaşanan ve on kişinin ölümüyle sonuçlanan bir cinayet ağı var .
Cinayet ağını bir kenara bırakırsak , olayı çözmek için istihbarat tarafından görevlendirilen Selin ve Başkomiser Erol arasındaki diyaloglar da ilgi çekici bir biçimde karşımıza geliyor .
Erol bir maço , kuralları olan ,  yemek yemeyi özellikle eti seven ve bununla birlikte kafası çalışan bir başkomiser olarak karşımızda .
Selin ise daha modern kalıplar içinde , çıkış yolu arayan ve Erol’un hareketli yaşamına biraz da fon teşkil etmek üzere seçilmiş bir kadın figüründe !
Maalesef !
Film seyirciye cezaevinde katil potansiyeli olabilecek kişileri teker teker dolaştırıyor .
Başgardiyan Hamza’nın mahkumlara ve mesai arkadaşlarına karşı sert tavrı kuşku yaratıcı bir ayrıntı olarak kenarda duruyor .
Şüpheli bir mahkûm ve babacan hapishane müdürü de tüm iyi niyetine rağmen şüpheli statüsünde filmin merkezinde duruyor .
Erol ve Selin’e düşen ölümlerinde herhangi bir fiziksel darp , yaralanma , boğulma izi bulunmayan , bizi neredeyse uhrevi bir varlığın cinayet işlediğine inandıracak bu garip olayı ne yapıp ne edip çözmek !
Film neyse ki kolay ve uhrevi yolu seçmiyor ve bilimsel birtakım çıkarsamalarla cinayetlerin arka planındaki aynılığı sorgulayarak çözüme ulaşıyor .
Spoiler teşkil etmesi muhtemel ama ölen mahkumların birtakım belli başlı özellikleri var .
Hepsi de adi suçlar teşkil eden tecavüz , kadın cinayetleri ve pedofili davasıyla içeriye giriyor .
Tekrar salındıklarında da aynı suçu işleyip tekrar içeri düşen mahkumlar .
Burada film bu tarz suç işleyenlerin neden tekrar topluma salınıp , aynı suçu işlemeye bir anlamda teşvik edildiklerini de sorguluyor .
Bu mahkumlara gerekli cezayı vermeyen adalet sistemini de !
Film cinayetlerin arka planıyla ilgili tarihi bir manevra alanı da yaratıyor ve geçmişte yapılan idamların duygusunu bir mahkum üzerinden bugüne taşıyor !
O da filmin detaylarından biri olarak yerini alıyor .
Seren ve Erol cezaevine girdiklerinde onları karşılayan fare ölüleri de cinayetin yolunu aydınlatıcı bir unsur .
Film burada ilaçlarla ilgili doz kullanımının şifa ve ölüm arasında yarattığı derin uçurumu da masaya yatırıyor .
Olayın büyük kısmını Erol komiser çözüyor ve çözüm şekli kafalarımızda neyse ki fazlaca bir soru işareti yaratmıyor .
O kısma da gerekli araştırma yükü yüklenmiş durumda !
Ya da en azından cinayetlerin nedeni ve çözümü için ortaya sürülen sebepler çok absürt ve gerçek dışı gelmiyor .
Filmin akışında , olay örgüsünde , cinayeti üstlenen kişinin arka planında yani sebebinde bir sıkıntı yok .
Sadece film Erol gibi bizim de içimize katile dair küçük ipuçları salıyor ve o kişiyi daha yakından markaja almamızı sağlıyor .
Gerilim ve gizem başarısı da yerinde .  Başgardiyan Hamza’nın rolü biraz açıkta kalıyor gibi .
Kilit isim gibi dursa da , film seyirciyi , potansiyel suçlu olarak onun üzerine salmak istese de pek başarılı olamıyor .
Ama Mert Fırat , Timur Acar , Mustafa Alabora ve Melisa Aslı Pamuk’un başrolünde yer aldığı film akıcı bir şekilde seyirciye ulaşmayı başarıyor .
