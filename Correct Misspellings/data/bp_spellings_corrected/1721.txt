Family Guy gibi başarılı bir dizinin yaratıcısı Seth MacFarlane'in üçüncü uzun metrajlı filmi Ayı Teddy 2'nin , ilk film olan Ayı Teddy'nin başarısından sonra devam edeceği aşikardı .
Ayı Teddy 2 , ilk filmin 2 yıl sonrasından devam ediyor ve ilk filmi izlemeyen biri için de kolay anlaşılabilecek ipuçları içeriyor .
Doğruyu söylemek gerekirse Ayı Teddy 2 tökezleyen bir komedi filmi .
İlk filmde işi gücü kadınlar olan , uyuşturucu kullanan , " partileyen "
Ted , devam filminde " aile babası " olmaya karar veriyor , evleniyor ve bir bebek sahibi olmak istiyor .
Ancak baba olabilmesi için devletin onu " insan " olarak adlandırması gerekiyor .
Ted ve en yakın arkadaşı John bunun için bir mücadele içine girmeye karar veriyorlar .
Hikaye burada başlıyor .
Bilen bilir Seth MacFarlane filmlerinde Family Guyvari espriler üzerinden diyalogları sürdürür .
Bu espriler daha çok ikinci sınıf Amerikan filmlerini ve dizilerini vurmayı hedefler .
Eğer bu konulara hakim değilseniz , Ayı Teddy 2'deki espriler sizin için bir süre sonra anlaşılmayan bir karmaşaya dönüşebilir .
Filmin aralarına serpiştirilmiş romantik anlar ve yer yer aksiyon gerçekten komedi unsuru taşıyor ama bu unsur sahnelerle dalga geçmemize sebep oluyor .
Komedi filmlerini seven biri olarak hayalkırıklığına uğramaktan yoruldum ama belli ki Amerikan sineması henüz bundan yorulmuş değil .
Sanırım filmin yönetmeni ve aynı zamanda Ted'i seslendiren MacFarlane'e kimse kurguda " sahneleri kesmekten " söz etmemiş .
Zira gereksiz uzayan sahneler filmde oldukça fazla .
115 dakika boyunca temposu yüksek bir komedi filmi çekebilmek zaten ödülü hak eden büyük bir başarı olurdu .
İlk filmdeki iğneleyici ve eğlenceli Ted'i , devam filminde görememek burukluk yaşatıyor çünkü filmde asıl komik olan Ted'i Ted yapan özelliklerdi .
Bunların kaybolması ve Ted'in " doğru yolu " bulması filmin eğlenceli kısmını yoketmiş .
Bu tıpkı The Big Bang Theory'de Sheldon'a ait özelliklerin onu sıradan yaparak kaybettirilmesi ve sıkıcılaştırması gibi .
Seth MacFarlane her fırsatta klişelerden nefret ettiğini söyleyen ve bunları tiye alan biri .
Ayı Teddy 2'de izleyiciyi klişe yağmuruna tutarken acaba aklında ne vardı ?
Olgunlaşma ve büyüme hikayeleri biraz eskide kalmadı mı ?
Filmin en güzel yanlarından biri kült film The Breakfast Club'a selam çakması ve bizi 80'lere götürerek Bone Symphony grubunu tekrar hatırlatmasıydı .
İnsan hakları konusuna değinmesi de Ayı Teddy 2'ye sempati duyma sebebi .
Siyahilerin yıllar önce haklarını alabilmek için giriştikleri mücadeleye atıflarda bulunan Ted 2 , Amerika'da eşcinsel evlilik yasallaşmadan önce çekilmiş olmasına rağmen eşcinsel evlilik ile ilgili de azınlığın sesi olmayı başarıyor .
Bu iki önemli konu filmde yüzeysel işlenmiş olsa da bunlara değinilmiş olması mutluluk verici .
Ek olarak Comic - Con fuarında geçen sahneler meraklıları için eğlenceli bir tur .
Bu birkaç güzel nokta dışında Ayı Teddy 2 , orta halli bir komedi mi yoksa kötü esprilerle bezenmiş bir komedi mi diye düşündüren bir film .
Eğer bir komedi filmi bu ikilemde bırakıyorsa istediğini seyirciye verememiş olmaktan öteye geçemez .
Bu tarz Amerikan filmleri izledikçe mizahı sadece İngilizlere mi bıraksak diye düşünmeden edemiyorum .
Seth MacFarlane'i bir gün görürsem ilk iş olarak " Yeni Başlayanlar İçin Vahşi Batı'dan sonra neden bir de Ayı Teddy 2 ? " diye soracağım . twitter . com / ekinlimonj
