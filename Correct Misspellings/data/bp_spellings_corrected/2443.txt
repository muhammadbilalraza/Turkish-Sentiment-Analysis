68. Uluslararası Berlin Film Festivali'nde Altın Ayı kazanan Touch Me Not /  Dokunma Bana bedeni algılama ve kullanma üzerine belgesel kurmaca bir film .
Yönetmen Adina Pintilie ilk uzun metrajlı filminde işin içine kendisini dahil ederek oyuncuyla yer değiştiren , oyuncuyla kurduğu mesafenin sınırlarına bedeni de dahil ederek çözüm bulmaya çalışıyor gibi .
Film beden ekseninde dönen ama fazlasıyla duygusal septomlar barındıran bir yapım .
Bedenin kullanımını seyirciyle beraber aşmaya çalışan oyuncular sundukları her deneyim karşısında seyirciden farklı tepkiler almaya açık bir platform yaratıyorlar .
Filmin en ilginç karakteri bana göre Laura .
Kimseyle bedensel bir yakınlığa giremeyen ve bunun acısını her daim yaşayan ve takıntı haline getiren Laura bunu aşmak için çeşitli yöntemler deniyor .
Geçmişinden taşıdığı travmaları olan Laura izleme , takip , konuşma , dokunmaya çalışma seanslarıyla bunu aşmaya çalışıyor , hatta bunu yönetmenle paylaşması ; yönetmenin oyuncudan istedikleri konusunda kafa yormamızı sağlıyor .
Filmde çıplaklık , seks , toplu seks sahneleri arasında bedenin kullanımı , reaksiyonları ve bunun karşı tarafa etkisi konusunda bir hayli zorlu deneyimlere şahit oluyoruz .
Seyircinin üzerine bastıran yönetmen tabular , alışkanlıklar ve geliştirilen savunma mekanizmaları arasında önyargılarımızı ve tahammülümüzü zorluyor .
 
Filmden tepkisel olarak çıkanlar olduğu kadar sonuna kadar yönetmenin seansını izleyenler de olacaktır .
Seyircinin karşısına çıkan her karakter bedensel ve duygusal deformasyonlar barındırıyor .
Bedenini kullanamayan Christian Bayerlein kendini rahatlatmanın yolunu bulmuş .
Bedeninde kullanabildiği organlar ( buna cinsel organı da dahil ) onda farklı bir farkındalık yaratmış gibi .
Tabii onu çok seven kız arkadaşının varlığı da en büyük terapi aracı .
Genç adamın gerçekçi ve rahat hali Laura ile tam bir tezatlık oluşturuyor .
Tomas ise bu karakterlerin ortasındaki bir denge unsuru gibi .
Yönetmen merkeze taşıdığı bu üç karakterle çeşitli deneyimler yaşıyor ve bunlar gerçekten de kolay şeyler değil .
İnsanın bedenini , algılarını kendisinin yönlendirmesinin dışında bir yönlendiricinin müdahalesiyle karşılaştığında düştüğü durumlar gerçekten de etkileyici ve zorlayıcı .
Ben Pintilie'nin iyi , zorlayıcı ve sorgulayıcı bir deneyim sunduğunu düşünüyorum .
 
Film hayatta yalnız olma , birine ihtiyaç duyma haline de fetiş bir noktadan yaklaşıyor .
Fiziki açıdan ne kadar deformatik olursak olalım , etkileşim ihtiyacı ve bunu karşılama isteği , bunun karşılanamadığı noktalarda yaşanan acılar gayet açık şekilde karşımıza çıkıyor .
Muhtemel 18 + izleyici kitlesine ulaşacak olan filmde gerçek ve kurgunun karmaşası gayet zihin açıcı olmuş .
Film zorlayıcı olmakla beraber iyi bir deneyim yaşatıyor .
Gidecekler beden ve ruh , belgesel ve kurmaca arasında sıkışıp kalan hayatların sıkıntısını fazlasıyla hissedecekler .
twitter . com / banubozdemir
