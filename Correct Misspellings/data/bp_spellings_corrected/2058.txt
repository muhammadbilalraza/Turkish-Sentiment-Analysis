Ülkemizde “İyi Olan Kazansın” adıyla vizyona giren The War with Grandpa , bol ödüllü oyuncuları bir aile komedisinde bir araya getiriyor .  Tim Hill yönetmenliğinde ortaya çıkan film , birçok kez vizyonunu erteledikten sonra nihayet karşımıza çıktı .
Başlıca rollerde Robert De Niro , Uma Thurman , Christopher Walken , Cheech Marine , Oakes Fegley ,  Rob Riggle ve Laura Marano’nun yer aldığı komedi , eve yeni taşınan dedesinin , çok sevdiği odasını almasıyla sinirlenen ve ona karşı bir savaş başlatan çocuk karakter üzerinden ilerliyor .
Evde Tek Başına tarzı ev numaralarının çokça yer aldığı hikaye , elbette ki yetişkinlere usta oyuncularla bir araya gelme olanağı sunarken , çocuklara da eğlenceli dakikalar vaat ediyor .
Robert De Niro , Cheech Marine , Uma Thurman ve Christopher Walken’ı , en azından 15 yıl önce bir arada görseydik , muhtemel bir Oscar sezonu filmiyle karşı karşıya olduğumuzu ya da hepsinin daha önce birlikte çalıştığı usta yönetmen Tarantino’nun yeni filmini izleyeceğimizi düşünebilirdik ama yıl 2021 ve bu isimler neredeyse üçüncü sınıf bir aile komedisinde bir araya geliyor .
Her açıdan klişelerle örülü olan film , bir sonraki manevrasından , romantik diyaloglarına , tahmin edilebilir finalinden , karakterlerin başına gelen komik olaylara kadar türün en bilindik manevralarının birer kopyasını barındırıyor .
Bu tür filmlerde klişelerle örülmeye alışkınız ve kendimizi 90 dakikalığına izle - unut eğlencesine bırakmaya razıyız ama bu filmde olanlar o kadar ucuz komedi unsurları barındırıyor ki bir kere sırıtmak bile neredeyse imkansız hale geliyor .
Hal böyle olunca da sinemadan neredeyse hiçbir beklentisi olmayan çocuklarla ya da bir süreliğine bir şey düşünmemek için film izlemek isteyen biriyle deneyimlemek dışında bir seçenek kalmıyor .
Süresinin uygunluğu filmin en olumlu yanı ve bir futbol maçı süresince De Niro ve Thurman gibi oyuncuları ekranda görmek tek teselli .
Rober De Niro , özellikle 2002 yılında Eddie Murphy’le başrolü paylaştığı Showtime filmiyle başlayan ve asla hız kesmediği bir üretim çılgınlığına girdi .
Bunun sonucu olarak yılda 3-4 filmde oynamaya başladı ve bu filmlerden çok azı kayda değer yapımlardı .
Çoğu sinemasevere göre kendi döneminin ve hatta tüm tarihin en iyi oyuncularından olan De Niro , aynı dönemdeki diğer oyunculardan , bu farkı nedeniyle olumsuz manada ayrıldı ve hala , saygınlığını zedeleyecek bir filmografiye imza atmaya devam ediyor .
İkinci sınıf korku filmleri , üçüncü sınıf komediler , hiçbir amacı olmayan aksiyon filmleri ve eski karakterlerine dokunmaya çalışan kötü kopya filmler …
Şansımıza , Scorsese hala büyük bir yönetmen ve hala çok formda ki De Niro’yu keyifle izlememize sebebiyet verdi ve önümüzdeki yıl tekrar verecek .
Üstelik , Dirty Grandpa adlı benzer bir felaket yakın tarihte karşımıza çıkmışken , De Niro’nun aynısını tekrar çekmesi de bütün bu isyanın doruk noktalarından biri .
Çok bahsedecek bir şey olmamasına rağmen filme gelecek olursak , eşini kaybeden Ed , kızının ısrarıyla onun evine taşınır , kızı Sally’nin mutlu bir evliliği ve üç harika çocuğu vardır .
Ortanca çocuk Peter , istemeyerek odasını dedesi Ed’e kaptırır ve aralarından bir savaş başlar .
İkisi sürekli birbiriyle uğraşmaya ve başta da belirttiğim gibi Evde Tek Başına tarzı bir ev harbine başlar .
Gerisi , şu an kafanızda ne kurduysanız o .
Ne eksik ne fazla !
Bu filmlerin olmazsa olmazı , sevgi mesajları , aile olmanın önemine yapılan vurgular , kuşak çatışmasının getirdiği sorunlar ve sonunda duygusal ama mutlu bir son .
Hatta , devamı düşünülen filmler için bir açık kapı bırakmak .
Bütün bunlara rağmen , filmden alınabilecek tek keyif , bu harika oyuncuları hala sinemada izleyebiliyor olmak .
De Niro ve Walken’ı bir arada görmek de sizi mutlu edebilir .
Tabii ki sinemasal değerini çıkarınca , bu filme gidip çocuğunuzla 90 dakika güzel vakit geçirebilirsiniz ya da birkaç komik an yakalayıp onlarla mutlu olabilirsiniz .
Hiç olmadı , Robert De Niro’nun zinde olduğunu görmek sizi mutlu edebilir ama ne olursa olsun , salonda çıktığınız an filmin her detayını hemen unutacaksınız .
Tam anlamıyla bir izle - unut filmiyle karşı karşıyayız .
Dirty Grandpa ve The War with Grandpa sonrası De Niro’dan bir marjinal büyükbaba filmi daha beklemek olası .
Belki de bu satırlar yazılırken çoktan anlaşma sağlanmıştır .
Öte yandan Scorsese , David O. Russell , Dito Montiel ve James Gray , yeni filmlerinde usta oyuncuyla çalışıyor .
Başyapıt ya da vasat olsun , önümüzdeki birkaç yıl dolu dolu De Niro izleyecek olmak , her şeye rağmen sevindirici .
