Hepimiz , sokakta yürürken veya otobüsün penceresinden bakarken yolda gördüğümüz insanlara uygun hayatlar belirleriz kafamızda .
Yürüyüş tarzları , yüz mimikleri , giydikleri kıyafetler onların hayatları hakkında bizlere küçük ipuçları verir .
Ve tanımadığımız bu insanlara en uygun yaşam tarzını , en uygun kişiliği belirleyiveririz kendi kendimize .
Aslında kafamızdan uydurduğumuz bu hayatın sadece o anki ruh halimizle ilgili olduğunun farkına varmayız .
Sadece yaşamak istediklerimizi ya da başka bir insana yaşatmak istediklerimizi tanımadığımız insanların üzerlerine yakıştırırız .
Sonra da aynada kendimizi izler gibi onlara bakar ve görünüşlerinden mutluluk duyarız .
Bak Kim Gelmiş ( 2005 ) , evlenmek üzere olan Theresa'nın erkek arkadaşı Simon'ı , ailesi ile tanıştırma öyküsü .
Küçük kızının büyüyüp yetişkin bir kadın olduğunun farkında varamayan siyah bir babanın , kafasında yarattığı damat adayının beyaz olmasını kabullenip kabullenemeyeceğinin hikayesi . [ resim1 ) Bu noktadan bakıldığında film konusu ile , çekildiği dönemde ortalığı ayağa kaldırmış bir Stanley Kramer filmini , Guess Who's Coming To Dinner ( 1967 ) ' ı hatırlatmıyor değil . İki film beraber ele alınıp içerik olarak değindirildiklerinde göze çarpan en büyük farklılık eskiden çekilen filmde eve getirilen damat adayının bir siyah , ev sahiplerinin de tam anlamıyla birer burjuva olmaları . Konunun işlenişi bakımından karşılaştırılan bu iki filmi birbirinden ayran nokta ise daha farklı . Guess Who's Coming To Dinner dram dozu yüksek klasik bir kara komedi iken Guess Who dakikalar ilerledikçe tam anlamıyla sulu bir komedi halini alan popüler bir yapım . Benzer konular hakkında gerçekleştirilen bu iki değişik yaklaşım bize aradan geçen zamanla insanların düşünce yapılarında nasıl farklılıklar oluştuğuna dair derin ipuçları veriyor . Siyahlar , belki de zaman geçtikçe beyazların hakimiyetindeki kapitalist sistemle , ırkçı kesimin tedirgin edici bakışlarıyla ve toplumsal baskılarla verdikleri savaşın , çektikleri onca acının karşılığını sonunda alıyorlar . Kırk senenin ardından kızının eve getireceği erkeğin Denzel Washington , Tiger Woods , >Colin Powell gibi başarıları ile kendilerini kanıtlamış siyah kahramanlar olmasını isteyen bir baba figürü karşımıza çıkıveriyor . Ancak bu figürün istediği o erkeğin sadece başarılı olması değil . Aynı zamanda hayal ettiği damadın başarılarını siyah ırkın sıkı bir temsilcisi olarak gerçekleştirmiş olması . Percy'nin böyle umutlar içindeyken , karşısında bir türlü kendisine güven veremeyen beyaz bir çocuk bulunca yaşadığı hayal kırıklığı ise bizlere belki de ırklar arasında yaşanan savaşın , ne kadar eski sıcaklığını yitirse de psikolojik düzende hala devam ediyor olduğunu habercisi . Bak Kim Gelmiş , film boyunca komedi seviyesini yüksek tutan bir film . Ardı ardına patlayan esprilerin yanı sıra araya serpiştirilen romantik sahnelerle seyirciyi bir dakika olsun durup düşünme fırsatı tanımıyor . Böylelikle öykü dışarıdan bakıldığında ne kadar politik bir temele oturuyor olsada , film bir boş vermişlik duygusu içinde gülümseyerek suya sabuna dokunmaz bir tavır sergiliyor . Irklar arasındaki toplumsal sorunları birkaç cümlede ve üstünde pek durulmayan kısa bir olay örgüsüyle geçiştirmeyi tercih ediyor . Simon , Theresa'nın ailesi ile tanıştıktan sonra olay bir anda siyah veya beyaz olma probleminden uzaklaşıyor . Simon ve Percy arasındaki ilişki bir babanın kızını elinden alacak olan erkeğe karşı hissettiği kuşkularla dolu bir gerginliğe dönüşüyor . Bir de araya çiftler arası problemlerle bezenmiş , kadınlarla erkeklerin aslında dünyayı nasıl farklı algıladıkları üzerine kurulu küçük bir olay örgüsü girince iş çığırından çıkıyor . Ne gerçekten komik , ne gerçekten politik , ne de gerçekten romantik olan karmaşık bir olaylar dizisi içinde kaybolan film , yönünü tamamen yitiriyor . İnsanları görünüşlerine göre yargılamamalıyız , tahmin ettiğimizden çok farklı kişilerle karşılaşabiliriz ve bazen karşımızdaki insanda gördüğümüz sadece kendi içimizden kötülüklerin yansımasıdır ana fikrini , hem ırksal , hem ailesel , hem de fiziksel yönden anlatmaya çalışan Bak Kim Gelmiş , böylesine zor bir görevin altından kalkamayan bir film . Bir parça Guess Who's Coming To Dinner , bir parça Father of the Bride derken yolunu şaşırıp , hafızalara kazınamayacak , belki sadece birkaç saatlik bir eğlence olabilecek bir yapım .
