Devasa hortumlu , insanları , evleri , şehirleri yutan kasırgalar , bizim coğrafyamıza oldukça mesafeli doğa “olayları” .
Okyanusa kıyısı olan Asya Pasifik , ABD , Hindistan gibi ülkelerin dönem dönem maruz kaldığı bu “felaketler” , Hollywood sinemasının görselliği ve ‘büyük hikaye anlatma’ merakı nedeniyle de senaryolaştırılmaya çok uygun malzemeler .
Bu hafta ilginç bir tesadüfle biri gerçek bir öyküden uyarlanan diğeri kurgu olan iki felaket temalı film vizyonda seyircisiyle buluşuyor .
Biz , içine büyük ölçüde suç hikayesini de harmanlayan kurgusal Kasırgada Vurgun filmine göz atalım …
 
Filmin yönetmen koltuğunda , yapımcı ve yönetmen olarak aksiyon sinemasının köşe taşlarından olan Rob Cohen oturuyor .
Günışığı ( Daylight ) , Saklı Seçilmişler ( The Skulls ) ve Hızlı ve Öfkeli serisinin ilk filminde yönetmen koltuğunda oturan Cohen , 2012 tarihli suç aksiyonu Alex Cross’tan sonra , Kasırgada Vurgun filmiyle yine birden fazla türü yedirerek bir seyirlik çıkartma yoluna gidiyor .
Filmin çerçeve senaryosu ABD’nin Alabama eyaletinin Golfport bölgesinde 1992 yılında gerçekleşen Andrew Kasırgası ile başlıyor ; seyirciyi ilk 5 dakikaya kitleme hedefiyle kurgulanan çarpıcı açılış sahnesinden sonra günümüze gelen akış , 25 yıl sonra aynı bölgede gerçekleşeceği ön görülen , yeni bir kasırganın ön hazırlıklarına geçiyor .
 
Filmin ilk dinamiklerini oluşturan Breeze ve Will kardeşler , bu sefer 25 yıl sonra aynı kasabada karşımıza çıkıyor ; yani çerçeve senaryoya eklemlenen bir aile hikayesi de mevcut filmde .
Esas aksiyon malzemesi ise bölgede yer alan , hazine bakanlığına bağlı bir federal tesiste tam da o gün gerçekleşecek bir para imha operasyonu .
600 milyon dolar değerinde eski paranın imha edileceği bu tesis , kasırgayı fırsat bilen soyguncuların birincil hedefi haline geliyor .
Bu açıdan baktığımızda kasaba şerifinin bölge boşaltılırken sarf ettiği “Bu sefer burada yağmacılara göz açtırmayacağız” nutku da ayrı bir ironiye dönüşüyor .
 
Kadrosunda ‘top - star’ isim barındırmamakla beraber ilk üç başrolü Toby Kebbell , Maggie Grace ve Ryan Kwanten arasında bölüştüren film , soyguncu yan kadroda da kötü adamlardan beklediğini alan bir iş çıkartıyor .
Meteoroloji uzmanı olan küçük kardeş Will rolünde Kebbell ve vatansever tavrından taviz vermeyen bir federal olarak Grace , senaryodan üstlerine düşeni yerine getiriyorlar .
 
Çerçeve kasırga öyküsü gereği CGI’ya bolca yaslanan görsel efektler , filmin seyirliğini desteklerken , 98 dakikalık makul süresi de paraya ulaşılıp ulaşılamayacağı problematiğinin sürekli gidip geldiği tansiyonunu korumaya yetiyor .
Velhasıl seyircinin karşısında , felaket olarak nitelendirilen bir doğa olayını koyarken , insan doğasını da sorgulamaya meyleden bir yapım olarak çıkıyor Kasırgada Vurgun .
Perdede aksiyon arayanlar için bu hafta vizyonda .
