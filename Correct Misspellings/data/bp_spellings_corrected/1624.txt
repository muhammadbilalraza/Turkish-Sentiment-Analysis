Şanslı Slevin , bana bir filmden çok , ilk bakışta sofistike gibi görünen , fakat biraz daha incelediğinizde rahatça altından kalkabileceğiniz bir yemek tarifini hatırlatıyor .
İki kaşık Ucuz Roman , bir parça Kapışma , bir su bardağı Gizli Teşkilat'ı iyice karıştırdıktan sonra bitişe yaklaşırken bir tutam Olağan Şüpheliler ekleyin ve voila !
Sonuç , hazmı kolay , yeterince doyurucu fakat kolayca unutulabilir , yedikten bir - iki saat sonra incelikle yaratılmış , orijinal bir seçime karın acıktıran bir çeşit Tarantino / Hitchcock fast - food karışımı .
Film , Hitchcock'un bayıldığı " Yanlış yerde , yanlış zamanda bulunan adam " ile " Bir başkası ile karıştırılarak yanlış yere suçlanan adam " ın mükemmel karışımı Slevin Kelevra'nın hikayesini anlatıyor .
Slevin , işini , kız arkadaşını ve evini aynı gün içinde kaybettikten sonra kafasını toparlamak için bir haftalığına arkadaşı Nick'in New York'takı evini ziyarete gider .
New York'a gelişinin ilk dakikasından itibaren Slevin'in kötü şansı peşini bırakmaz .
Bir soyguncu tarafından soyulması ve burnunun kırılması yetmezmiş gibi , Slevin , Nick'in sinir bozucu derecede sevecen komşusu Lindsey'den Nıck'in günlerdir eve uğramadığını öğrenir .
Dakikalar geçmeden iki fedai Nick'in evine zorla girer .
Nick'in kısaca " Patron " olarak bilinen gangster'e 90.0 dolar borcu vardır .
Slevin her ne kadar kendisinin Nick olmadığını açıklamaya kalksa da , fedailer Slevin'i Nick olarak Patron'un karşısına getirirler .
Patron , kendisinin Nick zannettiği Slevin'e içine düştüğü delikten kurtulması için bir şans verir .
Nick'in borcunu silmesi ve kendi hayatını kurtarabilmesi için Slevin'in tek yapması gereken , Patron'un düşmanı Haham isimli gangster'in oğlunu öldürmektir .
Slevin , teklifi istemeyerek kabul eder .
Bu arada , Ucuz Roman'ın ilk taslaklağından fırlamışçasına bir isme sahip olan Mr .
Goodcat isimli kiralık katilin Slevin için kendine dair planları vardır .
Filmin negatif taraflarına gelmeden önce , pozitif özelliklerini sıralamak istiyorum .
Öncelikle , filmin ilk iki perdesinde sinir bozucu açıklıkla kullanılan kedi - fare oyunu teması ( Ne kadar açıklıkla ? Filmin bir sahnesinde Patron kendisini göstererek " Kedi " , Slevin'i göstererek " Fare " diyor ) , filmin üçüncü perdesinde altüst edilerek orijinal olmasa da ilginç bir biçimde sonuç buluyor .
Bu sayede ilk iki perdede kabak gibi ortada duran konu bağdaşmazsızlıkları bir şekilde açıklanıyor .
Bu sayede filmin son yirmi dakikası , ilk bir buçuk saatinin karmaşasını ve can sıkıcılığını biraz da olsa unutturuyor .
Şanslı Slevin'in en büyük problemi , Tarantino / Guy Ritchie bozması zorlama diyalogları .
Filmin , bilinçli bir şekilde gerçeklik duvarını kırıp geçen , iğneleyici olduğunu zanneden fakat kendine göndermede bulunarak olduğundan akıllı ve sofistike görünmeye çalışan latifeleri , en sıkı Tarantino seyircisini bile delirtecek kadar çocuksu ve fazla aşikar .
Örnek : " Ona Haham diyorlar "
- " Neden ? "
- " Çünkü o bir haham " .
İlk başta komik ve hatta sevimli olabilir , fakat bir süre sonra rahatsız edici , kendini tekrar eden bir baş belasına dönüşüyor .
Şanslı Slevin'in yönetmeni Paul McGuigan , senaryonun ilk iki perdesinin orijinallikten yoksunluğunu kapatmaya çalışırcasına , stilize , varlığını her zaman hissettiren ve ara sıra seyirciye göz kırpan , kinetik ve pürüzsüz bir görsel üslup ortaya koyuyor .
Özellikle filmin ilk on dakikasında yer alan ve kendi başına bir kısa film olarak durabilen trajik at yarışı hikayesini önümüze sererken , McGuigan , bir çekimden diğerine pürüzsüzce atlayan , tansiyonu ve devinirliği bir an bile bırakmayan , sıkı bir yönetim sergiliyor .
Film ilerledikçe McGuigan'ın kinetik görsel varlığı , senaryonun banalliğinin altında kalsa bile , sonuna kadar seyirciyi takip ediyor ve biraz da olsa kendine ait bir devamlılık yakalamayı başarıyor .
Şanslı Slevin'ın orijinal , ve hatta sinema tarihinde görülmemiş derecede çığır açan bir başyapıt olarak değerlendirilebileceği bir dönem vardı , ve bu dönemin üzerinden geçip gideli yaklaşık on üç yıl oluyor .
Ne yazık ki bu yüzden Şanslı Slevin , ana karakteri gibi yanlış yerde , yanlış zamanda ortaya çıkan , unutulması kolay bir karbon kopya olmaktan ileriye gidemiyor .
Oktay Ege Kozak
