Zamanında televizyon eleştirileri de yapmış bir sinema yazarı kimliğiyle " Kanal - i - zasyon " u izlemeye bir ' umut'la başladığımı söylemeliyim öncelikle .
Zıvanadan çıkmış bir televizyon kültürüne sahip Türkiye'nin sosyolojik problemlerinde başrolü üstlenmese de , ' tetikleyici unsur ' olarak hep kendini gösteren televizyonu kıyasıya eleştiren bir filmdi beklediğim .
Bu ' kan emici ' mecranın yıldızlarından Okan Bayülgen'in başrolü üstlenmesi de umudumu ayakta tutma işlevi üstleniyordu , ki sinemanın böylesi bir konuya el atmış olması bile filmin yaratıcılarıyla belli bir empati kurmamı sağlıyordu .
Ama .
Evet , asıl mesele de bu oldu benim için .
Ama .
Büyük değilse de belli bir umutla koltuğa oturup filmi izlemeye başladığımda kafamdaki her şey tepe taklak oldu .
Kanal İ adlı bir televizyon kanalında yaşananlara odaklanan hikâye , ' halkın tercihleri'ni yansıtan bir temizlik işçisinin kanalın başına getirilmesiyle ortaya çıkan ' reyting patlaması'nın anatomisini çıkarmaya çalışıyordu .
Çıkarmaya çalışıyordu ama hikâyede bir tuhaflık vardı ; olması gerekenlerin masaya yatırılması yerine ' olmaması gerekenler'e methiyeler düzülüyordu .
" Hayvanım Olur musun ? " , " Tuvaletteyiz " gibi ' paçavra ' programlarla seyircinin nabzını tutmayı beceren temizlik işçisi / kanal müdürü , bir yandan saflığın temsilcisi gibi görünmesine karşın , öte yandan da bu saflığın yansımalarıyla ' tehlikeli ' bir noktaya savuruyordu televizyon kültürünü .
Buraya kadarki duruma bakıldığında , bir tür televizyonculuk eleştirisi yapılıyor havası hissedilebilir , ancak işin gerçeği o kadar da basit değil !
" Kanal - i - zasyon " u çekenler , filmi projelendirdiklerinde belki ' iyi niyetli ' ve eleştirel bir düşüncenin peşine takılmışlardı .
Ama nihayetinde karşımıza çıkanlara baktığımızda , eleştirinin hissedilemeyecek kadar az olduğu , buna karşın televizyonun ' toplumsal dejenerasyon'a ayak uydurmanın peşine takılmasının gerektiğini haykıran bir sonuçla yüzleştik , ki asıl tehlikenin bu olduğunu söylemeye bile gerek yok .
Şimdilerde televizyondaki birçok kanalın ' eğlence ' anlayışını sömürdüğü , reyting uğruna çürümeyi hızlandırdıkları apaçık ortadayken , filmin de bu ' düşünce'ye çanak tutar bir anlayışı körüklemesi kabul edilir gibi değil doğrusu .
Baş karakterin anti - kahraman özelliklerinin olmaması , tümüyle kahramanlaştırılmış bir tip olarak karşımıza çıkması da işin tadını tuzunu kaçıran unsurlar arasında sayılabilir .
' Kötü karakter'in aslında televizyonculuk adına ' doğru ' olanı yapmaya çalıştığıysa filmi çekenlerin gözün ( d ) e ( n ) kaçan bir başka ' kılçık ' gibi duruyor .
Olanca riyakârlığıyla çizilen bu karakter , çağdaş televizyonculuk anlayışını temsil ediyor bir bakıma .
Ama bu çağdaşlığın prim yapmadığı bir dünyada ' kötülük timsali ' olarak kayıtlara geçiyor , ki karşımıza çıkan bu paradoksa aklımız ermiyor , eremiyor !
İki saatlik " Kanal - i - zasyon " un büyük bir bölümünü oluşturan televizyon programlarıysa filmin hem temposunu düşürüyor hem de ' varmış gibi görünen ' hikâyeyi yerle bir ediyor .
Bir yükseliş ve düşüş hikâyesinden saflıkla anlamlanan bir aşk hikâyesine doğru meyleden yapı , sıkıcılıkta sınır tanımayan programlarla darma duman oluyor .
Elimizde kalan kırıntılarsa hikâyeyi bir ' bütün ' olarak kavramamıza fırsat tanıyacak kadar yeterli değil ne yazık ki !
Belli ki televizyonun toplumlara yaşattığı travmaları eleştiren filmler için daha çok beklememiz gerekiyor .
" Kanal - i - zasyon " un bu ' ideal'in uzağından bile geçmediğiyse aşikâr !
