Yeni yıl yaklaşırken Noel temalı yabancı menşeli filmler vizyonda yerini almaya başlar .
Hatta o kadar çok yapımla karşılaşıyoruz ki , yakın zamanda bu temadaki filmleri 7 / 24 gösteren bir televizyon kanalı açıldı .
Bu sezonda , başka bir sanat dalı olan bale sahnelerinde de Fındıkkıran Balesi izleyicisini bekler .
Fındıkkıran’ın farklı türde film ve dans örnekleri yıllar içerisinde işlense de , uzun bir aradan sonra Walt Disney yapımı olarak , yeni yıl öncesinde çocuk seyircilerin beğenisine sunuldu .
 
Noel’in hemen öncesinde , ölmüş annesinden hatıra bir hediye alan Clara ( Mackenzie föy ) ,   kutunun anahtarını bulmak için vaftiz babası Drosselmeyer’i ( Morgan Freeman ) yıllık düzenlenen bir parti esnasında ziyaret eder .
Partideki altın bir iplikse onu aradığı anahtara yönlendirir ama Clara böylece büyülü başka bir dünyaya adım atar .
Tek istediği anahtarken , Clara kendini Dört Diyar denilen bu yerde süren savaşı bitirmek için Tatlılar Diyarı perisiyle ( Keira Knightley ) birlikte zalim Anne Ginger’la ( Helen Mirren ) ve fare çetesiyle karşı karşıya kalır .
 
Alman yazar E. T. A. Hoffmann’ın 1816 yılında farklı ülkelerin benzer halk öykülerinden esinlenerek kaleme aldığı Fındıkkıran ve Fare Kral öyküsü , Fransız yazar Alexander Dumas tarafından karanlık tarafı yumuşatılarak masala uyarlanmış ve Fındıkkıran balesinin tohumlarını atmıştır .
Bu efsane hikâye , 1892 yılında da St .
Petersburg'daki Krallık Tiyatroları tarafından büyük besteci Çaykovski’nin besteleleriyle sahnelenmiştir .
 
Fındıkkıran ve Dört Diyar filmi de , bale ve E. T. A. Hoffmann’ın öyküsünden yola çıkarak masalsı dünyada öykünün karanlık tarafına dem vurularak yeniden yorumlanmış .
Fragmanda Beauty and the Beast ve The Jungle Book yapımcıları tarafından vurgusunu görmek , kadrosunda Morgan Freeman , Helen Mirren , Keira Knightley ve Mackenzie Foy’un yer alması ve çağın önemli dansçılarından Misty Copeland’i izleme fikri açıkçası heyecanlandırmıştı .
Ne yazıkki iyi bir görsel dünyanın dışında film merak uyandırmıyor .
Alice in Wonderland’i izlemişseniz özellikle .
Bu yapımın renkli olduğu kadar - savaş sahneleriyle - karanlık dünyasını da hatırlatan filmde , akışın içerisinden kopmak mümkün .
Morgan Freeman ve Helen Mirren’ı zaten çok fazla görmeyi beklemeyin .
 
Fakat ilk olarak Alacakaranlık serisinde tanıştığım Mackenzie Foy’un Interstellar’dan sonra yeteneği ve farklı güzelliği ile büyük bir yapımda başrole yükseleceği beklentim en azından bu film ile gerçekleşmiş oldu .
Filmin negatif yöndeki başarısından dolayı bu rol ona yeni kapıları açar mı ?
Göreceğiz .
 
Unutulmaz klasik Fındıkkıran balesi de ilk yıllarında da beklenen ilgiyi görmemiş , eleştirmenlerce beğenilmemiş ve yıllar sonra fikrimce hak ettiği yeri bulmuştu .
Bu film içinse aynı şeyi söylemek zor .
Fakat süslü , şık bir yapım olarak küçük izleyiciler için eğlenceli olacaktır .
Unutulmak üzere …
