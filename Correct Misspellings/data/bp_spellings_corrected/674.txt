Anlaşılan önümüzdeki zamanlarda bir çok popüler karakterin ya da kahramanın bir araya geldiği filmler gündemde olacak .
Önce Freddy Jason'a Karşı geldi ; Alien vs. Predator her daim gündemde .
Şimdi de korku edebiyatının en tanınmış karakterlerinin bir araya geldiği Van Helsing beğenimize sunulmuş durumda .
Van Helsing için herhangi bir görüş bildirmeden önce bir hatırlatma yapmak gerek .
Bence Van Helsing aslında bir B kategorisi filmi .
Yönetmeni olan Stephern Sommers'ın önceki filmlerinin Mumya ve Mumya Geri Dönüyor olduğunu hatırlatırsak , nasıl bir film ile karşı karşıya olduğunuzu anlarsınız sanırım .
Gösterişli efektler , teknik açıdan kusursuz çekimler , sonu gelmeyen aksiyon sahneleri , biraz kan , biraz mizah ve tabii ki bir Hollywood yapımının olmazsa olmaz öğesi olan aşk .
Hepsi bir arada .
Üstelik mantık kurallarını dikkate almadan ve de korku edebiyatını sömürmekten çekinmeden .
Klasik korku filmlerinin ve B sınıfı filmlerin büyük hayranı olan yönetmen Sommers , kendi yazdığı ve yönettiği projesine çok güvendiğini farklı zamanlarda ifade etmiş .
Güvenmekte haksız da sayılmaz .
Çünkü her biri ayrı bir hayran kitlesine sahip olan korku edebiyatı kahramanlarını bir araya getirmiş .
Bram Stoker'ın Dracula'sı öykünün merkezinde .
Kendisine Kurt Adam ve Dr .
Frankenstein'ın canavarı eşlik ediyor .
Hikayenin başında ise aslında çok farklı bir karakter olan Stevenson'ın Mr .
Hyde'ı gözüküyor .
Basit bir çizgi roman kahramanı gibi canlandırılan Mr .
Hyde açıkçası bu filme uymamış .
Filmin ana karakteriyle tanışma amacıyla kendisinden faydalanılmış anlaşılan .
Ana karakter ?
Tabii ki filme adını veren Van Helsing .
Bram Stoker'ın kitabında yaşını başını almış bir vampir uzmanı olarak anlatılan ve Coppola'nın Dracula filminde de Anthony Hopkins tarafından canlandırılan Abraham Van Helsing , Stephen Sommers tarafından karizmatik bir vampir ( ya da filmdeki karakterlerin farklılığını düşünerek canaavar mı diyelim ? ) avcısı olarak tekrar yaratılmış .
Vatikan'a hizmet eden gizli bir örgütün görevlisi olan karakterimizin ön ismi de film için daha uygun olur düşüncesiyle Gabriel olarak değiştirilmiş .
Bruce Willis ve Mel Gibson'un canlandırdığı sert ve asi polis tiplemesinin 18. yüzyıl Vatikan versionu olan Gabriel Van Helsing'i oynamak da çok yerinde bir seçim olarak Hugh Jackman'a düşmüş .
Önceden de ifade ettiğim gibi , Van Helsing bir B filmi .
Yani bir sinema klasiği olmak ya da Oscar ödüllerinden bir düzine götürmek , ciddi eleştiriler almak gibi bir iddiası yok .
Böyle iddiaları olmadığı gibi kendini hafife almak için de elinden geleni yapıyor .
Karakterler hoyratca kullanılıyor , aksiyon eksik olmuyor .
Fakat günümüzde bilinçli olarak çekilen tüm diğer B filmleri gibi Van Helsing'in de önemli bir farkı var eski B filmlerine göre .
Teknik açıdan hiç bir kusur barındırmıyor .
Tamamına yakını Prag'da çekilen film , fantastik bir yapıda olmasına rağmen , bir dönem filmi titizliğiyle yapılmış .
Başarılı sanat yönetiminin yanı sıra gotik ruha uygun bir görüntü yönetimi , Van Helsing'i teknik açıdan kusursuz bir noktaya taşımış .
Eğlence amacıyla çekilen ve bu amacına büyük ölçüde ulaşan filmin belirgini bir kusuru var .
O da gereğinde fazla uzun olması .
130 dakikayı aşan bir süre , ayakları yere böylesine uzak bir film için fazlasıyla uzun olmuş .
Söz konusu film bir Quentin Tarantino yapımı olsaydı , bu süre konusu sorun olmazdı tabii ama bu filmde durum sonlara doğru sıkıcı bir hal almış .
Bir sürpriz beklemiyoruz zaten .
Sonunda ne olacağı da az çok belli olan böylesi bir film biraz daha kısa olsaydı hak ettiği ilgiye daha çabuk ulaşabilirdi .
( Bu arada senaryoda sürpriz yok ama Hugh Jackman'ın , X Men'de canlandırdığı Wolverine karakterine yapılmış olan gönderme de gözlerden kaçmıyor . ) Van Helsing fantasitk film meraklılarının kaçırmaması gerekin bir yapım olarak gözüküyor .
Aslında edebiyat klasiklerinin hoyratca kullanılmış olması rahatsız etmezse , macera filmi seven seyirciler de kayıtsız kalmamalılar bu filme .
Neyse , çok da ilgilendirmez beni : İzninizle Pardayanlar ve Üç Silahşörler'in Monte Kristo Adası'nda buluştuğu ve kendilerini kandıran Long John Silver'ı alt etmek için çaba sarf ettiği öykümü tamamlamak üzere köşeme çekiliyorum .
