Kimimiz küçük yaşta büyük sorumluluklar almakla yükümlü olur .
Bu Shameless’ın genç karakterlerinin başına geldiği gibi zorlu şartları da doğurabilir , talih kuşunun kafana konması anlamına da gelebilir .
İyi ya da kötü , küçük yaşta sırtlanılan sorumluluklar zorlukları da beraberinde getirecektir .
Kral olan babası ölünce tacı giymek 8 yaşındaki Marcius’a düşer .
Ailesini kaybeden ve güvenebildiği bir tek öğretmeni Erasmus olan Marcius , çocukların fikirlerini söyleyip hayata geçirebileceği bir çocuk parlementosu kurar .
Bir taraftan çocukların ardını düşünmeden aldığı kararlarla ülkede çıkan problemlerle , bir taraftan tacı elinden almaya çalışan kötü niyetli generalle yüz yüze kalan Marcius , verdikleri kararları yerine getirmek için harekete geçer .
2007 yılında Fransa , Almanya ve Polonya ortak yapımı olarak hayata geçmiş Küçük Kral , ülkemizde 2016 yılında vizyonda yerini alabildi .
Brüksel'deki anime Festivali'nde ödüle layık görülen yapım , üç boyutlu filmlerin arasında çizgi film olma ve çocukluğumun yapımlarına yakınlığıyla tarafımdan nostalji etkisi yarattı .
Fakat , başına ne gelirse gelsin hiç kimsenin ölmediği çizgi filmlerden sonra , filmin başında Macius’un babasını kaybetmesi ve hüznün paylaşılması ; yeni nesil çocuk yapımı olarak değerlendirilebilir .
Ne kadar çocuk gözüyle senaryo oluşturulsa da yetişkinler dünyasına ait hırs , ağır devlet yükleri gibi olgular hikayeye yön veriyor .
Bununla birlikte insanları ve hayvanları sevmek , inandığın şeylerin peşinde koşma gibi mesajlar çocukların eğitimi açısından değerli .
Sonuç olarak , mütevazi bir yapım olarak küçük yaşta çocuklar için eğlenceli ve mesaj kaygılı bir film Küçük Kral .
Ebeveynler içinse , çocuğuyla birlikte bir etkinliği paylaşmanın ötesine gitmeyecektir .
