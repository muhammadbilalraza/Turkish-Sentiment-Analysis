Sadakatsizler'e öncelikle her türlü bilgiden muaf olarak gidin derim , o zaman tadını çıkarmanız daha olası .
Jean Dujardin ve Michel Hazanavicius ikilisi The Artist'ten sonra hangi kafayla bu filme girdiler anlamasak da eğlendik orası ayrı !
Her filmin aynı havası olacak diye bir şey yok elbette ama savunduğu değerler açısından herkesten tam not alan Artist'in karşısına Sadakatsizler ( leş Infidèles ) ' i koyunca birazcık şaşırıyor tabii insan .
Gerçi Dujardin Bir Erkek Bir Kadın dizisinden olaylara antrenmanlı !
Bir yandan da Fransız kafası diye bir şey varsa sınır tanımamasında ortaya çıkıyor .
Biraz da sınır tanımayan espriler anlamında Farrelly Kardeşler'i ( Salak ile Avanak ( Dumb and Dumber ) )  anarsak Sadakatsizler için gerekli girişi yapmış oluruz !
Film öncelikle skeç , parodi ya da kısa film diyeceğimiz bölümlerden oluşuyor , o yüzden filmin hep başka yöne evrilen , farklılaşan karakterleri karşısında şaşırmayın !
Film komik ama alttan alta ince dokunuşlarla erkek benliğinin dehlizlerini , başarısız evlilikleri ve bunların sonucunda tavan yapmış aldatma mantığını sorgulamaya çalışıyor !
Dujardin yanına Fransa'nın bir diğer popüler oyuncusu Gilles Lellouche'u alarak bir nevi bir Felekten Bir Gece ( The Hangover ) vakası yaratıyor ama bizimkiler de kafa bir hayli yerinde !
Yani aldatmak , sınırları zorlamak , karizma kaybına uğramak , sürünmek ama sonrasında erkek mantığında hep kendini haklı çıkarmak var bu kısa filmlerde .
Filme karşı önyargılı yaklaşmanın anlamı yok , zira komik de olsa gayet gerçekçi gözlemler içeriyor .
Bazıları çok başarılı , bazıları ise vasat .
Yani her kısa filmde aynı etki yaratılmamış ki bu da normal .
O yüzden senaryo açısından toplu bir yorum yapmak gerekmiyor ama erkek mantığının gittiği yol açısından gayet cesur ve derinlikli gözüküyor .
Erkek bakış açısı egemen ama kadının da düşünceleri zaman zaman öne çıkıyor , erkekten gelen algılarla da olsa ! v
Erkeklerin klasik cümleleri ‘göründüğü gibi değil hayatım ' cümlesini en alasından gözümüze sokan film , eğlenceye yatkın ve paralı erkek kesimini markaja alıyor .
Barlarda , otel odalarında , kliniklerde , striptiz kulüplerinde takılan , kadına ulaşmanın kolay yolunu ‘maddi ' olarak bulan tipler anlatılıyor daha çok .
Bir tek otel odasında birlikte olacak kadın bulamayan ve en son şirketin en yaşlı kadınına bile birlikte olma derdiyle ‘seni seviyorum ' diyecek kadar  ileri giden adamın hikayesi daha genele yayılabilir !
Tabii orada zavallılık vurgusu da var .
Ötekiler yine erkekler açısından biraz daha absürt ve ışıltılı dünyalar vaat ediyor .
Tabii bir de aldatma fantezisinin çiftler arasında açtığı oyuk da en bildiklerimizden .
Sonuçta karşımızda tavan yapmış zincirleme aldatmalar mantığı var .
Bilmediğimiz şeyler değil , ama anlatım tarzı , karakterlerin uyumu ve tepkileri , görüntüler ve müzik hepsi biraraya gelince iyi bir harman oluşturuyor .
En önemlisi bu bel altı muhabbetler ne yazık ki bayağı güldürüyor .
Dujardin ve Lelleuche her türlü karizma çizme eşliğinde yine oyunculuğun sınırlarını ( ! ) zorluyor .
Dozu aşılmış bir komedi çekmenin formüllerinden biri de onu hakkıyla oynayacak oyuncular bulmak sanırım !
Daha doğrusu " uyum sağlayacak " oyuncular , ne demek istediğimi filmin içindeki son kısa filmi izleyenler anlayacaktır !
banubozdemir@gmail.com
