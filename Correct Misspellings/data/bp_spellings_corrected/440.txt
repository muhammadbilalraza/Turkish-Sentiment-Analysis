Cesur ile Pixar , Disney'i Disney yapan prensesli peri masalı diyarına dalıyor .
Pamuk Prenses'ten Cinderella'ya , son dönemde Mulan'dan Kurbağa Prenses'e tonlarca prensesli uzun metraj çizgi klasiklere damgasını basmış Disney'in " prenses otoritesine " meydan okuyor bir bakıma Pixar , " Modern prenses animasyon klasiği böyle yapılır " diyor .
Bizde " Neden olmasın ki ? " diyoruz .
Disney uzun zamandır tamı tamına tatmin edebilen bir prenses animasyonu sunmadı .
Disney'in geleneksel iki boyutlu günlerine geri dönüşünü müjdelemeyi planlayan Kurbağa Prenses , kanımca sevilmiş olsa bile finansal başarısızlığı ile Disney'in daha bir saf ve basit eski günlerinin artık geride kaldığını da gösteriyordu .
Cesur ( Brave ) ' un adı üstünde cesur , güçlü , sert ve bağımsız prenses Merida tiplemesi Disney'in yakışıklı prensin kendisini kurtarmasını bekleyen pasif prensesinden ne kadar uzaklaştığımızı , yirmibirinci yüzyıl modern ve bağımsız kadınının animasyon diyarına geçişini müjdeliyor .
Dürüst olmak gerekirse artık zamanı gelmiş de geçiyordu .
Cesur , son iki senedir Oyuncak Hikayesi 3 ( Toy Story 3 ) ve Arabalar 2 ( Cars 2 ) gibi devam filmleri sunan Pixar'ın 2009 yılından beri ilk orijinal hikayesi .
Pixar'ın şaheser üçlemesi olarak adlandırdığım Ratatuy ( Ratatouille ) , Vol . i ( WALL·E ) ve Yukarı Bak ( Up ) kadar yıllar sonra akılda kalacak bir başyapıt değil belki , ama en azından yılın en şirin ve etkileyici animasyonlarından biri olduğu kesin .
Ana tema olarak jenerasyonlar arasındaki iletişim kopukluğunu inceleyen hikayenin en sevdiğim tarafı türün gereksinimleri yüzünden Merida'nın zoraki olarak aşık olması beklenen yakışıklı bir protagonist veya herhangi bir aşk alt hikayesini araya sıkıştırmaması .
Bu sayede film , bütün dikkatini Merida ile burada bozmak istemediğim bir sihir ile istemeden değiştirdiği annesi arasındaki ilişkiye odaklanabiliyor .
Eğer bu tür filmlerde hep olduğu gibi araya bir aşk hikayesi girseydi , filmin duygusal finalinin bu kadar etkileyici olacağını sanmıyorum .
Orijinal hikayenin bir kadının elinden çıkmış olmasından olacak ki , filmin komedisinin çoğu maço , düşüncesiz , sonuna kadar ataerkil erkek karakterlerden çıkıyor .
Kral Fergus ve Merida ile evlenmeye gelen üç klanın erkek liderlerinin en küçük hareketle kavga edip barışması filmin en gülünç anlarını yaratıyor .
Bu gözlemleri de doğru , erkek cinsiyetinin bir üyesi olarak utanarak itiraf etmem gerekirse .
Ayrıca Merida'nın üçüz kardeşi veletler yaramaz çocuk tasvirini yeniden yazıyorlar .
Film , görsel olarak tek kelime ile mükemmel ve tarihi İskoçya'nın yeşillik ve dağlar dolu mekanlarını ağızları açık bırakan bir güzellikle resimliyor .
İşin sonunda Pixar'dan bahsediyoruz tabii .
Her beş dakikada salya sümük ağlatan harikülade Yukarı Bak'tan beri orijinal bir Pixar başyapıtı bekliyorduk .
Beklediğimiz tam olarak gelmedi tabii .
Belki de ben beklentilerimi çok yüksek tuttum .
Ayrıca filmin orijinal yazar ve yönetmeni Brenda Chapman'ın versiyonu , yapım tarafından fazla karanlık bulununca işten atıldığı gibi dedikodulardan sonra bu daha karanlık versiyonun neye benzeyebileceğini düşünmemek elde değil .
Fakat bu haliyle de olsa Cesur , bilet parasına değer , özellikle cesur kızlar için .
Twitter : egekozak
oktayegekozak@hotmail.com
