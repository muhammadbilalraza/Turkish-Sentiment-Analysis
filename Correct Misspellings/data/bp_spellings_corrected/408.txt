Hızlı arabalarla kaçan / kovalayan serseri ruhlu kahramanların filmlerine her zaman özel bir ilgim vardı .
Çünkü 80'lerde ki video çılgınlığı sırasında video kiralayan dükkanlar bu tür filmlerle doluydu .
Genellikle Smokey and the Bandit ( 1977 ) klonu olan bu filmlerde eğlence duygusu daha ön plandaydı ancak içerdiği tehlikeli dublör numaralarıyla kıymetlenen bu türün atası , oldukça ciddi bir yüz ifadesine sahip Kovalski'li unutulmaz Ölüm Noktası ( Vanishing Point ) ( 1972 ) olsa gerek .
Gişede beklenmedik bir başarı yakalayan ilk Hızlı ve Öfkeli ( The Fast and the Furious ) filmi kanunsuz araba yarışlarını zeka seviyesi yerlerde sürünen bir senaryoda da olsa daha kanunsuz bir noktaya ve şehre taşıyordu .
Paul Walker'ın kötü oyunculuğuna rağmen Vin Diesel , ' in karizmasıyla şahlanan film epey bir hasılat yapınca devam filmleri kaçınılmaz oldu ve şimdi 6. pit stop'dayız .
Bu defa önceki filmlerin unutulmayan karakterlerini bir araya topluyoruz .
Zoraki bir toplanma bu çünkü artık herkes ununu elemiş , eleğini asmış .
Para isteyen paraya , huzur isteyen huzura kavuşmuş ama başlarının belası federal ajan Dom ( Vin Diesel ) bu defa hepsine reddemeyecekleri bir teklif yapıyor ve eski filmlerin düşmanları yeni filmin ortakları oluveriyor .
Amaç ; Owen Shaw adındaki baş belası bir pisliği yakalamak ve Dom'un bu tehlikeli suçluyu yakalayabilmek için hızlı ve öfkelilerin yardıma ihtiyacı var .
Açıkçası yönetmen Justin Lin , Hızlı ve Öfkeli : Tokyo Yarışı ( The Fast and the Furious : Tokyo Drift ) filmiyle ekibe dahil olduğundan beri aksiyon çıtasını yükseltmeyi başardı .
Uzakdoğuluların sevdiği türden John Woo tarzı ateşli silahlar filmde en az arabalar kadar yer ediyor .
Bu defa ortada yarış ya da sadece arabalarla yapılan kovalamacalar yok .
Uçaklar , tanklar , hareket eden her şey aksiyonun içine giriyor ve tempoyu yorucu bir hızla arttırıyor .
Hızlı ve Öfkeli'nin ilk filminin bahaneden polisiye hikayesinin aksine 6. film Tony Scott aksiyonlarını aratmayacak bir olay örgüsüne sahip .
Peki , görünürde daha karmaşık senaryo , amacı sinemada modifiye edilmiş arabaların nitrolu kaçışlarını izlemek isteyen seyirciye nasıl gelecek ?
Bence yönetmenin yaklaşımı oldukça yerinde olmuş çünkü eski iskelet üzerinden seriyi tekrara kaçmadan devam ettirebilmek imkansız .
Her yeni filmde bir şeyler eklemedikçe ağzı açık kola gibi gazı kaçacak bir şablon var ortada .
Bir önceki filmin başarısı da yapımcı ekibi doğru yolda olduğuna inandırmış olmalı ki bu filmde iş iyice çığırından çıkmış !
Tabii kendinizi bir Hızlı ve Öfkeli filminden çok Bond filmi izliyor gibi hissedebilirsiniz de .
Özellikle finale yakın gerçekleşen tank vs. araba sekansı Paul Walker'ın oynadığı bir 007 macerasından koparılmış gibi !
Oyunculuklardan bahsetmek çok gerekli değil .
Ekibin her üyesinin kendine ait bir karizması var ve saçlar , başlar , kılık kıyafet bu karizmaya hizmet ediyor .
Paul Walker hala kötü oynuyor ama artık sırıtmıyor .
Bu filmin asıl oyuncuları arabalar desem o da değil çünkü bir sahnede gördüğünüz canım araç bir sonraki sahnede pert !
Hızlı ve Öfkeli 6'da çok ciddi dublörlük marifetleriyle yükselen bir macera izliyoruz .
Aslında işin macera tarafına yıllardır izlediğimiz yüksek teknoloji içeren polisiye takip filmlerinden alışığız ancak işin arabalar kısmına geçtiğimizde serinin ruhu kendisini belli ediyor .
Hızlı ve Öfkeli 6 , adından , afişinden kumaşını belli eden bir film , vaadi de o yönde .
Festival takipçisi bir sinemasever olarak salona girerseniz hayal kırıklığınız büyük olacaktır ama filmi sadece ' oyalamak ' amaçlı bir eğlence sineması örneği olduğunu kabul ederek izlerseniz sizi çok keyifli bir seyir bekliyor .
Bir çizgi roman uyarlaması olmamasına rağmen çoğu ÇR uyarlamasından daha fazla ' comics ' ruhuna sahip .
Filmin özellikle gençler hedeflenerek yapılmış olduğunun altını çiziyorum .
Hızlı arabalar , güzel kadınlar , büyük macera .
Kim böyle bir teklife hayır diyebilir ? murattolga@gmail.com
