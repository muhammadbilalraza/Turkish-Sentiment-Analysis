69. Cannes Film Festivali’nin yarışma dışı gösterimleri içerisinde Cafe Society sonrası hemen kendisine yer bulan Money Monster , merdivenlerine kadar dolu olan , en geniş kapasiteli Grand Theatre Lumiere salonunda gösterildi .
Fakat filmin etkileyicilik dozajının Lumiere kadar yüksek seviyede olduğunu söylemek maalesef zor ; sonunda aldığı alkışa rağmen .   Öncelikle yönetmen Jodie Foster’dan başlayalım .
40 yıl önce başladığı oyunculuk kariyerinde en azından sinema adına falsosu yok diyebileceğimiz nadir isimlerden olan iki Oscar’lı Foster , Para Tuzağı filmiyle yönetmenliğinin de dördüncü uzun metraj işine imza atıyor .
Gerek prodüksiyon , gerek kast olsun muhtemelen şimdiye kadar ki en pahalı işi .
Üstelik Foster , Cannes’da gerçekleştirilen özel bir forumda kadınların sinemadaki varlığı üzerine önemli kelamlar etti .
Peki , bu özellikler Money Monster’ı , eleştirdiği kuyuya düşen bir Hollywood yapımı olmaktan kurtarıyor mu ?
Maalesef hayır !
Film kapitalizmin en büyük gediği olan , insan faktörünü her açıdan sıfıra indirgeme temasından yola çıkıyor .
Borsa yatırımcılığının bireysel pratikte yol açabileceği faciaların bir resmini çekmeye çalışan yapım , bu açıdan bakıldığında ise ettiği lakırdıların ağırlığını taşıyamayacak kadar buram buram Hollywood kokuyor .
E hepimizin malumu Hollywood demek kar demek . Wall Street insan ve değer / etik öğütme açısından LA stüdyoları ile kapışır !   George Clooney’yi , filmle aynı adı taşıyan bir ekonomi - şovu sunan Lee performansında izlediğimiz film , ana akım medyanın en sevdiği şeylerden biri olan spekülasyon müsamerelerine bu anlamda iyi gönderme yapıyor .  Julia Roberts , canlandırdığı reji yönetmeni Petty Fenn performansıyla bir noktaya kadar inandırıcılığını koruyor ama onun rolü de senaryo çizgisi sakız gibi esnedikçe maalesef duygusunu yitiriyor .
Kanala ve programa saldırıyı gerçekleştiren Kyle karakterinde Jack O'Connell filmin belki de en inandırıcı ayağı ; zira mağduriyetten teröriste geçişin haritasını sıradan insanın psikolojisi açısından iyi aktarıyor .
Evet , günde 10 saat çalışarak kazandığımız para birileri tarafından bir gecede eritilip , durduk yere ‘sıfırlanırsa’  biz de kalkar bas bas bağırarak cevabını istediğimiz sorular sorardık .
Foster belli ki Kyle’ın yanında ama cephe silahlı eyleme geçince saf değiştirdiği de görmezden gelinmemeli .   Öte yandan filmin çerçeve çizdiği kitlelerin umursamazlığı ve tüketiciliğine yönelik detayların da Truman Şov’dan bu yana beyazperdede olduğunu anımsatalım .
Film ülkemizde Para Tuzağı adıyla mayıs sonunda vizyona gireceğinden daha fazla detayına girmeden söyleyebileceğimiz yegane şey Hollywood - gerilimi had safhada tutmuş ekonomi kaynaklı bir rehine krizi - ki olayın esas yönü sürpriz finale saklanmış - filmi bana iyi gelir diyorsanız sinema pop corn’u niyetine tüketiniz .
