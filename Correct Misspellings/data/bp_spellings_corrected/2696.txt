Netflix’in 14 Temmuz’da Amerika , Kanada ve İskandinav ülkelerinde yayınladığı yeni filmi , bizde bu hafta vizyona giriyor .
Gunpowder Milkshake , bizdeki vizyon adıyla Barut Kokteyli feminist bir John Wick denemesi .
Tahmin edilemeyecek , orijinal bir senaryosu yok , şapkadan tavşan çıkarmıyor .
Ancak yine de kendini izleten bir neon noir çıkartmayı başarmış yönetmen Navot Papushado .
Oldukça ilgi çekici bir oyuncu kadrosuna sahip olan bu renkli aksiyon , aslında hiç şaşırtmayan bir şekilde ; bir intikam hikayesi .

Sam 15 yıl önce , kirli işlerle uğraşan annesi tarafından terk edilir ve The firma olarak bilinen oluşumun başındaki adam olarak bilinen Nathan tarafından büyütülerek , aynı pis işler için kullanılan ölümcül bir kiralık katil olur .
Bir işinde yanlış adamı öldürüp şirketi karşısına aldığında , üzerine gelen bir başka işte de 8 yaşındaki bir kızın babasını öldürerek , kıza sahip çıkma arzusu ile başbaşa kaldığında yardım isteyebileceği tek bir kişi vardır ; annesi Scarlet .
Tabii bir de “Kütüphane” adı altında malzeme tedariki yapan yer var ki , orası da Sam’in annesinin üç arkadaşıyla büyüdüğü yer aslında .
Sam önce öldürdüğü yanlış insanın babasının elinden , daha sonra da The Firm’den kurtulmalı .
Tüm bunları yaparken de , yanında 8 yaşında ona muhtaç küçük bir kız olduğunu unutmamalı .  

Boş bir şehir atmosferinde geçen kovalamacalarda , dış çekimlere ( muhtemelen bütçe sebebiyle ) çok sık rastlamıyoruz ve tüm olay ; bir yol restoranı , kütüphane , bir bowling salonu , özel bir klinik ve evlerde vuku buluyor .
Yaratılan mekanların filmin dokusuna uymadığını söyleyemeyiz elbette , estetik dövüş sahnelerinin yine oldukça estetik mekanlarda gerçekleşiyor olması bizi gerçeklikten biraz koparsa da , filmin yapmak istediği de bu herhalde diyoruz .
Zira sadece kadın savaşçıları ile olsa bile feminist bir anlatı yaratmaya çalışan film , aynı başarıyı duygusal ve mantıklı bir anlatı yaratmakta yakalayamıyor .
Film ebeveynlik , bir aile kurmak ve o ailyei korumak üzerine bir şeyler söylemeye çalışsa da , tam olarak desteklediğini göremiyoruz .
Bu sebepten de hikayenin duygusal tarafı biraz zayıf kalıyor .
Barut Kokteyli
Bir Doctor Who ( Amy Ponds ) ve bir Marvel kızı ( Nebula ) olarak izlediğimiz Karen Gillan’ı başrole yerleştiren Papushado , oldukça isabetli bir seçim yapmış aslında .
Kadronun geri kalanında izlediğimiz anne Scarlet Lena Headey’i birçoğunuz Game of Thrones’un Cercei’si olarak hatırlasa da , Terminator : The Sarah Connor Chronicles’daki rolü de unutulmamalı ki , 40’larının sonlarında intikamcı bir anne rolü için oldukça başarılı .
Kütüphanedeki teyzeler ;  Angela Bassett ( Anna May ) ,  Michelle Yeoh ( Florence ) ve son olarak Tepedeki Ev’de izlediğimiz Carla Gugino ( Madeleine ) , ellerine silahları alıp , eski günler hatrına savaşmaya başladıklarında işte bu diyorsunuz !
Ama hepsi bu .
Zira bu yetenekli oyuncuları yeterince izleyemiyoruz .
Bu arada küçük oyuncu Chloe Coleman'ı da anmadan geçmeyelim , kendisi parlayan bir genç yetenek .

Bir aksiyon filminin başrollerindeki erkeklerin yerine kadınları koymak , ve estetik dövüşler sergiletmek artık bu tür için yeterli ve yeni bir hamle değil .
Gunpowder Milkshake dinamik ve eğlenceli bir film ancak güçlü bir teması olmaması ve zayıf hikayesi onu harika bir aksiyon olmaktan alıkoyuyor .
Kingsman ,  Atomic Blonde ve elbette John Wick’ten izler taşıyan film , aksiyon performanslarını sergileyen korkusuz kadınları izlemek isterseniz sizi tatmin eder , ancak türün kurallarını yıkan bir seyirlik bekliyorsanız , hayal kırıklığına da hazır olun .
Bu arada filmin devamı 2023'de gelecek .
