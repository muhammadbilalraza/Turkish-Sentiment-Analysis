Kendi yapım şirketini kurduktan hemen sonra , ilk olarak kardeşi Alper Özyurtlu ile birlikte çektiği Ev ( 2010 ) , ardından da Yok Artık ! ile yönetmenliğe soyunan Caner Özyurtlu , üçüncü sinema filmiyle rüşdünü ispat etmeye hazırlanıyor .
Yok Artık !
2 , bazı açılardan ilkinin gerisinde kalsa da , hemen her hafta izlediğimiz sulusepken komedi filmlerinin çok ilerisinde işçiliğiyle övgüyü hak ediyor .
Sizi bilmem ama ben , mütemadiyen izlediğimiz birbirinin muadili , zekâdan yoksun , bel altı esprinin mizah olduğunu düşünen , bir “saf” karakter , güzel bir kadın ve mafyatik maceralardan ibaret olup seyircisini de kendi zekâsıyla eşdeğer sanan yerli komedi filmlerinden epey bunalmış durumdayım .
Bir gazetenin , haftalık vizyon filmlerini yazan bir sinema yazarı olarak dahi , bu salt ticaret odaklı , sinemaya ve seyircisine en ufak bir katkısı bulunmayan filmleri izlemekten imtina etmeye başladım .
Zira artık şu soruyu soruyorum ; sinema gibi büyülü bir dünyada izlenecek binlerce olağanüstü hikâye varken neden bu filmlerle ve onların sevimsiz , pek çok insanın bile kendisini özdeşleştiremeyeceği karakterlerinin manasız maceralarıyla vakit kaybedelim ?
Eminim , yapımcıların ve yönetmenlerin de buna bir cevabı yoktur .
Çünkü Türkiye’de sinema - iyi işler çıkaranları tenzih ediyorum - , ekseriyetle ticaret için yapılıyor ; sinema için değil .
İşte böyle zamanlarda bir film çıkageliyor ve türünün örnekleri arasından sıyrılıp 2015 yılı için hazırladığım “En İyi Yerli Filmler” listesine giriveriyor .
Evet , Yok Artık ! geçtiğimiz sene Bodrum Film Festivali esnasında denk geldiğim ve hayranlıkla izleyerek farklı olma çabasını takdir ettiğim filmlerden …
Erkan Kolçak Köstendil’in , bir meddah edasıyla anlattığı birbirinden eğlenceli ve hayatımızın içinden hikâyeler öylesine güzel bir fikirle bağlanmıştı ki , fabrikasyon üretim yapan senaristler arasında Serkan Altuniğne ve yönetmen Caner Özyurtlu pırıl pırıl parlıyorlardı .
Şimdi bu ikiliden , ikinci bir halka geldi ve en az ilk kadar başarıyla kotarılmış hikâyelerle !
Bir kere Yok Artık !
2 , öykü bakımından ilkine nazaran çok daha zekâ içeren ve taşlama yüklü bir anlatıma sahip .
Gündelik hayatımızın bir parçası olan durum , olay , kurum ya da insanları nokta atışı tespitlerle hicvederek , haklı eleştiriler getiriyor .
Bir mahalle berberinin anlattığı dedikodular çerçevesinde şekillenen hikâyesiyle film , mahallelinin başına gelen trajikomik öyküler üzerinden evlilik kurumunu , kadın - erkek ilişkilerini , meşhur “beyaz yakalı”ları , İstanbullu olma hallerini , sosyal medya çılgınlığını ve daha pek çok şeyi eğlenceli bir dille anlatıyor .
Erkan Kolçak Köstendil’in ilk filmdeki performansından sonra Yok Artık !
2’de benzer bir rolde izlediğimiz Şahin Irmak yetersiz gibi görünebilir fakat bu durum daha ziyade Köstendil’in , Irmak’a göre karakterini parlatabilmiş olmasıyla alakalı …
Yine de ilk filmin de yapımcılarından olan Şebnem Bozoklu’nun varlığı , Zafer Algöz’ün usta oyunculuğu ve bilhassa “Maşrumiye” öyküsüyle Yok Artık !
2 , bahsi geçen açığı kapatmayı ve seyircisinin ilgisini anlattığı hikâyelere odaklamayı başarıyor .
Bir parça hayal kırıklığı yaratan final tercihi bile ezber bozması sebebiyle göze batmıyor .
Son kertede Yok Artık 2 , başından sonuna eğlenerek izleyebileceğiniz , sıra dışı mizah anlayışıyla her hafta maruz bırakıldığınız “komedi filmi” algısından çok farklı bir noktada konumlanıyor .
Bunu dikkate alarak izlerseniz , sevebilirsiniz ; ancak zihninizi içi boş yapımlarla doldurmak istiyorsanız seçenek çok , tercih sizin . basakbicak@gmail.com https://twitter.com/BasakBicak
