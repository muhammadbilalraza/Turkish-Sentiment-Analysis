Köy , Sudaki Kız ve Mistik Olay gibi sinematik faciaların peş peşe gelen hem eleştirel , hem de finansal başarısızlıklarından sonra bazı eleştirmenler M. Night Shyamalan'ın Altıncı His başarısının şeytana ruhunu satması sonucu olduğuna dair şakalar yapmışlardı .
Son Hava Bükücü'yü izledikten sonra bu yorumların şaka değil , gayet yerinde gözlemler olduğuna inanmaya başladım .
Yılın en kötü filmi ile karşı karşıya olduğumuzdan henüz emin değilim , sonuçta 2010'un bitmesine beş ay daha var .
Fakat yılın en gereksizce yavaş , tembel ve yavan sözde fantastik aksiyonu konu olduğunda bu yılı bırakın , gelecek beş - on yılda Son Hava Bükücü'nin tahtına oturacak kadar başarısız bir yapımın vizyona gireceğini sanmıyorum .
Tabii ki korktuğumuz başımıza gelir de , filmin utanmadan sanki önümüze muhteşem bir fantazi epiğinin ilk bölümünü sunmuşcasına açık bir sonla bitmesi sonucu bir devam filmi çekilirse .
Peki filmin neresi yanlış ?
Nereden başlasam ?
İlk olarak Son Hava Bükücü'nün en büyük problemi senaryo ve oyunculuğun yüz elli milyon dolarlık bir Hollywood blockbusterından çok , bir ortaokul piyesini andırması .
Aslına bakarsanız bu karşılaştırma ile ortaokul piyeslerine hakaret ediyorum .
Hava , toprak , su ve ateş gibi dört ana elementi kontrol edebilen dört krallığın bulunduğu fantastik bir dünyada geçen popüler bir anime dizisinin uyarlaması Son Hava Bükücü .
Dizide kötü kalpli ateş krallığı diğer krallıklara savaş açtığında dört elementi birden kontrol edebilen Avatar'ın ( James Cameron'un filmi ile karıştırılmasın ) yeniden doğmuş ruhu bir çocukta bulunur .
orijinal çizgi diziye aşina olmadığım için filmi izledikten sonra araştırma amacıyla çizgi dizinin bir kaç bölümünü izledim .
Son Hava Bükücü , çizgi dizinin konusunu hemen hemen olduğu gibi takip ediyor .
Tek problem şu ki , Syhamalan , animede bulunan bütün karakterizasyonu , espritüelliği ve enerjiyi söküp çıkartıyor ve geriye bütün diyalogların fantastik dünyanın teknik detaylarını sanki zorlamasına bir dersmişcesine yazıldığı , iyi veya kötü karakterlerin neredeyse birbirinden ayırt edilemediği bir karmaşaya dönüştürüyor .
Gayet alışılagelmiş ve düz çatışma sahnelerinin ara sıra böldüğü , yüz dakika boyunca peşpeşe gelen tembel diyaloglar bu kadar sırıtmazdı belki , eğer film bu kadar gülünesi bir oyunculuğa sahip olmasaydı .
Filmin bütün duygusal önemini üzerinde hissetmemiz gereken Avatar Aang'ı canlandıran genç oyuncu Noah Ringer , repliklerini sanki kameranın ardından okuyormuşcasına müsamere tarzı bir oyunculuk sunuyor .
Filmin diğer genç oyuncu kadrosu ne yazık ki minik Noah'nın yarattığı gayet kısa kalite çıtasını pek de yükseltemiyorlar .
Bir tek baba kompleksli ateş prensi Zuko'yu canlandıran , 2008 yılının en iyi film Oscar'ı sahibi Milyoner'den tanınan Dev Patel , karakterin hissettiği öfkeyi olabildiğince içten bir performans ile canlandırmaya uğraşıyor , fakat odunumsu replikleri bu konuda ona da yardımcı olamıyor .
M. Night Syhamalan , bu denli canlı ve renkli bir çizgi diziyi hem adapte etmek , hem de yönetmek için olabilecek en yanlış seçim .
Shyamalan'a tipik , kariyerinin başında işini görmüş , fakat sonradan eleştirmenler tarafından bir şaka haline getirilmiş sinir bozucu derecede yavaş ve karanlık görsel stili Son Hava Bükücü'de de varlığını gösteriyor .
orijinal materyalin renk dolu kinetik enerjisi akılda bulundurulduğunda Shyamalan'ın stili iyice göze batıyor .
Bütün bu problemlerin üstüne Shyamalan , modern bir fantastik şaheser yarattığından emin olmuşcasına yavan görsel stiline tamamen zıt giden aşırı dinamik bir müzik yarattırıyor has kompozitörü James Newton Howard'a .
Umarız Son Hava Bükücü'nün yapımcıları filmin sonunu umursamazlar da gereksiz bir devam filmi ile başımızı ağrıtmazlar .
