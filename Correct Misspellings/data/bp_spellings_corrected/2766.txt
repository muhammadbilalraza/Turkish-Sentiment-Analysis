Korku sineması kendi içinde ne kadar dallara ayrılırsa ayrılsın , kimi kült karakterler her zaman için vazgeçilmez olmuştur .
Kana susamış vampir Drakula ya da yüzyıllık uykusundan lanetli bir biçimde uyanan eski Mısır firavunu - yeni mumya karakterler her zaman için baş tacıdır , ölülerin parçalarından yeni bir yaşama uyanan şiddet yanlısı canavar Frankenstein da bunlardan biri olarak korku sinemasına adını altın harflerle yazdırmıştır .
Mary Shelley'in ünlü romanı sayısız defa beyazperdeye ve televizyon ekranlarına uyarlandı .
Son 2 yıl içinde dahi 3 farklı Frankenstein filmi seyircilerle buluştu .
1931 yapımı Frankenstein'ın kalplerimizde her zaman ayrı bir yeri olacak olsa da , yeni canavarların çağı da başlamış durumda .
Candyman'in sevilen yönetmeni Bernard Rose imzalı yapım bu yeni çağa ayak uyduruyor ve karşımıza romandaki gibi naftalin kokulu ve tekinsiz Londra yerine hareketli ve modern bir Los Angeles çıkarıyor .
İkisi de bilimadamı olan evli çift yeni bir insan yaratmak için kolları sıvıyor ve embriyolar , kadavralar derken ortaya mükkemmelikten oldukça uzak olan ancak en azından nefes alan bir yarı - insan çıkarıyorlar .
Ancak hikayenin can alıcı noktası olan terk edilme travması için elbette ki öncelikle canavarımızın ölü sanılıp çöpe terk edilmesi gerekiyor .
Kendini kaotik ve korkutucu bir dünyanın ortasında buluveren genç Frankenstein , görünüşüyle zekası arasında büyük bir fark olan , yaptığı eylemlerin sonuçlarını anlamaktan çok uzak bir karakterle seyirci karşısına çıkıyor .
Bunda günümüz toplumunun duyarsızlık ve şiddet eğilimi de büyük rol oynuyor .
Filmin oyuncu kadrosu pek çok başarılı ismi barındırıyor .
Altın Küre adaylığı bulunan İtalyan oyuncu Danny Huston canavarımızın yaratıcısı doktor Viktor Frankenstein rolünde başarılı bir bilim insanı - alfa erkeği portresi çizerken Matrix'in Trinity'si Carrie - Anne Moss da doktorun kendisi gibi bilim insanı olan eşi Mary rolünü üstleniyor .
Filmin karışık hisler beslediğimiz genç canavarını ise Xavier Samuel üstleniyor .
Tony Todd'un evsiz adam performansı ve Moss'un bir kadın , bir bilim adamı ve bir eş olarak içinde yaşadığı çatışmaların yansıması kesinlikle oldukça etkileyici .
Filmin ses efektleri ve Halli Cauthery tarafından bestelenen müziklerine de diyecek laf yok , filmin duyguları harekete geçirmekte belki de en etkili olan yanı bu .
Filmin temiz çekimleri , bol kanlı sahnelerde bile ilginç bir şekilde estetik bakış açısını koruyabilmesi ve şehrin başarılı panorama görüntüleri filmi görsel bir şölen kılmasa da başarılı bir bakış ortaya koyuyor . Xavier Samuel'in canlandırdığı genç ve modern canavara gelecek olursak , pek çok kişiyi hayal kırıklığına uğrattığını söyleyebiliriz .
Yapılan onca uyarlamanın ardından artık akıllı ve toplumsal değerleri öğrenebilen bir Frankenstein bekleyenler , alışılmış çocuk zekasına sahip , eylemlerini salt dürtüyle ortaya koyan , klasik bir tip canavarla karşı karşıya kalıyor .
Yani uyarlamanın modern zamanda geçiyor olması ve afişte görünen desenli tişörtler , kirli Converse ayakkabılar canavarımızın da modernleştiğini göstermiyor .
Aslına bakılırsa film bunun tam aksini işaret ediyor , modern zamanlar geldiğinde toplum canavarı kabullenmek için daha hazır olmuyor , tam aksi onu dışlamak ve yok etmek için çok daha istekli bir hal alıyor , modern zamanların acımasızlığı eski Londra'nın korkusundan çok daha şiddetli oluyor .
Filmin yönetmeni Rose her ne kadar insan duygularını ön plana almaya çalışmış olsa da , ne doktor Frankenstein'ın amaçlarını tam olarak anlayabiliyoruz , ne de genç canavara karşı bir sempati duyabiliyoruz , ama bu tam olarak filmin dayanak noktası .
Küçük bir kızı suya iten ya da şiddeti hem yaşayıp hem yaşatan " modern "
Frankenstein , pek de sevilesi bir karakter değil .
Sebep - sonuç bağlantıları olmayan dürtüsel canavar ve kurallarına göre yaşayan , kabul edilebilir normlarının dışını kabul etmek istemeyen katı toplum , romanda işlenen id ego ile süper ego çatışmasının aslında en net olarak ortaya konduğu uyarlamalardan biri olarak dikkat çekiyor .
Avustralya aksanı olan genç bir Frankenstein'ı literatürümüze katan filmde , yapılan tüm uyarlamalar arasında canavara acımadan , sempati beslemeden belki de ilk defa gerçek " canavar " yüzünü görüyoruz .
