Sinemanın haşarı yüzlerinden biri olarak görülen animasyon türü , dünyanın dört bir yanından farklı tatlarda ürünler vermeye devam ediyor .
Bu seferki filmimiz ise İspanya menşeili .
Bu türün en çok sevilen ve tercih edilen kahramanları olan hayvanlar da tahmin edeceğiniz gibi bu serüvenin kahramanları konumunda .
Hatta hikayenin neredeyse tamamı köpekler çevresinde gelişiyor .
Sevdiklerinden ayrı kalan , başına hiç beklenmedik şeyler gelen ve özgürlüğü için elinden geleni ardına koymayan bir köpeğin macerası .
Alberto Rodríguez ve Nacho la Casa tarafından yönetilen Tüylü Kaçak , Ozzy isimli bir ev köpeğinin hapishaneden kurtuluş mücadelesi üzerine kurulu .
Ailesi beklenmedik bir Japonya seyahatine çıkınca , çok sevdikleri köpeklerini , Ozzy’i güvenli bir yere emanet ediyor .
Reklamlarda oldukça güzel ve güvenilir görünen bir köpek oteli , tüylü dostumuz için de kısa bir süre için geçici evi oluyor .
Ancak işler hiç de beklendiği gibi ilerlemiyor .
Ailesi tarafından bu lüks ve gösterişli köpek oteline bırakılan Ozzy , kısa süre sonra acı gerçekle yüzleşiyor .
Kırgın olsa da en azından huzurlu şekilde gün geçireceğini düşündüğü mekan aslında kendisi için bir hapishaneye dönüşüyor .
Kötüler Ozzy’i köle olarak çalıştırıyor , diğer köpeklere de aynı şekilde emirler yağdırıyor .
Buradan sonra olacakları az ya da çok tahmin etmişsinizdir .
Bu tür animasyon filmlerde eğer merkezde hayvanlar var ve kahramanlar da onlarsa , genellikle hikayenin önemli kısmında insanlar da yer alır .
En azından Buz Çağı’nda geçen bir hikayede , bir mamut ile kaplanın maceralarına tanık olmayacaksanız .
Tüylü Kaçak filminde bu durum tersine çevrilmiş .
Her ne kadar Ozzy’nin ailesi ile tanışıyor ve sahte otele kadar onlarla vakit geçiriyor olsak da , sonrası ağırlıklı olarak iyi köpekler , kötü köpeklere karşı şeklinde devam ediyor .
Tabii perdenin ardına her zamanki gibi kötü insanlar var !
Tüylü Kaçak teknik anlamda izleyiciyi , küçük ya da büyük fark etmeksizin tatmin edecek düzeyde .
Renkli ancak abartılı olmayan bir atmosfer , kısa ancak keyifli arka plan müzikleri ve bolca köpek .
Ozzy’nin dostluk kurup , oradan kaçması ve ailesi ile bir kez daha bir araya gelebilmesi için sağlam bir plana ortak etmesi gereken sayısız arkadaş .
Günümüz animasyon film anlayışı genellikle “küçükler kadar büyük izleyici de keyif almalı” düsturunu benimsemiş olsa da , Tüylü Kaçak hedefi biraz daha daraltıp sadece minikler için çabalıyor .
espriler , göndermeler verilmeye çalışılan yapıcı mesajlar direkt olarak çocuklar için .
Ancak filmin bu konuda ufak bir de sıkıntısı var .
Serüvenin geçtiği mekan ve Ozzy’nin sık sık çaresizlik içinde kalması , hikayenin bir parça karanlık tonlarda dolaşması dengeyi hafiften bozmuş .
Buna rağmen küçüklerin mutlu olacağı , hayvanlara dair dikkate değer mesajları alma şansına erişeceği , izlenesi bir animasyon filmi Tüylü Kaçak .
İyi seyirler ! burcinaygun@gmail.com
