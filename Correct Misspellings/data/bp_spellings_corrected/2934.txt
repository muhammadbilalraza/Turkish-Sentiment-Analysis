Korku sineması emek ister .
Hem de çok ciddi bir emek .
Pek tabii , aynı şey diğer türler için de geçerlidir .
Sağlam bir dram için elinizde sıkı bir senaryo , işinin ehli oyunclular ve ortalamanın çok üstünde bir yönetmene ihtiyaç duyarsınız .
Bu başlıkların hepsi , öyle ya da böyle farklı film türleri için de söz konusudur .
Şayet tür sinemasına ait bir ürün çıkartacaksanız da , o janra ait geçmiş projelerin yanı sıra , anlatacağınız temaya da hakim olmanız gerekir .
Hepsinden önemlisi de bu temayı son damlasına kadar kullanabilecek bir senaryo .
Dünya sineması artık yavaş yavaş Hollyood’un korku klişelerinden koparken , hatta ABD sinema sektörü bile 50 yılı aşkın süredir sömürdüğü konulara daha az başvururken , Türk korku akımında ise işler tam da beklendiği gibi ilerliyor .
Bu konuda yerli sinemamızın çok sağlam bir geçmişe sahip olmadığı açık .
Komedi ve dram açısından çok zengin olan geçmişimiz , iş ürkütmeye geldiğinde genellikle sınıfta kalıyor .
Drakula İstanbul’da gibi önemli ( ve yerine göre çok önemli ) yapımlar haricinde bu janra ait sağlam bir geçmişin olmaması ve işin ticari boyutu , geleceğe de çok ümitli bakmamıza izin vermiyor .
Hasan Karacadağ’ın başlattığı ve bir bakıma Türk korku sinemasında dirilişe yol açan cinli dehşet hikayeleri , başarılı olsun ya da olmasın , pek çok ismin iştahını kabarttı .
Hatta o kadar ki , bu konuya ilgi duyan , sadece adının geçmesi ile tüyleri diken diken olan seyirci bile “yeter” demeye başladı .
Başladı , çünkü ortada farklı bir konuya ya da yeniliğe izin veren bir proje pek yok .
Siccin genel olarak başarılı bir örnek olarak çoğu kişinin takdirini topladı .
Daha sonra Siccin 2 filmi , olayı dramanın suyunu çıkartacak kadar çok merkezine alıp , korku tarafını iyice budadı , aslında harika bir hikayeye sahip olan ve tertemiz bunu işleyebilen Münafık ise gişede ne acıdır ki istediğini alamadı .
Peki ne diye lafı bu kadar uzatıyorsun derseniz , diyeceğim ilk şey eleştirinin konusu olan Berzah : Cin Alemi filmi bu ikilemin tam ortasında duruyor da ondan , diye yanıt verebilirim .
İlk yönetmenlik denemesi ile çoğu benzerinin çok ötesine geçmeyi başaran genç sinemacı Ahmet Can Kasap , her ne kadar cinlerin güvenli sularından dışarı çıkmasa da , aklındaki orijinal fikirleri oraya buraya serpiştirmekten kaçınmamış .
İşin atmosfer yaratma konusunun da üstünden gelen ( ki bu konuda asıl alkış A. S. Hakan Gök’e gidiyor ) isim toplama baktığınızda şans verilmesi gereken bir proje üretmiş oluyor .
Hikayeye gelecek olursak ; sosyal yaşantıdan uzakta , insanlardan kendini olabildiğine uzak tutmak isteyen Mete , her geçen gün daha çok rahatsız edici olaya tanık oluyor .
Yaşamı boyunca zaten hak ettiği mutluluğu bulamayan adam , yavaş yavaş çökmeye devam ediyor .
İşin perde arkasında ise bir kez daha cinler bulunuyor .
Acı verici bir evlilik yaşayan anne Nesrin , huzur dolu bir hayat için bir tür bağlama büyüsü yaptırıyor ancak asıl arzusuna kavuşamıyor .
Yıllar önce olan bu büyü ritüeli , neticede oğlu Mete’nin hayatını mahvediyor .
Geriye olayı çözmek ve bu korkunç tercübeleri ardında bırakmak kalıyor .
Filmin iddiası , hikayesini temel olarak Üsküdar’daki eski bir evde bulunduğu söylenen ses kayıtları ve bunun hikayeleştirilmesi üzerine kurulu .
Yani bir başka “gerçek olaylara dayanmaktadır” örneği .
İşin bu kısmını ardımızda bırakacak olursak , az önce dediğim gibi yönetmen Kasap , ilk deneyimi olmasına rağmen eli yüzü düzgün bir iş çıkartmış .
Belki hikaye çok yeni değil , şok geçirtecek sürprizler ile gelmiyor , ya da akıllarda uzun yıllar kalmasını sağlayacak bir senaryo söz konusu değil .
Buna rağmen sürekli kullanılan klişelerden bir bakıma da olsa sıyrılmış , hatta işi daha çok psikoloji korku okyanusuna taşımış .
Tabii Kemal Burak Alper’in başarılı performansı ve Albatrosun Yolculuğu’nda da izlediğimiz ( Aşk - ı Memnu ve Katya diye de not düşelim )  işin piri Ufuk Kaplan’ın leziz oyunculuğu filmin mutlu edenleri arasında .
Teknik açıdan çok fazla falsosu olmayan , hatta yüksek bütçesine rağmen özensiz özel efektler ile rahatsız eden diğer benzerlerine göre önde olan Berzah : Cin Alemi , farklı bir Türk korkusu izlemek isteyenler için güzel bir alternatif .
Hem işi tamamen cinlere bağlayıp , gerisini koyuveren onlarca , yüzlerce cinci filmi düşünecek olursak , biraz bile olsun cesaret diyen kaç tane yerli yapım var ki ? burcinaygun@gmail.com
