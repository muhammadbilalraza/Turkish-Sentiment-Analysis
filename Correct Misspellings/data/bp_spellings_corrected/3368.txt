Belçika sinemasının duayen isimleri Luc Dardenne ve Jean - Pierre Dardenne kardeşlerin 69. Cannes Film Festivali’nin yarışmalı bölümünde seyircisiyle buluşan yeni filmleri The Unknown Girl ikilinin sinemasına aşina olanlar adına hafif de olsa bir hayal kırıklığı barındırıyor .
Başrolde Doktor Jenny rolünde karakterinin hakkını veren Adèle Haenel’i seyrettiğimiz yapım , özel bir muayenede yaşanan talihsiz bir olay sonrası doktorun vicdan azabı ve gelgitleri üzerine kurulu bir dram .
Jenny sınırlı tedavi imkanları olan bir küçük bir muayenede stajyer asistanı ile çalışmaktadır .
Muayenehane aslında emekliye ayrılmak üzere olan başka bir doktora aittir ; Jenny de çok yakında daha büyük bir kliniğe transfer olacaktır .
Fakat bir akşam mesailerinin üzerinden 1 saat geçmişken muayenehanenin kapısı çalınır ; stajyerine eğitim vermeye çalışan Jenny , kapıyı da açtırmaz .
Ertesi gün iki sivil polis muayenehaneye gelir ve bir soruşturma yürüttüklerini söyleyerek kamera kayıtlarını izlerler .
Önceki akşam nehir kıyısında bir kadın cesedi bulunmuştur ; üzerinden ne kimlik ne de başka bir şey çıkar .
Kapıyı çalanın öldürülen bu genç kadın olduğunu öğrendiğinde Jenny’nin vicdanı ile yaptığı yolculuk da başlayacaktır …
Film bütün dramatik örgüsü , yaklaşık bir hafta boyunca kimliği , adı , sanı tespit edilemeyen bu genç kadının - ki kendisi bir Afro - Avrupalı - Jenny’nin vicdanında yer açtığı gedik üzerinden ilerliyor .
Jenny , zaten olayı takip eden polislerin önüne geçip çevresinde tanıdığı herkese kızın resmini gösterip , kendi çapında en azından adını öğrenme araştırması yapıyor .
Zira kapıyı açmış olsa , kız belki de ölmeyecekti .
Kimsesizler mezarlığına öylece gömülmüş olması da beyaz bir Belçikalı olarak ayrıca içini sızlatıyor .
Filmin bir kadın doktor üzerinden kurduğu vicdan muhasebesi , dramatik örgüsünün matematiği , yan karakterlerle ilişkisi elbette sinemasal pratiklere uygun , eli yüzü düzgün bir Dardenne filmi ; ama Altın Palmiye için yarışıyor olması ve tantana kopartması bu kadar normal mi ?
Zira elimizde Oğul ,  Lorna’nın Sessizliği , Bisikletli Çocuk gibi bir filmografi varken ?
Pek çok eleştirmenin aksine İki Gün ve Bir Gece’yi unutulmaz filmlerden saymıyorum , zira Türkiye’de beyaz yakalı olmak açısından bize pek de yeni ve evrensel bir şey ifade etmemişti açıkçası .  
Peki ne olsa bu cümleleri kurmazdık ?
Henüz sinema üzerine ‘okurken’ seyrettiğim Lorna’nın Sessizliği beni en çok ötekilerin derdini deşmesiyle etkilemişti .
Toplum dışı , çizgi dışı , genel kabul gören dışı olmak ve sessiz kalmak …
Kşke The Unknown Girl , o bilinmeyen kızdan yola çıkarak bilinmeyen kızı anlatsaydı da bize , bilinen , bilebileceğimiz beyaz , Belçikalı orta sınıfa mensup doktorun vicdan azabı yerine daha gerçek meselesi olan konularla uğraşsaydık .
Dardenne kardeşler basın toplantısında “ Evet , daha kişisel bir vicdan sorgulaması filmi yapmak istedik” dediler .
Kişisel hikayeler global bir bakış açısına bürünmediği sürece sanat malzemesi olarak artık maalesef fazla naif ve hafif kalıyor .
Ben isterdim ki perdede o Afrika kökenli kızın ve onun yaşadığı mahallenin neden uyuşturucu ve kadın ticareti batığına girdiğini göreyim , o insanların hayatlarına daha fazla nüfuz edeyim , gerçek sıkıntılar göreyim .
Aylan bebeğin kıyaya vurduğu bir dünyada , ben sanat sinemasında daha fazlasına açım ; hele de Cannes Altın Palmiye yarışmasında …
Sinema gerçek sıkıntı anlattığı sürece bu saatten sonra gerçekten sanat olarak addedilebilir .
Öte yandan bu Adèle Haenel’in başarılı bir performans ortaya koyduğu The Unknown Girl’ü kötü bir film yapmaz ama en nihayetinde yetersiz kılar .
