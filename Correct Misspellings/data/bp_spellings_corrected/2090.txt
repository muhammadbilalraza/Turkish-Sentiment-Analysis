Süregiden hayatı bir maceraya dönüştürmek ve sadece ölümle sonlanabilecek bu macerada ruhumuzu sağaltmayı , öfkemizi kontrol altına alabilmeyi , zorluklar karşısında yılmamayı , mücadele gücüyle dayanışmayı , yeniden sevebilmeyi başarmak .
Başarmak için her yeni günde yeniden başlayabilmek !
Zor gibi görünse de , ' fena halde ' insan hissetmek elimizde .
Sadece bir iki dakikalık cesaretle ilan - ı aşk edip evlendiği , ona iki harika çocuk armağan eden güzelim karısının genç ölümünü yaşamış , İngiliz araştırmacı yazar Benjamin Mee'nin ( Matt Damon ) Güney California'ya taşınan gerçek öyküsü , risk alarak atıldığı maceranın iyileştirici gücü hakkında .
Ayrıksı resimlerle kaotik ruh halini dışa vuran oğlu Dylan ( Colin Ford ) ile sorunlar yaşayan , öte yandan küçük kızı Rosie'yi ( Maggie Elizabeth Jones ) güvenli ve huzurlu bir çevrede yetiştirmek isteyen Benjamin , büyük arka bahçesi vahşi yaşama ait hayvanlarla dolu evi satın alarak yeni macerasına atılacaktır .
Bu noktadan itibaren , sorunlu ailenin ' iyileşme ' süreci , birbirine koşut iki eksen üzerinde ilerlerken , bir sinema filmi için cazip olan çatışma ve kırılma anları da oluşmaya başlamaktadır .
Basit bir öykü şemasına sahip olsa da , ayrıntılarda oldukça dağınık olan yapıda , bir yandan , Benjamin için uzman bakıcı Kelly ( Scarlett Johansson ) , Dylan için de Kelly'nin yeğeni Lily ( Elle Fanning ) ile tanışmaları , iki erkeğin sevebilme yetilerinin üzerindeki buzları eritir .
Diğer yandan da , arka bahçedeki hayvanat bahçesini yeniden ziyarete açmak için çok kısıtlı bütçe ve personelle , buradaki her canlının doğal yaşam hakkına saygı göstererek gerekli düzenlemeleri yaparlarken çıkan sorunlara paralel baba - oğul çatışması şiddetlenir .
Bir Hollywood aile öyküsü ; yani başarı kaçınılmaz .
Hatta o kadar başarılı olurlar ki , finalde bir zürafa almayı düşündüklerini bile öğreniriz .
Oysa öyküye başka bir açıdan bakarsak , her hayvanın doğal ortamında yaşama hakkı olduğunu , ne denli doğru yöntemler ve koşullarla bakılsalar da , aslanların , kaplanların , zebraların , hatta yılanların kendi doğal ortamlarından koparılmamaları gerektiğini savunmak gerektir .
Mee ailesinin ' kendini iyileştirme maceralarında ' , mecburen devralıp ziyarete açtıkları ve aslı , İngiltere , Devon'daki Dartmoor Zooloji Parkı olan hayvanat bahçesindeki türleri çoğaltma planları , iyice ticari düşünmeye başladıkları ve bencillikleri nedeniyle eleştirilebilir .
Yönetmen , Şöhrete İlk Adım ( Almost Famous ) ( 20 ) filmiyle dikkat çekip senaryosuyla Oscar kazanmış , Yeni Bir Başlangıç ( Jerry Maguire ) ( 1996 ) , Vanilla Sky ( 2001 ) gibi Tom Cruise'lu filmleriyle tanınan Cameron Crowe ise bu tür bir eleştiriyi filmin çerçevesi içinde düşünmemiş bile .
Crowe'un , daha çok bir televizyon filmi havasında olan Düşler Bahçesi ( We Bought a Zoo ) ile ilgilenmesinin nedeni , belki , kendinden yola çıkarak yazdığı son filmi Elizabethtown'daki ( 2005 ) gibi , yine ' aile olmak hakkında ' bir film olmasından kaynaklanıyor .
" Elizabethtown " da babanın , " Düşler Bahçesi " nde ise annenin ölümü üzerine yaşananlar ve kendisini / ailesini yeniden keşfeden bireyler var .
Arı , aslan , kaplan , Kuzey Amerika ayısı , tavus kuşu , yılan , su samuru ve benzeri hayvanların yanı sıra , her ikisi de ' olgunlaşmış ' Matt Damon ile Scarlett Johansson ilginizi çekiyorsa .
Ve sinemada bir defa daha , ölümün doğallığı ve güzelliği üzerine bir hikâye için , bu filmi görmeniz gerek . twitter : aliulviuyanik ali . ulvi . uyanik@gmail.com
