Bilim kurgu dünyasının ikonik yılları arasında bulunan ' 2010'a nihayet girmiş bulunuyoruz .
Bir senenin bitip yeni bir yılın başlamasının en güzel yanı , etrafta bir sürü ' yılın en iyi filmleri ' listesi olması .
2009’un gözden kaçan filmlerini keşfetmenin , aramanın ve bulmanın tam sırası .
Bu sene Sight & Sound dergisinin web sitesinde yayımlanan eleştirmen listelerinde göze çarpan tanıdık bir film var . '
Gir Kanıma ' bir önceki yıl olduğu gibi pek çok listede yılın en iyi filmleri arasında gözüküyor .
2008 yılında izleyen bazı eleştirmenler bu benzersiz filme listelerinde üst sıralarda yer vermişti ; 2009 yılında da bazı eleştirmenler öne çıkarmışlar .
Şüphesiz Avrupa filmleri farklı coğrafyalarda farklı farklı dönemlerde sinema bulabiliyor .
IMDB’nin yalancısıyız ama filmin Türkiye’den başka 2010 yılında girdiği herhangi bir yer de yok .
Epey geç geliyor ve esasında duyan galiba bir şekilde izlemeyi başardı .
Tıpkı DVD’den izleyenlerin bir kez de perdede izlemek için festival bileti almaları gibi , pek çok kişinin sinemanın yolunu tutacağına da şüphe yok .
' Gir Kanıma ' her ne kadar bir vampir filmi veya esaslı bir korku filmi olarak pazarlanmış olsa da , kısa sürede klasik bir tür filmi olmadığı anlaşıldı ve tür filmlerinin kolaylıkla giremediği festival programlarına ve listelere girdi .
Bir yandan vampir sinemasının kurallarına bağlı kalırken , aşk filmlerinden de ilham alıyor .
Tabii liderliğini Twilight serisinin yaptığı romantik vampir filmleriyle de çok ilgisi yok .
Esasında Twilight serisi ile ' Gir Kanıma'yı karşılaştıran yabancı bir makalenin altını çizdiği gibi , ikisi de romantik vampir kurtarıcı mitine dayanıyorlar .
Fakat ' Gir Kanıma'nın içedönük ve ezik karakteri bir erkek çocuğu ve kurtarıcı olan ( en azından görünüşte ) bir kız çocuğu .
Yani benzerlikleri aynı mite dayanmaları ile sınırlı ; yoksa ' Gir Kanıma ' daha pek çok şeyde yaptığı gibi bu miti de tersine çeviriyor .
' Açlık ' ve Fransız vampir filmlerinin yaptığı gibi , vampirleri tür sinemasının hazır kalıplarından çıkarıyor ve özgürleştiriyor .
Karlar altındaki sıkıcı bir siteyi ve çevresindeki ormanları merkeze alarak neredeyse elle tutulur ; soğuk ve kasvetli bir atmosfer yaratmayı başarıyor film .
Belki böyle uzaklardan yollanmış bir kartpostal kadar gerçekçi olmasaydı , gotik bir atmosferden bile söz edebilirdik .
İnsanların alkol içerek ısınabildikleri ve sıcak bir iletişim kurabiledikleri coğrafyada , soğuk binaların insanlarla gizli bir akrabalık içinde olduğunu görüyoruz .
Hayata buğulu bir aynanın arkasından bakan bir çocuğun hayatını değiştiren de karşı cinsten bir vampir oluyor .
Uyarlandığı romandan dikkat çekici farklılıklar içeren filmin en önemli yanı , kendini bir yabancı gibi hisseden insanlığın ' ötekisi ' vampir ile yalnız bir çocuğu aynı ruh hali içinde buluşturabilmesi .
Yani biz bir yandan iki kişinin yakınlaşmasını izlerken , aslında birbirlerine ne kadar benzediklerini fark ediyoruz .
Bu nedenle Oskar ciddi bir tehlike altındayken gözlerimiz onun ruh ikizini arıyor .
Bir tür ' gölge ' gibi belirmesini ve diğer yarısını kurtarmasını bekliyoruz .
Çocukluğun soğuk gecelerine dair korkutucu derecede gerçekçi ; küçüklerin derinden hisettiği ama çoğu zaman adını koymayı beceremediği melankolik bir yalnızlığın ve o yalnızlıktan kurtulmayı başaran bir çocuğun benzersiz filmi .
