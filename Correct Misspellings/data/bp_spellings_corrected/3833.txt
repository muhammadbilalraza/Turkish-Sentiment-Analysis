Bu yıl Berlin'de en iyi yönetmen ödülü kazanan Polonyalı yönetmen Malgorzata Szumowska'nın yeni filmi Body / Beden öncelikle ruh ve beden arasındaki derin ilişkinin tanımı ve etkileşimiyle öne çıkıyor .
Geri çekilen , yok olmak isteyen bedenler karşısında kendilerini belli etmeye meyilli ruhlar .
Tabii ki film bu beden ve ruh ikileminden hareketle bir gerilim ya da korku vaat etmiyor aksine kara komedinin etkilerini sıkıca sarıp sarmalıyor .
Karısını kaybettikten sonra kendi işine adayan ama annesinin ölümüne tepki olarak anoreksiya hastası olan kızıyla uğraşmak zorunda kalan bir avukatın hayatın içindeki kesişmeleri anlatılıyor .
Herkes kayıplarının acısını örtmek için bir yol ararken aynı zamanda kendi içindeki uhrevi ( metafizik ) yanı da ortaya çıkartmak ister gibi !
Özellikle de Anna .
Çocuğunu kaybeden Anna acısının üstesinden psişik güçlerin yardımıyla gelmeye çalışıyor .
Film çekim mekanı Polonya atmosferine dair de bir şeyler söylüyor , atmosfer filmi derin bir pskilojinin kollarına atarken aynı zamanda mizahi bir yolla yukarı çekmek ister gibi .
Ama ne olursa olsun herkes kayıplarının acısını kendi içinde hafifletme derdine düşüyor !
Bir önceki filmi Wimie / Adına'yla İstanbul Film Festivali'ne konuk olan , Elles / Kadınlar filminin de  yönetmeni olan Szumowskabu kez ölümün mirasıyla uğraşıyor .
Herkes kendisine miras kalan ölümü kendi içinde yiyip bitirme derdinde .
Tabii bunu olumsuz bir çizgide değil ama herkesin üstesinden gelebileceği şekilde yapma telaşında !
Velhasıl film ruhlar ve bedenlerle inceden uğraşıyor ama bunu psikoloji ve dram unsurlarını da bir kenara bırakmadan yapıyor .
Filmin duygusu kendini geriye iten bedenler kadar dingin , hayata karışmak isteyen ruhlar kadar da hareketli .
Üç yalnız bedenin birbirine el atıp , bir anlamda tekrar yaşamın tadını sunmasıyla ilgili Beden .
İzlerken farkına varmadığınız ya da tomurcuk halinde aldığınız detaylar sonrasında zihninizde çiçek açıyor .
Ama yine de ruh ve beden ikilemine dair yakalanmış güzel bir konunun açılımına dair daha fazla yaşam belirtisi bekliyor insan .
Bu olmuyor ama filmi bu haliyle de kabul edebiliyorsunuz .
Filmde öne çıkan anoreksinin üstüne biraz daha fazla gitmek , bedenine fazla yüklenmemek için ruhunu şişiren hastaların dünyasında biraz daha soluklanmak filmi bir tık ileriye taşıyabilirmiş gibi .
Yoksa farklı dünyaların peşindeki yönetmenin derdinden ve bunu bize sunma ekseninden şikayetimiz yok !
Bedene ve ruha dair güzel bir bakış , sadece detaylardan daha fazla şey beklenebilir ! twitter . com / BanuBozdemir
