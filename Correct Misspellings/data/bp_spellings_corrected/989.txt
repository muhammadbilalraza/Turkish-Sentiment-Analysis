Kong : Kafatası Adası , türü bakımından tatmin edici olduğu kadar pek bir orjinalliği ve özelliği olmayan bir mega bütçeli fantezi / aksiyon , fakat bağımsız sinemadan gelen yönetmen Jordan Vogt - Roberts’ın ve yapımcıların hakkını vermek lazım : En azından kendilerinden ne tarz bir film beklendiğini biliyorlar , artısız ve eksiksiz bir biçimde bunu seyirciye sunuyorlar .
Otuz - kırk yıl önce Lucas / Spielberg blockbuster döneminin popüler kültürde patlamasından beri 1950li yılların ucuz ve yalapşap olduğu kadar bol aksiyonlu ve canavarlı B - filmleri , kocaman bütçeli , pahalı film yıldızlarıyla dolu , son dönem özel efektlerle yaratılmış gişe filmlerine dönüştü .
Zamanın iki kuruşluk bilim - kurgu / fantezi filmleri yüzlerce milyon dolarlık markalar oldu artık .
O dönemlerde ucuz ve aptal olarak bilinen , bahtsız bir figüranın bariz bir canavar kostümü giyip bikinili kızların peşinden koştuğu ‘Creature feature’ denilen  canavar filmleri alınıp Hollywood’un A - listesine uyarlanınca yapımcılar haliyle daha oturaklı ve prestijli , epik bir havaya sahip filmler yapmak istiyor .
İşte bu yüzden Peter Jackson’un King Kong’u üç saatlik romantik bir destana dönüşüyor , 2014 yapımı yeni Godzilla filmi ise özel efekt gösterişçiliği yerine süspansa önem veren , devasa dinozor / kertenkele bozması bir yaratığın şehirleri darmadağın ettiği bir konu teklifini fazla ciddiye alan bir film olarak karşımıza çıkıyor .
Kong : Kafatası Adası ise iyisiyle ve kötüsüyle eski usül bir B - tipi canavar filmi sunuyor .
Karakterlerinin ne kadar çabuk unutulur ve tek boyutlu , konusunun ise ne kadar bayat olduğunun farkında olacakki , en az her on dakikada bir King Kong ve benzeri devasa canavarların kafatası adasında kaybolmuş bir grup asker ve bilimadamına saldırdığı uzun aksiyon sahneleri izliyoruz .
Vogt - Roberts ve ekibi , bu tarz filmlerde insan karakterlerini kimsenin umursamadığını , seyircinin ormanları ve dağları yerle bir ederek birbirleriyle kavga eden canavarları görmeye geldiğinin farkında .
İşte bu bakımdan filmin ekibi , Hollywood’un eski B - filmleriyle Japonya’nın Godzilla gibi canavarlardan oluşan Kaiju filmlerinin ruhunu bir araya getirmeyi başarıyor .
orijinal 1933 yapımı King Kong ile eski Godzilla filmlerinin konu ve karakter bakımından hafif olduğu kadar canavar efektleri ve aksiyon ağırlıklı yaklaşımını sevenleri tatmin edecektir .
Bu tarz filmlerin Hollywood versiyonlarında genelde süspans yaratmak için filme ismini veren yaratığı neredeyse ilk bir saat boyunca ya görmeyiz , ya da bütün olarak gösterilene kadar gizemli yakın çekimlerle bazı detayları görürüz .
Bu , Spielberg’in Jaws’dan beri hemen her blockbuster yönetmeninin taklit ettiği bir görsel yaklaşım .
Fakat Kong : Kafatası Adası , kozunun Kong’un kendisi olduğunu biliyor ve bu efsanevi dev gorillayı ilk iki dakika içinde , açılış jeneriği bile başlamadan parlak ve geniş bir açıyla gösteriyor .
Film daha adamakıllı başlamadan amacının gizem veya süspans değil de , özel efekt eğlenceliği olduğunu gayet açık bir biçimde seyirciye sunuyor .
Türe getirilen bu tradisyönel yaklaşım , King Kong’un bu versiyonunun tasarımında da kendini belirtiyor .
Karakterin 2005 versiyonundaki daha gerçekçi maymun tipi yerine 1933 yapımı orijinal ile Kong’un Godzilla’ya karşı savaştığı Kaiju filmlerindeki gibi iki ayak üzerinde yürüyen , daha fantastik ve canavarımsı bir görünüme sahip .
İnsanları çerez gibi yiyen , Kafatası Adası’nı kaplayan devasa sineklerin ve sürüngenlerin tasarımları da bu eski B - filmlerinin geyik havasını son dönem CGI efektlerle birleştirmeyi başarıyor .
Fakat diğer yandan bu tip filmlerin eksik tarafları da olduğu gibi aktarılıyor Kong : Kafatası Adası’na .
Mesela bu filmlerde senaryo çok zayıf olur , ve varolmasının sebebi bir avuç insanın canavarlar tarafından yendiği bir sahneden diğerine olabilecek en tembel biçimde atlamak için bir mazerettir neredeyse .
Kong : Kafatası Adası , yüksek bütçesine rağmen bu senaryo eksikliğini hissettirmiyor değil .
Bir grup bilimadamının bu esrarengiz adayı araştırmaya gelmesi etrafında oluşan senaryonun bu karakterlerin teker teker yenmesi veya ezilmesi etrafında yaratıldığı kesin , yani bu bakımdan pek bir derinlik beklenmemeli .
1973 yılında geçen hikayede Vietnam savaşını yeni kaybetmiş askerlerin bu devasa yaratıklara karşı olan savaşı kaybetmemeye ant içtikleri bir sosyopolitik paralel kurulmaya çalışılıyor , ama biraz havada kalıyor .
Bu derinsizlik karakterlere de kayıyor .
Filmin kadrosunda Oscar’lı Brie Larson , Tom Hiddleston , ve Samuel L. Jackson gibi prestij isimler var , fakat canlardıkları karakterler bu tarz filmlerin klişe şablonları olmaktan öteye gidemiyorlar .
Bir tek İkinci Dünya Savaşı’ndan beri Kafatası Adası’nda hapis kaldığı için kafayı yemiş bir askeri canlandıran John C. Reilly , senaryo bakımından karakterine pek bir derinlik verilmese de kendine özgü egzantrik performansıyla akılda kalmayı başarıyor .
Kong : Kafatası Adası , ‘Nerede o eski canavar / Kaiju filmleri ? ’ diyenleri ve durmayan aksiyonu tatmin edici bir senaryo ve karakterlere tercih edenleri sevindirecektir .
