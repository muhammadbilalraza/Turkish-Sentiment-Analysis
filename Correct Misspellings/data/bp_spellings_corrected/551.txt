Başarılı olduğu genel kabul görmüş bütün filmlerin ortak noktalarından biri de , karakterlerin izleyicinin " umurunda " olmasıdır .
Beğendiğiniz , aklınıza hemen geliveren bir kaç filmi düşünün .
O filmleri sevmiştiniz çünkü oradaki karakterler - belki de hepsi , umurunuzdaydı .
Diziler için de bu söylenebilir belki .
İlla özdeşleşmeniz şart değil .
Karakterlerin , hiç değilse birinin başından geçen olaylar umurunuzda olmuştur .
2010 yapımı " Habitacion en Roma " , İngilizce gösterim adıyla " Room In Rome " ya da bizdeki vizyon ismiyle " Ateşli Oda " , umurumda bile değil şahsen .
Tek mekanda , sınırlı oyuncuyla çekilen geçmişteki bazı filmlerle kıyaslandığında ortada büyük bir fiyasko olduğunu bile rahatlıkla söyleyebiliriz .
Hafızamızı biraz zorlayalım .
Gus Van Sant'ın 2002 tarihli Gerry'si , sadece iki karakterin ( Casey Affleck ve Matt Damon ) yolculuğunu anlatıyordu .
Daha geriye gidelim .
Richard Linklater'ın 2001 tarihli " Tape " i , tek bir odada , üç karakterin bir video kasetle ilgili diyalogları üzerinden gerilim yaratmayı başarıyordu .
Daha yakına gelelim .
Rodrigo Cortes'in 2010 yapımı usta işi " Buried " da , Irak'ta kamyon şoförlüğü yapan Amerikalı bir işçiyle birlikte bir tabuta hapsediliyorduk .
Sadece o ( Ryan Reynolds ) ve cep telefonu aracılığıyla resmen bir macera filmine tanıklık ediyorduk .
Filmin sonuna kadar bir tabutta kısılıydık ama bir an bile sıkılmamıştık , hatırladınız mı ?
" Ateşli Oda " , biri Rus diğeri İspanyol iki kadının , Roma tatillerinin son gecesini birlikte geçirmesini anlatıyor .
Sadece iki kadın ve arada kısa süreli rol çalan Max adında bir garson .
Tek bir oda .
O odada Roma'nın tarihini anlatan bazı resimler .
Sonuç : sıkılıyoruz .
Çünkü ne " doğuştan lezbiyen " olduğunu söyleyen Alba , ne de " bir içim su "
Rus güzel Natasha , karakter olarak umurumuzda .
Yönetmen - senarist Julio Medem , gayet iyi eleştiriler aldığı 2001 tarihli " Sex and Lucia " yla tanıdığımız bir isim .
Bu kez kamera ve ışıkla çalışmak için iki kadın karakter seçmiş kendine .
Film boyunca aktrislerin vücutlarının neredeyse her dokusunu net biçimde görebileceksiniz .
Aradaki komik diyaloglardan zaman kaldığında bol bol lezbiyen erotizmi de sizi bekliyor olacak .
Bu sahneler gayet estetik çekilmiş olsalar da 109 dakika uzun süre , başka şeyler de gerek .
İspanyol aktris Elena Anaya ve Rus güzel Natasha Yarovenko arasında filmde bir aşk filizleniyor galiba ama buna inanmamız için tek bir sebep bile yok .
Rus olan çekingen biraz .
İspanyol onu ayartıyor .
Geceye başladıktan hemen sonra birbirlerini tanımaya çalışıyorlar .
Önce yalanlar , sonra itiraflar başlıyor .
Beraber olmak için birbirini tanımanın şart olmadığı bir yerdeyiz .
Önce cinsel cazibe , seks , ardından kişiliklerin tanınması aşaması başlıyor , sonra yine seks , arada Google Earth benzeri bir programla yaşadıkları yerleri öğrenme , sonra duş , geçmişteki travmalara belirli bir bakış , sonra yine seks .
Haklarını yemeyelim ; Alba ve Natasha ; birbirleri dışında , zaman zaman duvardaki tablolarla da ilgileniyorlar .
Ama kurdukları bağlar güçlü değil .
Geçmişinden söz etme sırası gelen kadının diğerine arkasını , yüzünüyse kameraya dönmesi , bu sırada başlayan müzik , karşımızda resmen bir müsamere havası yaratıyor .
Hele o resimlerden birindeki Eros'un fırlattığı okun Alba'ya isabet etmesi ve iki kadının küvette o oku çıkarmaya çalışması , size nasıl gelecek , çok merak ediyorum .
Filmin bir yeniden çevirim olduğunu söylemiş miydim ?
2005 yapımı Şili yapımı " En la Cama " nine yeniden çevrimiyle karşı karşıyayız .
O filmde bir erkek ve bir kadının son gecesi anlatılıyordu .
İspanyol yönetmen Medem çektiği ilk İngilizce filmde karakterlerin ikisinin de kadın olmasını tercih etmiş .
Gerçi karakterlerin İngilizcesi size en başta biraz garip gelebilir ama filmin gerçekçi olabildiği ender anların da , bu iki garip turistin yabancı bir diyarda iletişmeye çalıştıklarını gözlemlemek olduğunu söyleyebiliriz .
" Ateşli Oda " , vizyon adı olarak doğru seçim aslında .
Filmin , size ateşli bir odadan daha fazlasını sunmaya niyeti yok .
Filmin bir yerinde Natasha " okunu germeden önce hedefin hazır olmalı , sanatçı neyi temsil ettiğini bilmeli " gibisinden bir laf ediyor .
" Ateşli Oda " için en isabetli eleştiri cümlesi de bu zaten .
İki yabancının " öne night stand " ini ilgi çekici hale getiremedikten sonra filmi " lezbiyen pornosu " olarak niteleyenlere kızmanın alemi yok .
Orkan ŞANCItwitter : lostchildd
