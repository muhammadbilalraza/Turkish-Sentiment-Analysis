İyi bir motivasyonla yola çıkıp , sonrasında derdini anlatamayıp iki seksen uzanan filmlerden bıktık gerçekten de .
Özellikle birkaç yıldır bu tanıma uyan birçok film izledik ve içlerinden birkaçını çıkardığımızda tam bir ' film çöplüğü'yle karşı karşıya kaldığımızı gördük .
Bunun nedenleri üzerine uzun ve iddialı cümleler kurmak değil amacımız , ama böylesi bir ' resim'den çıkıp da nasıl ' oturmuş ' bir Türkiye sinemasından bahsedebileceğiz , işte bizim derdimiz bu .
Bir ' çıkış noktası ' bulmanın yeterli olduğunu sanarak girişilen projelerin çoğu , özellikle senaryo yetersizliği ve yönetmenlik bakışının eksikliğiyle çuvallamaktan kurtulamıyor ne yazık ki .
Projelerin ' iyi niyetli ' olduğu konusunda hiçbir kuşkumuz yok , ama iyi niyet de bir yere kadar götürebiliyor filmleri , sonrasında ' beceri ' arıyor insan , akıl arıyor .
Her neyse .
Bu yazının konusu bu değil , Memleket Meselesi üzerine birkaç cümle kurmadan önce vurgulamak istediğimiz bir nokta sadece .
Anladığınız gibi , ele aldığımız film de ilk paragraftaki yetersizliklerden nasibini fazlasıyla almış bir çalışma .
Keşke öyle olmasaydı demek istiyoruz , ama her ' umutlu ' arayışımızın düş kırıklığıyla sonuçlanması ' gelenek ' haline geldi artık .
Memleket Meselesi ne anlatıyor ?
Emekliliği yaklaşmış bir ilkokul öğretmeni olan Adil Hoca , günün birinde genç bir polisten tokat yiyor .
Ardından da hak arayışına başlıyor .
Çalmadığı kapı kalmıyor , en sonunda başbakana kadar ulaşmayı başarıyor .
Bu hikaye , rahmetli Zeki Ökten'in elinde toplumsal güldürünün has örneklerinden birine dönüşebilirdi .
Üstat , karakterle seyirci arasında öylesine sağlam bir kurardı ki , Adil Hoca'nın hak arayışı , izleyen bizler için kendi hakkımızı aramamıza dönüşürdü .
Ama işler ' keşke'yle ya da ' eğer'le yürümediğinden karşımızda ne varsa ona yöneltelim ilgimizi ve " Memleket Meselesi " nin baştan sona defolarla dolu seyrine bir bakalım .
Öncelikle elinde Ahmet Uğurlu gibi bu tür toplumsal güldürüler için biçilmiş kaftan bir oyuncu varken , onu olabilecek en kötü şekliyle kullanmak affedilir gibi değil .
Uğurlu , hem tip olarak hem de oyunculuk yetenekleriyle bu hikayenin adamı aslında .
Ama senaryonun özensizliği ve yönetmen ikilinin bu senaryodan bir şey çıkmayacağını anlamadan giriştiği ' garip ' hamleler , Uğurlu'nun varlığını da anlamsızlaştırıyor , aktörü tam anlamıyla harcıyor .
Bir geleneğin takipçisi olması gerekirken ( ki aslında seçilen karakterler bunu düşündüğünü gösteriyor ) , hiçbir tipi karakter haline dönüştüremeyen film , dağınıklığı tescillenebilecek bir hikaye kurgusunu dayatmaya çalışıyor bizlere .
Ana karakterin hak arayışına ortak olan yan karakterler , sadece ' komiklik ' malzemesi kimliğiyle var gibi duruyorlar , filmin hiçbir anında kendilerine bir alan açmayı başaramıyorlar .
Doğru bir yaklaşımla onlara yan hikayeler yazan senarist İsa Yıldız , bu hikayeleri bir yere bağlamadığında bu çaba da anlamsızlaşıyor .
Örneğin , Adil Hoca'nın oğlunun hikayesi tam anlamıyla bir felaket , neresinden tutsanız elinizde kalıyor .
Çocuk , filmin sonlarında ' aşk acısı ' yaşayıp karalar bağlıyor ama .
Aması var işte , öylece kalıyor o hikayecik , havada asılı kaldığı yerden aşağı inemiyor bir türlü .
Diğer karakterler için de benzer saptamalar yapmak mümkün , her birini ana hikayeden farklı bir noktada duran kendi dünyaları içinde görüyoruz , ama bu dünyanın içi ' boşluk'la doldurulmuş ne yazık ki .
" Memleket Meselesi " nin en temel eksikliğinin senaryo ve yönetim olduğunu söylemiştik .
Zaten bunlarda zaaf varsa o filmin ' iyi ' görünme olasılığı ' sıfır'dır ; bu film de aynı kaderi paylaşıyor , her anıyla sıfıra yakın bir sinemanın ürünü olduğunu hissettiriyor .
Peki , bir derdi yok muydu bu filmin ?
Evet var , ama bu dert de sinema olmayınca izleyiciye yansımıyor , üzerine konuşmak da gereksizleşiyor .
Oysa , ' halkın hakkını araması ' gibi derinlere inip seyircinin duygularını tetikleyebilecek bir ' memleket meselesi ' üzerinden hareketle neler söylenebilirdi , neler !
