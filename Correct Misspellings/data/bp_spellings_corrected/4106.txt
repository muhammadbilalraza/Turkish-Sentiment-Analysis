Kısa film kökenli genç Alman yönetmen Hannes Stöhr , ilk uzun metrajlı filmi Berlin Almanyadadır ( Berlin is in Germany ) ile 11 yıllık mahkumiyetin ardından günümüz Berlin'ine geri dönen Martin Schulz'u ve dışarıda kalanların gözünden içeriyi ya da içeride kalanların gözünden dışarıyı anlatmayı deniyor .
Demir kapıların ardından , elinde 37 ekran bir televizyonla çıkan Schulz , yıllarca ekrandan izlediği ülkesiyle beraber geçirdiği ilk saatlerde intihar etmek üzere bir binanın tepesine çıkan arkadaşıyla karşılaşıyor .
Gösteri amaçlı bir kanatsız uçuş denemesi ise kısa sürede yerini birbirini özleyen iki insanın kucaklaşmasına bırakıyor .
Schulze , uzun süredir karşılaşmadığı diğer arkadaşlarını ise bir takside ve bir sex shop'ta bulacaktır .
Karakterini dışarıya vurma konusunda ketum davranan , çekingen , hırsları olmayan Schulz , hayatını üzerinden hiç çıkarmadığı kirli kazağı gibi yaşamayı seçmek yerine , karısını ve oğlunu yeniden kazanmak için hırslanıp taksi şöförü seçmeleri için hazırlanmaya başlıyor .
Daha önceki iş görüşmelerinden hapishane geçmişi nedeniyle sonuç alamayan kahramanımız , sicili nedeniyle çok istediği bu işi de kaybediyor .
Sicilinin normal işlerde çalışmaya izin vermediğini fark edince , kendisine benzer bir geçmişe sahip olan eski hapishane arkadaşının işlettiği sex shop'ta çalışmaya başlar .
Fakat bu iş de bir süre sonra sıkıntı yaratır , arkadaşının illegal tezgahları başına bela olur ve kaçmaya başlar .
Schulze , ikinci kez suçsuz yere içeri alınsa da ucuz kurtulur ve kendisini yeniden Berlin'e açılan demir kapılarda bulur .
Yine bir Alman yönetmen olan Wim Wenders'in Paris - Texas filmini anımstan Berlin Almanyadadır , daha mütevazi ve kahramanı gibi biraz ketum bir film . Wenders'in modern yaşamın kurallarından kaçarak çöllerde yaşayan kahramanı , uygarlığın kalbi olan büyük şehire kardeşi tarafından geri getirilse de , bir outsider olarak eninde sonunda ait olduğu yere geri döner .
Kurallar ve kurumlar arasında kendisi için çizilmiş olan gündelik yaşamı benimsemesi gereken modern birey , kurallarla ya da kurumlarla çatıştığı anda merkezin uzağına fırlatılır !
Paris - Texas kahramanı Travis de eski karısını Schulze'un çalıştığı yere benzeyen bir sex show kulübünde bulmuştur .
Uzun , hüzünlü görüşmelerinin ardından ise , oğluyla karısını buluşturup ait olduğu yere , çöllere geri döner .
Stöhr , Berlin Almanyadadır'da , Berlin duvarının yıkılmasından sonraki on yıl içinde Almanya'nın geçirdiği değişimleri , bir yabancı'nın gözüyle anlatmak yerine , karakterinin hikayesini temel alıyor .
Günümüz Almanyasına dair ipuçları ise , işsizlik ve ırkçılık ile sınırlı .
Doğu Almanya zamanlarında Berlin'den kaçmak istediği için başı belaya giren ve istemeden birine zarar verdiği için tutuklanan Schulze için , eski Almanya ve yeni Almanya arasında ciddi farklar olmaması da şaşırtıcı değil aslında .
Berlin Almanyadadır'ın başı ile sonu aynı .
Belki de Schulze'un esas hikayesi ve mücadelesi filmin bittiği noktadan itibaren başlayacaktır .
Her ne kadar ilk denemesinde yenilmiş olsa da , demir kapılar yeniden açılır .
