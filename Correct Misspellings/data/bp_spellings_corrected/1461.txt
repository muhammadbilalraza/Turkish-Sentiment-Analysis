1977 yılında A New Hope ile başlayan Skywalker mitolojisi , 42 yıl sonra gösterime giren The Rise of Skywalker ile tamamlanıyor .
Filmi , " Amerikalı seyirci ikiye bölünmüş " laflarına " neyle , ışın kılıcıyla mı " diye berbat espriler yapacak kadar bağrıma basmaya hazır bir şekilde , basın gösteriminde izledim .
Beklediğime de değdi .  Star Wars : Rise of Skywalker , taş gibi bir film olmuş .
140 dakikalık şahane bir kaçış bileti !
J .
J. Abrams , Rise of Skywalkers'da beklediğim şeyi yapıyor ve orijinal üçleme ile Disney tarafından çekilmiş filmler arasında sağlam bir köprü kuruyor .
Aksiyon sinemasında kadın kahraman olarak tutunmak zor iş , hele de erkek çocukların bayıldığı Star Wars aleminde .
Kadın karakterlerle çekilen bazı işleri seyirci doğrudan kustu ama Rey'i artık bir kahraman olarak sorgulamıyoruz bile .
Prenses Leia'nın aksiyon potansiyelinin Rey gibi bir karakter üzerinden değerlendirilmiş olması bu serinin en büyük başarısıydı .
Rise of Skywalker , 200 milyon dolarlık bütçesinin her kuruşunu iyi değerlendirmiş gibi görünen bir film .
Star Wars konseptine , The Force Awakens ya da The lastik Jedi'ya göre çok daha uygun bir iş ve efektler hiçbir anında sırıtmıyor .
Bu filmde o daha önce hissettiğim , " A New Hope'a , ya da Empire Strikes Back'e benzetmeye çalıştık " duygusu yok .
Hem onlar gibi hem de eşsiz bir iş .
Elbette hiçbir SW macerası bizi o çocukluğumuzda izlediklerimiz kadar etkilemeyecek .
Onlar başka zamanlardı ve hiç görmediğimiz , tahmin bile etmediğimiz kadar büyük bir fantastik duygusu yaşatmıştı o filmler .
20'lerin başında Lucas'ın çektiği üçleme , o dünyayı görmezden geldiği için eleştirilmişti .
Bana göre filmler ve kullanılan kötü efektler yüzündendi ama olmadı ; boyaları dökülen bir X - Wing ile uçmak varken kimse gıcır gıcır bir cumhuriyet gemisine binmek istemedi .
Anakin'le Padme'nin aşkı da " yiha " diyerek maceracılık yaptığımız bir seriyi pembe dizi kıvamına getirmişti .
İnsan hatırlamak bile istemiyor !
O filmlerde yapılan hatalar bu seriyi yaratanlar tarafından güzelce not edilmiş .
Demişler ki ; hem seriyi tamamlayalım , hem bütün karakterleri yeniden kesiştirelim hem de o eski SW maceralarının ruhunu geri getirelim ama bu kez Empire Strikes Back taklidi gibi de durmasın .
Olmuş mu , bence olmuş !
Filmin çok alışıldık bir SW kurgusu içerdiğini kabul ediyorum .
Giriş kısmında kötülerin iyileri ezdiği , gelişmede iyilerin çareler arayarak birleştiği ve finalde büyük bir yaygaranın koptuğu bir kurgu bu .
Yine her gezegenin farklı bir iklim dokusu var ki ilk indikleri gezegendeki aşırı Moebius etkisi çok hoşuma gitti .
Asıl üçlemenin de Fransız fantastiklerinin görsel tasarımından çok etkilendiğini düşünürdüm .
Dediğim gibi , filmde orman içinde jedi eğitimi ve gezegen patlatmaca bile var !
Pod yarışına benzer bir sekans bile çekilmiş ve bence o kısım çok oyuncak sattırır !
Luke ile Darth Wader kapışırken dışarıda yüzlerce geminin it dalaşı yapması , imparatorluk kruvazörlerinin isyancı gemilerini yok etmesiyle seyircinin her şey bitti duygusuna sürüklenmesi ama asilerin bir yolunu bulup tehlikeyi bertaraf etmesi bu sırada aşağıdaki asıl kapışmanın sonuçlanması vs. Her şey o şablona uygun bir şekilde ilerliyor .
Zaten SW finali dediğin de böyle olur , tadını çıkarmak lazım !
Şu çocuklar için çekildiğini varsaydığımız Hollywood işinde bile " bizi yalnız olduğumuzu zannettirerek yeniyorlar " gibisinden sıkı bir siyasi söylem var ve filmin genel duygusunu aslında yalnız olmadığımız , birileri önderlik ettiği takdirde zorbaları yenebileceğimiz fikri oluşturuyor .
Bunun çevresine döşenmiş bir fantastik macera bence kıymetli .
Rey'in soy kütüğünü de öğreniyor ve rahatlıyoruz .
Son Star Wars macerası Rise of Skywalker , görsel tasarım açısından serinin en güçlü işlerinden biri .
Aslında iki androidin şahitliğiyle izlediğimiz bu fantastik hikaye , başka bir bakış açısıyla onların macerası bile sayılabilir .
Luke'un yoldaşları yıllar sonra Rey'e eşlik ediyor ve bu duygu C - 3PO'nun belleğinin silindiği sekansta şahane bir şekilde veriyor .
Tam o andan önce android yanındakilere " hafızamı son bir kez gözden geçiriyorum , dostlarımı hatırlamak için " diyor ve serinin fanları o eski maceraları ışık hızıyla anımsıyor .
Güzel iş .
Gidin , yaşadığınız dünyayı dışarıda bırakıp gezegen gezegen gezin .
İyi seyirler .
Not : Filmi dün iki kez izledim .
Biri Kanyon'da yapılan basın gösteriminde diğeri İstinye Park'ta yapılan özel gösterimde .
İkisi de aynı markanın salonları olmasına rağmen , perdeye düşen görüntü çok farklıydı .
Kanyon'da kontrastı sağlam , iyi odaklanmış bir projeksiyonla izlediğim filmin içine girebildim ama İstinye Park'taki deneyim korkunçtu .
Karanlık sahnelerde neyin olup bittiğini göremedik bile .
İlgililerin dikkatine .
