Tiyatro ile sinemanın ' sağlam ' bir ikili olmadığını düşünenleri ( bizler gibi ) yanıltan bir örnek " Evlilik Sınavı " .
Genellikle teatrallik tuzağına düşüp , sinemanın istemediği bir forma kavuşan tiyatro oyunu uyarlamalarının yaşadığı travmadan uzaklaşmayı başaran bir çalışma bu .
Büyük usta Alfred Hitchcock'un da 1928'de ' gergin ' bir uyarlamasını yaptığı Noel Coward imzalı oyundan beyazperdeye taşınan " Evlilik Sınavı " , hikâyenin daha çok eğlenceli kanadına yönelen bir romantik komedi atmosferi taşıyor .
Filmin kahramanlarını bir aile oluşturuyor ; toprak sahibi İngiliz ailenin dominant annesi , savaş sonrasında her şeyden vazgeçmiş görünen bir baba , evde kalma sınırındaki iki kız , evin tek oğlu ve onun evlenip getirdiği Amerikalı ' başına buyruk gelin .
Bu karakterlerin temel meselesi ise anne ile gelin arasındaki çatışmayla hayat buluyor .
Oğlunu evde tutabilmek uğruna her şeyi yapabilecek karakterdeki annenin hezeyanlarıyla yürüyen hikâye , onun yeni geline karşı takındığı önyargılı tutumun yansımalarıyla ivmeleniyor .
Tipik bir ' yabandan gelen gelin'i kabullenememe , ona yer açmaktan kaçınma , onu yerden yere vurmak için fırsat kollama hikâyesi anlatıyor " Evlilik Sınavı " .
Kristin Scott Thomas'ın deneyimle şekillenen anne performansı , filmdeki gibi en dominant kompozisyon çalışması görünümünde burada .
Baştan sona baskın unsur olarak kendini hissettiren Scott Thomas'ın performansı , zaman zaman ' fazla ' da gelebiliyor .
Ancak son tahlilde , böylesi bir hikâyenin ihtiyacı olan agresifliği yüzümüze çarpmayı başarıyor usta aktris .
Masanın diğer tarafında duran Amerikalı gelini canlandıran Jessica Biel'ın da karikatürize olmaya eğilimli ama yavan durmayan bir kompozisyon çalışması içine girdiğini söyleyebiliriz .
Bu iki oyuncunun hayat verdiği anne - gelin çatışması , filmin kimi zaman kara mizah tonlarına kayan komedi anlayışının da tetikleyici unsuru oluyor .
Özellikle sonlara doğru dozunu artıran bu çatışma , trajikomik anları da peşi sıra getiriyor .
Herhangi bir romantik komediden beklenen ' aşkın önüne geçilmezliği'ni vurgulamaktan ziyade , ' aşka feda edilebilecekler ' üzerinden yürüyen bir yapı öne çıkıyor " Evlilik Sınavı " nda .
Evin oğlu ile gelin arasındaki sevdanın boyutlarını anlayabilmek adına doğru bir yaklaşım olduğunu düşündüğümüz bu durum , yan karakterlerin de etkisiyle ' evlilik sınavı'ndan çok bir ' aşk sınavı'na sokuyor filmi .
Her türlü olumsuz koşula , olanca zorlamaya , sıkıntıya karşın belli bir noktaya kadar ' azimle ' direnen bu aşkın kaderini de bu ' zorlu sınav ' belirliyor nihayetinde .
Bu keyifli filmin ilgiye değer bir yanı da müzik kullanımı .
Zaman zaman anakronik bir yaklaşımla karşılaşıyoruz bu noktada .
Billy Ocean'ın " Nil'in İncisi "
( The Jewel of the bile ) filmi için seslendirdiği 1985 tarihli şarkısı " When the Going Gets Tough , the Tough Get Going " in , öykünün dönemsel atmosferine uygun bir tarzda yorumlanması , bu özelliğin filmlerde nasıl kullanılması gerektiği üzerine bir ders niteliği taşıyor .
