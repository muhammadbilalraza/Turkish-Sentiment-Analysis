Bon Voyage , kendine fon olarak hassas bir dönemi seçen filmlerden .
Dönem İkinci Dünya Savaşı’nın sonları olunca , film ister istemez iddialı bir şeyler anlatmak zorunda kalıyor .
Alman faşizminin kabusuyla yaşayan Fransa halkının farklı sosyal tabakaları bu saldırıdan değişik şekilde etkileniyor .
Bakanlar kurulu kabinesi ve burjuvalar Paris'ten ayrılıp Bordeaux'a sığınmak zorunda kaldıklarında bile yarın yaşayıp yaşamayacaklarından çok , Paris'in şaşalı günlerine duydukları özlemi dile getiriyorlar .
Halk ise , yangından kaçırabileceği bir malı olmadığı için sığınabilecek bir delik arıyor sadece .
Bu hengamenin arasında genç bir adamın yaşadığı zaman zaman eğlenceli , zaman zaman dramatik serüven ise filmin temel rotasını oluşturuyor .
Genç adamın ve onun başına iş açmak için yaratılmış aktrisin arasındaki ilişkiden hareketle gelişen olayların varacağı nokta bir seçimde düğümleniyor .
Bu seçimin genç adamın başından beri tutkuyla bağlı olduğu ama erkekleri çıkarları için parmağında oynatan bir aktrisle , idealist bir öğrenci arasında yapılması gerekiyor .
Gelinen noktaya kadar geçen olaylar sonrasında genç adamın yapacağı tercihin ne yönde olacağını tahmin edebiliyorsunuz .
Savaş söz konusu olduğunda mevcut olması gerekenlerden birisi de kaçınılmaz olarak casuslar .
Aslında filmde yer alan her eleman bir amaca hizmet ediyor .
Örneğin casusların varlığı aksiyonu beraberinde getiriyor .
Genç adamın uğruna bir cinayete ortak olduğu kadın romantizmi çağrıştırıyor .
Savaş ve yarattığı karmaşa filmin dram boyutunu oluşturuyor .
Her karakter bu özelliklere göre kurgulanmış .
Ne bir eksik , ne de bir fazla .
Zaman zaman komedi ağırlıklı olsa da hikayenin dramatik boyutu da ihmal edilmeden işlenebiliyor .
Bu iki unsur gerektiği gibi kullanılıyor ki bu seyircinin filmi sıkılmadan izlemesine yarayacak bir özellik .
Filmde rastlantısal olaylarında etkisi de söz konusu .
Genç adam , aktristin öldürdüğü adamı sırf ona ilgi duyduğu için bir kanala atmayı kabul edebiliyor .
Fakat geçirdiği kaza sonucu bagaja koyduğu cesedin sorumluluğu üzerine kalıyor .
Cezaevine düşüyor ve akabinde Alman istilası sonrası boşaltılan cezaevinde koluna birlikte kelepçe takılan adamın açıkgözlüğü sayesinde yaşanan karambolden faydalanarak Bordeaux’ya gidiyor .
Ağzına kadar dolu trende karşılaştığı genç kız ve çok mühim bir kimyasal maddeyi beraberinde taşıyan fizik profesörü çatallaşacak olaylar hakkında ipuçlarını veriyor .
Olayların seriminde sunulan kişilerin bir otelde yolları rastlantısal olarak kesişiyor .
Savaşın etkilerinden çok genç adamın yaşadıklarına odaklanıyor film .
Bu yaklaşım filmi daha izlenebilir kılıyor .
Zira filmin özellikle ikinci yarısında kimi zaman eğlence konumuna yükselen bir seyir keyfi yaşanıyor .
Özelde bir savaş filmi olsaydı eğer , daha önce onlarca kez estetize edilmiş filmlerden biri olarak kalabilirdi .
Yönetmen bol çeşitlilik arz eden malzemeyi kaynaştırmayı başararak seyredilebilir bir film çıkarmış ortaya .
Bunda Fransa'nın hemen hemen kalburüstü bütün oyuncularının filmde yer alması da etkili tabii .
Önemli bir dönemi kendine fon olarak seçmesinin yanı sıra , bu dönemde yaşanan olayların kırılma noktaları hakkında bilgi de veriyor film .
Sonuç olarak herkes bir mıknatıs gibi çekildiği olayların çözülmesinin ardından kendi yoluna gidiyor .
Yine de kaçınılmaz olarak yarım kalmış bir takım işler için buluşmak zorunda olanlar da var .
