Çok sevilen ve fenomene dönüşen TV dizisi “Behzat Ç. ” , ekrana veda etti ancak sinema yolculuğu hala sürüyor , başkentin cinayet bürosu ekibi , görevi yarıda bırakmıyor .
Evet , “Behzat Ç. Seni Kalbime Gömdüm”den iki sene sonra “Behzat Ç. Ankara Yanıyor” , beyazperdeyle buluşuyor .
Serdar Akar , sürprizler yapabilen bir yönetmen , “Gemide” , “Dar Alanda Kısa Paslaşmalar” , “Barda” gibi vasatı aşan filmler de çekebiliyor , “Gecenin Kanatları” , “Kurtlar Vadisi” gibi vasat işler de … “Bir Ankara Polisiyesi” olan Behzat Ç. , ekrana sığamamışsa , yani televizyondan sinemaya taşınmışsa , bu projenin başarısı su götürmez bir gerçektir .
Ancak ve üstüne basa basa söylemek gerekirse , dizi , uzak ara filmlerden iyiydi , bu tartışmaya bile açık değil !
Ankara Yanıyor’un senaryosunu Ercan Mehmet Erdem kaleme aldı , filmin belli başlı rollerini de Erdal Beşikçioğlu , Sanem Çelik , Nejat İşler , Aslı Tandoğan , Serenay Sarıkaya , Sadi Celil Cengiz , Fatih Artman , İnanç Konukçu , Berkan Şal , Seda Bakan ve Rıza Kocaoğlu sırtladı .
Behzat Amir , Hayalet , Akbaba , Komiser Harun , zaten dizide olduğu gibi filmi de sürüklüyorlar .
Fark ettim ki , bu yarı deli ve disiplin özürlü ekibi resmen özlemişiz .
Film aksiyon fakiri .
Neredeyse 2013’ün sonuna geldik , şu çatışma ve dövüş sahnelerinin görselliğini bir türlü yükseltemedik .
Senaryo bir yere kadar tıkır tıkır ilerliyor , sonra aniden çalakalem oluyor .
Rus ajanlar , silah ticareti , cinayetler , gösteriler , gaz bombaları , karanlık odaklar , günümüz siyasileri ve polisleri , intikam , ne ararsanız var .
Bu karışık kokteyl , pek tat vermiyor , hikâyeyi zedeliyor .
Neyse ki kahramanlarımız sayesinde mizah yardıma koşuyor , üstelik hem tempo , hem de diyaloglar iyi …
Gezi’ye göndermeler olsa dahi , bu bir Gezi filmi değil , ancak muktedire , “sosyal medya” dışında kimselerin haykırmaya cesaret edemediği şeyleri , kısık sesle de olsa söylüyor , hakkını vermek gerek .
Misal “Savaşın a . , barışa bir şey olmasın ! ” diyor , yine bol bol küfrediyor , rakıdan , biradan , şaraptan vazgeçmiyor .
Behzat Ç. ’nin yokluğunda Cinayet Bürosu , malum oluşumun eline geçmiştir , İçişleri Bakanının öldürülmesi , emniyeti karıştırınca ve Ankara’nın sokakları yanmaya başlayınca , Behzat , geçici olarak geri döner .
Adamları , foto film , trafik , çocuk polisi ve narkotiğe sürülmüştür .
Cinayeti , pardon cinayetleri ( bir bakkal ve Alman konsolosluğu görevlisi de aynı katil tarafından öldürülmüştür ) , kendi meslektaşlarıyla da mücadele ederek çözmek zorundadırlar .
Öykümüzün özeti bu …
İlk film , Seni Kalbime Gömdüm’e dair yazımda ; “diziyi izlemeyen bir insan bu filmi pek anlamaz , yurtdışında göstersen senaryodaki derin boşlukları apaçık görürler .
Savcıyla polisin ilişkisi nedir ?
Ağabey göründü ve kayboldu , hayırdır ?
Behzat .
Ç. ’nin kızının ölümünün ve onda yarattığı tahribatın detayları nedir ?
Üstelik dizinin en güçlü yanı , yan karakterlerin sağlamlığı , ancak filmde Harun , Akbaba , Hayalet’in altı boş kalıyor , karakter değil tiplemeye dönüşüyorlar . ” demiştim .
Ankara Yanıyor ise , sinema filmine daha çok benziyor .
Sinemaseverler de , hiç olmazsa suya sabuna dokunmayı deneyen , mevzunun derinine inemese dahi , ülkemizin dertlerini hatırımızda tutan bu filmi , gönül rahatlığıyla izleyebilirler .
Keşke , Gezi’den nemalanıyorlar demesinler diye , pek çok sahne filmden atılmasaydı , bırak kim ne derse desin , sen bildiğini ve inandığı anlat , Behzat Ç. ’ye de bu yakışırdı .
Üstelik çatışmıyorlar , direniyorlar ya la !
