Doğayı temel alan , derdini doğanın , insan üzerindeki etkisinden anlatmayı seven filmleri sever ve önemserim .
Emre Yeksan , Körfez ve Yuva’da farklı bir sinema anlatısıyla bu anlamdaki derdini ortaya koymaya çalışıyor .
Yeksan , daha yetkinleşen sinema diline rağmen , filmlerini imgesel bir sona doğru sürüklemekten vazgeçmiyor , varoluşunu yaratan kahramanlar onu olumlu ya da olumsuz anlamda çevreleyen kişilerin gözetiminde kalıyor , takılıyor .
Özellikle Yuva , ülkemizin çok yakın tarihiyle birlikte ortaya çıkan doğa sevgisi ve kaygısına derin anlamlı , kimi zaman karışık , kişisel ve aynı zamanda toplumsal bir fondan bakmayı deniyor .
Doğada münzevi bir hayat süren , hatta saçı , sakalı ve çıkardığı seslerle doğanın bir parçası olduğuna inandığımız Veysel’e kadar uzanan bir tehdidin içine düşüyoruz .
Hayvanların sesini taklit eden , kendisine doğanın içinde kolaylaştırıcı yaşam unsurları , kaçış yerleri yaratan ve özgür bir yaşam algısı kuran Veysel’e uzanan elleri bir merak içinde izliyoruz .
Helikopter sesleri , bomba sesleri , ortama sirayet eden gaz bombalarının etkisi bize sürekli kovalayan erk güçlerinin varlığını hatırlatıyor .
Kırmızı boyalarla işaretlenen ağaçlar , kapılarına boya sürülen Alevileri , yaşam alanlarından sürülen insanlara dair işaretler , bir yerden zorla çıkartılmayı hatırlatan kareler , özellikle ikinci yarıdan itibaren sıkça önümüze düşüyor .
Filmin imgesel anlatımı ve bunu görsellikle vurgulamaya çalışması bir nevi deneysel bir çalışma kıvamında .
Ve bu zorlayıcı yan , bir yandan tekrarlı bir anlatıma dönüşerek seyircide yakalamak istediği algıyı azaltıyor diyebilirim , keza ben bunu yaşadım .
Körfez’de de aynı etki kaybını yaşadığımı söylemem mümkün !
Emre Yeksan , iyi bir fikir bulucu , yaşadığı dönemin iyi bir tanığı ve aktarımcısı olmaya çalışan bir yönetmen .
Ama hikayelerin iyi başlangıçları , bir yerden sonra fikir ve anlatım olarak başka bir noktaya , deneysel hatta yorucu bir yoruma evriliyor .
Kendisi açısından iyi olan bu tarzın seyirci nezdinde pek tuttuğunu söylemek zor .
Yuva’da , özellikle Veysel’in çıkıp gelen abisi Hasan’la yaşadıkları , diyalogları filmin ortasına atılan bambaşka bir bomba gibi !
Eğreti durduğunu , filmin o zaman kadar ki duruşuna aşağı çekici bir tonlama getirdiğini söylemek mümkün .   
Yuva , kendisini ormanın derinlerine kitleyen bir adamın yaşam mücadelesi aslında .
Ne kadar uzağa gidilse de egemen olanın işgal etme iştahının kapanmayacağını anlatan bir yapım .
Bu şehre indiği düşünülen ayıların , yaşam alanlarına yayılmacı politikalarıyla adım adım yaklaşan insanın konumunu anlatıyor .
Bu anlamda değerli bir film ama dediğim gibi anlatım tarzıyla kapsayıcı , doyurucu değil , fazla sezgisel .
Kalıpların dışına çıkıp , risk alsa da Yuva’nın aktarım sorunu var .
Yeksan bu tarz serbest anlatımlı filmlere devam edecek gibi duruyor , aradaki pürüzleri kaldırırsa özgün tarzını sevdirebilir seyirciye !                                               
twitter . com / banubozdemir
