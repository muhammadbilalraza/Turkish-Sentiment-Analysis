Yeni Antalya Film Festivali'ne haftalar kala , geçtiğimiz sene yarışmalı bölümden En İyi Yönetmen ve Kadın Oyuncu ( Devin Özgür Çınar ) ödülleriyle dönen Geriye Kalan nihayet vizyona giriyor .
Çiğdem Vitrinel'in ilk filmi olan Geriye Kalan , yeni bir öykü anlatmıyor aslında : Üst orta sınıftan evli bir çiftin sadece cinsel ve maddi tatminden ibaret kalmış problemli ilişkisi ; adamın iş yerinden başka bir kadınla birlikte olmaya başlaması ve aldatıldığını öğrenince ne yapacağını bilemeyen eşinin sahip olduklarını kaybetme korkusu .
Meseleye hafif tarafından yaklaşacak olursam , bir tersine Öldüren Cazibe ( Fatal Attraction ) hikayesi bu .
Bu kez saplantılı davranan ve işi kan dökmeye kadar vardıran taraf adamın metresi değil , eşi .
Vitrinel , kolay izlenebilir , seyirciyle arasına fazla mesafe kurmayan , derdini ana akım bir sinema dili üzerinden daha çok insana ulaştırmayı deneyen bir film yapmış .
Bu kadar tanıdık bir öykü anlatması da buna hizmet ediyor zaten .
Vitrinel'in derdi , alışık olmadığımız iki kadın karakter yaratmak ve kadınların hala her alanda erkeklere bağımlı bir yaşam sürme mecburiyetine eğilmek .
Fakat bunu yaparken , bazı durumlarda kabahatin kadının kendisinde de olabileceğini söyleyip çözümün de yine kadının kendisinden doğması gerektiğine dikkat çekmek .
Evliliğinin , yuvasının ve sahip olduğu yaşam standardının elinden kaçıp gitmemesi için kocasının ihanetini sineye çekmeye hazır bir kadın olan Sevda ile hayatının kontrolünü kendi elinde tutmaya çalışan , bağımsız ruhlu Zuhal'in zıtlığı da sorun ile çözümün ayrımına vurgu yapıyor .
Vitrinel'in öyküsünün arkasına yerleştirdiği bu dertleri , filmi benzeri öyküler anlatan ve erkek dilini tekrarlayan çoğu örnekten farklı kılıyor .
Kılıyor kılmasına da sinema sadece bunlardan ibaret değil sonuçta .
Geriye Kalan , bütün bunları bir kenara bıraktığınızda , eli yüzü düzgün bir televizyon filminden daha fazla estetik değer de içermiyor doğrusu .
Mekanları karakterlerini tanımlamak için kullanmasından dolayı yönetmen çok fazla orta ve geniş ölçekleri tercih etmiş .
Ama bu tanımlamaları bir - iki kez yapmak yeterli .
Bu kadrajların üzerine film boyunca ışığın da çok düz , homojen olmasını ekleyince , ortaya çiğ bir görsellik çıkıyor ister istemez .
Bir televizyon filmi izliyormuşuz algısını yaratan da temelde bu zaten .
Finalde Sevda'nın saplantısını öylesine uç bir noktaya taşımış olması da biraz fazla " film " kokan , gerçekçi gelmeyen bir hareket .
En azından bu sosyal sınıfta geçen bir hikaye ve bu karakterler için .
Bütün bunların , " Aile kurumu devam eder , dışardan da çok mutlu ve sağlıklı görünür ama altında ne pislikler , ne günahlar vardır " gibi sinemada çok tekrar edilmiş bir klişeye bağlanabilmek için yapılmış olması da filmi zayıflatıyor .
İşin polisiye tarafına girip , " o olay öyle kapanmaz ki zaten , geride çok delil kaldı " diye düşünmemiz de ayrı bir mevzu zaten .
Filme Geriye Kalan ismini verirken yönetmenin aklındaki bu değildi muhtemelen .

Twitter : aliercivan
YouTube : Paralel Kurgu
