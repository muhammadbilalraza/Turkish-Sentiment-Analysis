Korkuyoruz ve çoğu zaman bunun nedenini bir türlü bulamıyoruz .
Sadece korkuyoruz .
Göz bebeklerimiz , kontrolümüz dışında büyüyor ; kalbimiz hızlı hızlı çarpmaya başlıyor ve midemiz sanki elimizde olmadan şekil değiştiriyor .
Etrafımızda olan biten her şey bir anda tekinsizleşiyor .
Bu karmaşık ruh halinin kötü ruhların hükmettikleri sahipsiz evlerle ve nereden geldiği belli olmayan garip görünüşlü oyuncaklarla yaşatıldığı 80'li yılların korku filmlerinde , bütün bu hikayelerin bilinçaltımızın ve fiziksel korkularımızın bir uzantısı oldukları pek fazla göze çarpmıyordu .
Bunun tersine günümüzün en ürkütücü korku filmlerinde bile öykünün elle tutulur bir dünyada değil de , bilinçaltımızın meçhul sularında dolaştığı vurgulanıyor .
Gelirim unsurları artık çoğu korku filminde belirli psikolojik problemlere gönderme niyetine kullanılıyor .
Bu durum da karşımıza bizi şaşkına çeviren yapımların çıkmasını zorlaştırıyor .
Yıllardır çeşit çeşit örneklerini izlediğimiz komşu - perili ev ilişkisinin içine , alıştığımız üzere sessiz bir erkek çocuğuyla baş belası tombul arkadaşını yerleştiren ve olay örgüsünü bütün iniş çıkışlarıyla tahmin edebileceğiniz bir yaramaz çocuk hikayesi kuran Canavar Ev de , farklı içeriğiyle aklımızı başımızdan alan bir yapım değil doğrusu .
Ergenlik çağlarının başlarında olan bu yaramazların fiziksel ve ruhsal değişimlerinin , yaşadıkları esrarengiz maceraya müdahalesiyle ortaya çıkan psikanalitik göndermeler de , fazla hayret uyandırıcı sayılmaz .
Fakat Canavar Ev'in içeriği açısından hiç de heyecan uyandırmayan niteliksiz bir yapım olduğunu söyleyip geçmek de , bu filme yapılacak en büyük haksızlık olur .
Çünkü on iki , on üç yaşlarının her şeyi ben bilirimci ukala ruh halini başarıyla yansıtan , kullandığı stereotiplerle kolektif bir ergenlik hissi yaşatan ve dönemin atmosferine yakışır diyaloglarla ergenliği itici değil , bilhassa sevimli kılan Canavar Ev , inanılmaz bir nostalji tadı bırakıyor izleyenlerin damağında .
Özellikle de , eninde Blyton'ın macera serilerini defalarca okuyup , The `burbs gibi filmleri arka arkaya izlediğiniz ve Eerie Indiana dizisi için sabahın köründe uyandığınız , bununla da yetinmeyip mahallenizdeki terkedilmiş evleri gözetleyerek hikayeler kurguladığınız , ardından da kimsenin size inanmadığından , kimsenin sizi anlamadığından yakındığınız bir ilk ergenlik geçirmişseniz , bu filmde kendinizden bir şeyler bulmamanız neredeyse imkansız .
Bir de bütün bunların üzerine orantısız vücudunuzdan ve çirkinliğinizden de muzdariptiyseniz bu filmin yaratacağı nostaljik atmosferden zevk alacağınız hemen hemen kesin gibi .
Bununla beraber Canavar Ev , sadece yarattığı bu nostalji duygusuyla izleyiciyi sürükleyebilecek bir film değil ne yazık ki .
Lakin geçtiğimiz yıl , yine Robert Zemeckis prodüktörlüğündeki Kutup Ekspresi'nde karşılaştığımız 3D / IMAX denilen yepyeni bir animasyon tekniğinin uygulandığı film , yenilikler vaat etmeyen içeriğini görselliği ile örtbas etmeyi başaran ve bu iki ana unsur arasında harika bir denge tutturan bir çalışma .
Daha önceki animasyon filmlerde izleyenleri yabancılaştırmaya iten mimik ve duygu yoksunluğunun ortadan kaldırılmasını sağlayan bu teknoloji , filmde yer alan tüm karakterleri daha sıcak , daha elle tutulur yapıyor .
Klişe fakat bir o kadar inandırıcı cümleler kuran karakterlerin bir de sahici tepkilere kavuşmaları , çizgi karakterleri ete kemiğe bürünmüş birer aktöre çeviriyor .
Hatta zaman zaman karakterlerin gerçek birer insandan çok , hayal ürünü çizgilere sahip olmaları filmin gidişatı içinde tamamen bir avantaja dönüşüyor .
Ergenlik çağında oldukları defalarca vurgulanan karakterlerin şekilsiz vücut hatları , çizgiyle öne çıkarılarak içerik ve görsellik arasındaki denge sağlamlaştırılıyor ve bütün bunlar tahmin edilebilir olay örgüsüne rağmen kendimizi filme hevesle kaptırmamızı sağlıyor .
Ayrıca görselliğin gerçek filme yakınlığından ve konunun alışılmışlığından doğan sıcaklık , filmdeki korku öğelerinin de törpülenmesine vesile oluyor .
Böylelikle Canavar Ev , yetişkinlere hitap ettiği kadar çocukların da , fazla ürkmeden severek izleyebileceği bir yapıma dönüşüyor .
Steve Buscemi , Maggie Gyllenhaal , Jason Lee ve Kathleen Turner gibi usta isimlerin sesleriyle yer aldıkları Canavar Ev , anlamsız korkularımızın nedenlerini , bize küçük birer çocukmuşuz gibi basit bir dille anlatan , anlatırken de geçmişimizi anlamlandıran bir film .
Alışıldık hikayelerin nasıl renklendirilebileceğinin en eğlenceli örneklerinden de biri sanırım .
