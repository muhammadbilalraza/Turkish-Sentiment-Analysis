Tinker Bell yüzyıldan fazla süren yolculuğunda , küçükten büyüğe hemen herkesin bildiği , sevdiği kültleşmiş bir karakter .
Peter Pan’in Olmayan Ülke’de yaşayan sevimli perisi Tinker Bell , Walt Disney ile bir süredir kendi hikayesini yazıyor .
Oyunları , TV dizilerinden sonraysa Tinker Bell’in Peter Pan ile tanışmadan önceki hayatı seri film halinde beyazperdede vücut buluyor .
Tinker Bell ve Korsan Peri macerasından sonra , Tinker Bell ve peri arkadaşlarının hikayesi bir yıl sonra vizyonda yine yerini aldı .
Daha önceki filmlerden de tanıdığımız hayvan perisi Fawn , Peri Adası’nın karanlık taraflarında tanımlayamadığı bir ses duyunca peşine düşer ve karşısında tüylü , kocaman , dişleri keskin ve öfkeli bir yaratık görür .
Kalbini ve aklını dinleyen Fawn ona yardım etme kararı alır .
Tinker Bell ve arkadaşları bu duruma her ne kadar şüpheyle baksa da Fawn’a yardım etmekten başka çare bulamazlar .
Ta ki izci periler bu yaratığın da dahil olduğu bir efsaneyi keşfedip onu ortadan kaldırmaya karar verene kadar .
Yaklaşık her 10 yılda bir kayan bir yıldız , efsaneyi harekete geçiriyordur .
Filmin ismine , kültleşmiş bir karakterin gücüne baktığımızda bu filmin de Tinker Bell hikayesi olduğunu düşünüyoruz .
Fakat serinin son filmi Tinker Bell’in hikayesi olmaktan çıkarak , Walt Disney’in kızlara yönelik yaratmak istediği tipik bir kız grubunun maceralarına dönüşmüş .
Bir önceki filmde de Tinker Bell’in başrolünden çalmalar yaşansa da bu filmde hikaye hayvan perisi Fawn üzerine kurulu .
Diğer filmlere baktığımızda kadınların hüküm sürdüğü bir dünya olarak kurgulanan Periler Adası Tinker Bell ve Canavar Efsanesi’nde daha çok , kadın cinsinin daha fazla yaşadığı bir dünya olarak algılanıyor .
Tinker Bell ve Korsan Peri filminde kendi ayaklarının üzerinde duran ve kötü korsanlara savaş açan karakterleri izliyorken bu filmde dış görünüşe göre kimseyi yargılamamak gerekliliği mesajını alırken , yeri geldiğinde korkmak hatta güzellik uykusundan feragat ettiğin için şikayet etmek de işin içine giriyor .
Bu da karakterlerin , daha önceden verdiği güçlü olma mesajını alaşağı ediyor .
Bu filmde gördüğümüz yalnızca ‘günü kurtarmak .
Filmde yaratılan dünya da keza ‘yaptık , olduğu kadar’ havası yaratıyor .
Daha önceden büyülenerek izlediğim Periler Adası’nın bu sefer zayıf bir atmosferi vardı .
Dar bir alanda taş toprak içinde hikaye işlenirken , dört mevsimin yarattığı görsel nimetlerden yeterince faydalanılmamış .
Tüm eksikliklerine rağmen ikinci yarıdan itibaren artan aksiyon filmin can simidi .
Yaratılmak istenen duygusal ton da iyi işlenmiş .
Hatta Disney filmi alışıldık bir sonla bitirmiyor ; kalbe dokunarak filmin en duygusal noktasında ekranda son yazısına yer veriyor .
