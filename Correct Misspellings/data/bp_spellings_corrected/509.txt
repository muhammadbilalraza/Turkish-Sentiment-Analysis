İlk filmi olmasa da birçoğumuzun hayatına Snatch / Kapışma’yla girmiş olan Guy Ritchie , uzun zamandan sonra öz sularına dönüyor .
En son Alaaddin filmini izleyip , kendisi için endişelendiğimiz yönetmen zekice kotarılmış mizahı , eğlenceli kurgusu ve kendine has karakterleriyle ben döndüm imzasını atıyor .
Tabii eski tatta yeni bir mafya hikayesi olan Gentlemen biraz vintage bir hava barındırmıyor da değil !
Yine suç dünyasının sınır ve vicdan tanımayan dünyası içinde , herkes birbirine çelmeler takarak , tekmeler atarak yer alma ve ilerleme çabası içinde .
Bu kez yönetmen senaryonun ayarlarını biraz daha sete göre ayarlamış hissiyle , filmin içinde bir dedektif olan ama kahramanca fikirlerini savunan Fletcher’in ağzıyla anlatıyor .
Kapışma’da olduğu birbiriyle alakasız gibi duran kişi ve olaylar teker teker hikayeye yapışıyor ve hikaye kalınlaşarak yoluna devam ediyor .
Açılış sahnesinden itibaren seyircinin algılarını kurcalayan film tempolu kurgusuyla suç dünyasının içinde adeta hızlı ve keyifli bir tur vaat ediyor seyirciye …
Suç imparatorluğunun sahibi Mickey Pearson yerin altında yarattığı ve artık devretmek istediği suç bahçesiyle diğer suç çetelerinin hedefi konumunda .
Burada hikayenin özündeki yaşlanma arifesindeki erkeğin arınmacı ruh hali sendromunu da es geçmeyelim .
Yani film biraz da yaş almanın etkisiyle kendisini savunmaya alan bir adamı anlatıyor .
Ot öldürmez , doğallık vs. . gibi söylemlerle kendini sotede bir yerlere çekmeye çalışan bir adamın iyimser gelecek rüyası diyelim …
Ama her dünya ‘ot kafası’nda olmuyor .
Dünyanın içindeki kaypaklıkları , dost görünüp arkadan düşmanlık edenleri , büyüklü küçüklü ortamdan pay kapmak isteyenleri bir bir kadrajımıza alıyor …
Yönetmenin yabana atılmayacak kadrajlarıyla her sahne iyi bir bulmacaya dönüşüyor , kimin ne kadar tehlikeli hamleler yapacağını beklediğiniz filmde herkes bir şov içinde sırasını savıyor .
Ritchie filmlerine pek kadın karakter koymayı sevmiyor Burada da Pearson’un eşi Rosalind , bir kadın dünyası kurarak bir oto tamirhanesi işletiyor .
Kadını bile erkeksi kalıplarda filme dahil etme fikri biraz sakil duruyor nedense …
Yoksa karı kaça arasında aşk , bağlılık ve tutku anlamında hiçbir problem göze çarpmıyor .
Bir anlamda kadını da gözümüze çarpmıyor Ritchie …
Filmin dikkate değer bir diğer kahramanı da mahallede boks koçluğu yapan , ekose eşofmanıyla dikkat çeken Coach .
Beklenmedik anda iyilik ve kötülüğün harmanına göre karşımıza çıkıyor , bir iyi bir kötü …
Filmin özelliğinden biri de bu .
Sert görünen ama aynı zamanda komik olabilen oyuncularla karşımıza çıkıyor .
Bu da yönetmenin en iyi seçimlerinden biri …
Film genel hatlarıyla Mickey’nin işini çalmaya çalışan , çeşitli sosyal sınıflardan oluşan grupların çatışmasını anlatıyor .
Profili bu kadar dağıtmasının altında muhtemelen İngiliz bakış açısı var .
Filmin bu kadar ilgiyle beklenmesinin altında filmin enerjisi kadar iyi bir oyuncu kadrosunun etkisi de var !
