Filmin teknik arızasından dolayı takılan ve benim minimal animasyon ( ilginç olabilirdi , uzun uzun doğa görüntüleri içinden bir karıncanın sırtında yüküyle ağır ağır geçip gitmesi ) sandığım Kayıp Karıncalar Vadisi ,  doğanın tam da içine sızan belgeselleri andırıyor .
Filmin tezi baştan kendini belli ediyor , insan parçası olduğu doğaya olumlu ya da olumsuz etki eder diyor ve pikniğe gelen bir ailenin bıraktıklarının doğadaki paylaşımlarının izini sürüyor .
Fransız yapımı animasyon , Hollywood tarzı hareketli yapımlar yerine sakin bir anlatımı tercih etmiş , doğayı yönlendirmeye çalışmak yerine doğanın izini sürmenin daha anlamlı olduğunu hissettiriyor .
Alaycı sinek ailesi , ailesinden bir anlığına koparak yolunu kaybeden ve daha sonra kanatlarından birini kaybeden uğurböceği ve her zaman akıl , çalışkanlık ve nizamlarıyla öne çıkan karıncalar bu filmin kahramanları diyebiliriz .
Kanadını kaybeden uğurböceği artık uçmadığı için siyah karıncaların sürüsüne katılıyor .
Bir nevi karınca oluyor .
Sürünün başındaki karıncanın bir dostluk nişanesi olarak uğurböceğinin kabuklarına antenlerini vurmasıyla çıkan ses iletişimi gerçekten de çok hoş .
Bir kutu küp şekerin başında kırmızı ve siyah karıncalar arasında başlayan savaş aslında doğanın kendi içindeki acımasız düzenine de işaret ediyor .
Şekeri gurur ( aynı zamanda lezzet nesnesi ) meselesi yapan iki grup arasındaki savaşta yönetmenler hayal güçlerini gayet yaratıcı kılmışlar .
Aslında bir yandan da şunu söylemek istemişler .
Hayvanlar , ‘bizler savaşırız ama insanların bize bıraktıkları artıklarla’ diyor .
Yani savaşın medeniyet koşullarını insanların yarattığını vurguluyor .
Havada kürdanlar , kibrit çöpleri , fişekler , kulak pamukları uçuşuyor ve hayvanlar insanlara ait malzemelerle savaşıyor .
Bu da bir çeşit ironi elbette !
Kırmızı karıncaların saldırgan yapıları olduğu aşikar ama filmde yine de ufacık bir itiraz noktanız olabiliyor , şeker için de olsa neden hayvanların savaştığını görüyoruz ?
Şeker paylaşımı daha farklı ( eşit ve barışçıl ) bir şekilde halledilemez miydi sormadan edemedim kendime !
Filmde en çok Karınca Tepesi ilgi çekiyor , kraliçe karıncaların daha büyük olması , yumurtlama alanlarının da olması için tepeye doğru uzayan koloniler kuruyorlar .
Koloniyi fethetme hali , tepeyi devirmek için atılan taşlar siyah karıncaları zor durumda bırakırken uğurböceği de tekrar uçabilmenin yollarını arıyor .  Kayıp Karıncalar Vadisi’nde insan sesi , konuşması yok .
Hayvanlar da insan sesleriyle konuşup dertlerini anlatmaya çalışmıyor .
Kendi sesleriyle üzüntü , sevinç ve kızgınlıklarıyla pekala belli ediyorlar .
Zaten ormanın derinliklerine sık sık göz atan bir filmden de bu beklenirdi .
Az kahramanla çok şey anlatan , doğanın kendi içindeki dengesi ve dışarıdan gelen etkileri arasında bir anlatım tarzı olan film , sakin bir macera sunuyor .
Doğanın kendi içindeki devinimini de es geçmeden …
Tavsiye edilir .
twitter . com / BanuBozdemir
