Korku sineması ile aranız nasıl ?
Sizleri beyazperde üzerinde en çok korkutan , rahatsız eden şey nedir ?
Peki bu korkuların kaynağı sizce nerede yatıyor ?
Şayet Türk korku ve gerilim filmlerinin takipçisiyseniz , vereceğiniz cevap ( ister sevin , ister sevmeyin ) pek değişmiyor , daha doğrusu değişemiyor .
Hasan Karacadağ ile başlayan ve bir anda muazzam bir ivme kazanan cinli ürperti hikayeleri , bildiğiniz gibi son yıllarda artık " yeter ama " dedirtecek kadar çeşitlendi .
Çeşitlendi diyoruz , ancak bundan kastımız içerik açısından renklilikten öte , aynı şeyin evrilip , çevrilip tekrar paketlenerek sunulmasından ibaret .
Yerli dehşet serüvenlerini sadece cinlere indirgeyen , halk bunu istiyor diyerek tekrar üstüne tekrar yapan akımın yeni perdesine hoş geldiniz .
Genç ve yetenekli yönetmen Özgür Bakar'ın 17 Haziran itibariyle vizyona giren yeni filmi , Ammar 2 : Cin İstilası , başarılı ismin 2014 senesinde vizyona soktuğu Ammar  projesinin devamı niteliğini taşıyor .
Senaryosuna Bakar'ın yanı sıra Alper Kıvılcım'ın da imzasını attığı yapım , açık konuşmak gerekirse dönemin yerli korkuları arasında bir noktada da olsa öne çıkmayı başarıyordu .
Hikayesi ve sürprizleri belki şok edecek kadar güçlü değildi ancak seyircisini kendine bağlamak konusunda sıkıntı çekmemişti .
Yaklaşık 1 yıl sonra vizyona giren ancak hak ettiği ilgiyi ne yazık ki göremeyen Helak : Kayıp Köy ise yönetmenin şahsım adına en başarılı işiydi .
Sessiz sakin ilerleyen , karakterleri ile merak uyandıran , hiçliğin ortasındaki kahramanları ile heyecan sunan kaliteli bir çalışmaydı .
Geçtiğimiz sene vizyona giren Deccal  ise , Bakar'ın filmografisindeki bir başka güçlü örnekti .
Belki harikalar sunmuyordu ancak oyuncular ve atmosferi üzerinden ciddi anlamda keyif vermeyi başarmıştı .
Vizyonun tazesi Ammar 2 : Cin İstilası'na gelecek olursak , karşımızda ne olmak istediğini pek bilemeyen bir iş var diyebiliriz .
Blair Witch Project buluntu film janrını bizlere sunarak bambaşka bir dünyanın kapısını açmışken , aynı anlayışı " yakalamaya çalışan " ancak bu konuda pek başarılı olamayan Cin İstilası , ağırlıkla " olmaya çabalayan " olarak kalmış .
Vizyon öncesi , yurt dışında birden fazla kentte çekimlerin yapıldığı söylenen yapımın ilk 20 dakikasında Fransa - Paris ve Hollanda gibi lokasyonlara göz atma şansımız oluyor .
İlk Ammar filmindeki ölümleri konu olarak seçen ve ödevlerini yapmaya çabalayan gençler , farklı medyum ve cin uzmanları ile kısa söyleşiler gerçekleştiriyorlar .
Feride ve Mustafa'nın ölümlerinin ardındaki gizemi , doğa üstü serüveni belgesel haline getirmek için çıkılan yolda , izler direkt olarak Sivas'a çıkıyor .
Dostlarımız , köy ahalisinin lanetli olarak gördüğü , girenin asla çıkamadığı bir ormana dalarak , ödevlerini tamamlamaya çalışırken , her şeyin çözüleceğine inandıkları noktaya ilerliyor .
Geceleri çadırlarında uyuyan , gündüzleri yol alan arkadaşlar 2. gün ile birlikte garip olaylar yaşamaya başlıyor .
Kurtlar tarafından yenilen , ne olduğu belirsiz cesetler , ağaçların arasında dolaşan ancak cismi hiç gözükmeyen varlıklar ve yavaş yavaş gecenin karanlığında musallat olmaya başlayan bilinmeyenler .
Oldukça tahmin edilebilir bir formülü izleyen Ammar 2 : Cin İstilası , senaryonun yavanlığının da kurbanı oluyor .
Filmin sözde sürprizini kör göze parmak diyerekten , sözde ipuçları ile tepside servis eden replikler , karakterlerin de tek boyutun ötesine geçmelerine müsaade etmiyor .
Bir süre sonra her şeyin aslında gazetecilik öğrencilerinin tamamlamaya çalıştığı bir belgeselden ibaret olmadığını görüyor ve şok olmuş gibi davranıyoruz .
Aslında filmin büyük kısmı böyle ilerliyor .
Her şey rahatlıkla tahmin edilebilir bir şablon üzerinden ilerliyor , sayısız tür filminde gördüğümüz numaralar ile şaşırmaya zorlanıyoruz .
Üstüne Ammar kabilesi , yani cinlerin en kötücül ve takıntılı grubunu gözlerimiz ile görünce hafiften gülümsüyoruz .
Özgür Bakar'ın Kayıp : Helak Köy ve hatta Deccal ile yapabildiklerini düşününce , Ammar 2 : Cin İstilası baştan sona yavan bir korku denemesi olarak kalıyor .
Kısa sürede çok şey yapmak isteyen , en azından öyle gibi davranan yapım , son günlerin başarısız yerli ürküntüleri arasındaki yerini alıyor . burcinaygun@gmail.com
