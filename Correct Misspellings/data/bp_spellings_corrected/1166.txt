Latin Amerika envaiçeşit yaşam tarzlarının , suçların , bunalımların , ekonomik sorunların kendine yer edindiği ; buna rağmen serkeş , korkusuz yapılanmaların vuku bulmasından çekinilmediği bir coğrafyadır .
Küba Devrimi ile başlayan ayaklanmalar ; Meksika’da Zapatistalar , Peru’da Aydınlık Yol , Nikaragua’da Sandinistalar gibi halkın bazı kesimleri tarafından benimsenen örgütlerin ön plana çıkmasına sebebiyet vermiştir .
Tarih bazen tekrarlanır .
Böyle olunca farklı coğrafyalarda kaderin ortaklığına tanıklık ederiz .
60’lı ve 70’li yıllarda birçok ülkede hükümetlere askeri darbeler gerçekleştirilmiştir .
Birkaçını sıralarsak ; Libya’da Kaddafi ( 1969 ) , Uganda’da Idi Amin ( 1971 ) , Uruguay’da Juan Maria Bordaberry ( 1973 ) , Şili’de Pinochet ( 1973 ) .
Şili’de Pinochet , Marksist Salvadore Allande’yi Latin Amerika’yı yıllardır bir patron gibi yöneten ABD’nin yardımıyla devirip hükümeti ele geçirir .
Duvarlarda mural resimlerin yalnızlığı başlamıştır artık .
İfşa edilip tutuklanan Allande destekçileri arasında bulunan fotoğrafçı Daniel ( Daniel Brühl ) ile Hostes Lena’nın ( Emma Watson ) - iki sevgilinin - hikâyesine odaklanan Colonia filmi bu döneme ışık tutuyor .
Pinochet iktidardadır ve Allande destekçileri bir an evvel yakalanmalıdır .
Daniel ve Lena çifti yakalanır ve destekçiler ünlü müzisyen Victor Jara’nın ellerinin kesildiği Santiago Stadyumu’nda bir araya getirilirler .
Daniel’ı başı bağlı itirafçı işaret eder .
Askerler onu alıp minibüse bindirir .
Gideceği yer : “Colonia Dignidad” Yani Pinochet’in askerlerinin tutukluları götürdüğü “Asaletin Kolonisi” İşkencelerin uygulandığı , ormanın ortasında bir topluluk .
Erkekler , kadınlar ve çocuklar ayrı odalarda kalıp aynı topluluğa mensuptur orada .
İşkenceye maruz kalan fotoğrafçı Daniel bir süre sonra hastaneye götürülür .
Etrafındakilerini işkence gördüğü için delirdiğine inandırır .
Lena , öncelikle , sevgilisinin de içinde yer aldığı sosyalist gruptan yardım bekler , olmaz , Uluslararası Af Örgütü’ne başvurur , fakat hiçbir çözüm sunmazlar ona çünkü artık güçlü bir rüzgar pencerelerin pervazını dövmektedir .
Çekingendirler .
İş başa düşer , derler ya , gidip kendisi düşecektir sevgilisinin peşine .
Film hikâye itibariyle , Cannes Film Festivali’nde Altın Palmiye’yi Yılmaz Güney’in Yol filmiyle paylaşan bir başyapıt olan Costa Gavras’ın Missing ( Kayıp ) adlı filmine yakın duruyor .
Senaryoda iki sevgilinin birbirlerini bulma serüveninin hiçbir şekilde bir işarete bağlı olmadan gerçekleştirilmesi bir açık .
Eninde sonunda buluşma Karma Geçit Töreni’nde gerçekleştiriliyor .
Bu kabul edilebilir .
Belki .
Yine de Lena’nın , sevgilisinin Colonia Dignidad’a götürüldüğünden emin olması pek inandırıcı gelmiyor .
Paul Schafer’in ( Alman , anti - semitist ) Pius karakteriyle Mikael Nyqvist tarafından canlandırılması belki de filmin en dikkate değer karakterine odaklanmamızı sağlıyor .
Lena rolünde Emma Watson iyi bir oyunculuk sergiliyor .
Daniel Brühl ( Daniel ) deliyi o kadar gerçekçi oynuyor ki , izlerken işkenceden dolayı “bitirdiler adamı” diyebilirsiniz .
Bu film olabildiğine yıpratıcı .
Bir diktatörün sınır tanımadığını , eldeki gücü sürdürme yollarının taraflarca mubah görüldüğünü , patır patır üstümüze düşen saf gerçeklikler ile bir belgesel izlercesine seyirciye sunuyor .
İzlemeli .
Askeri darbelerin iç yüzünü görmeli .
Mesut Keskinbıçak
