Bir yönetmenin iki tezat duyguyla film yapabileceğinin kanıtlarından birisini sunuyor bize Philippe Claudel .
İlk filmi Seni O Kadar Çok Sevdim ki .
( Il y a longtemps que je t'aime ) dramın içinde kavrulan gizemli bir kadın ve onun bize yaşattığı gitgellerle ilgiliydi .
Kadının ne yaptığını , neden kendini ve bizi bu kadar cezalandırdığını anlayana kadar helak olmuştuk !
Kristin Scott Thomas'ın soğuk ve kendinden emin başarılı oyunculuğu da etkili elbette filmin başarısında .
" Seni O kadar Çok Sevdim ki "
Claudel'in kendi romanından uyarlama .
Burada da bir yönetmen ilk filmini kendi deneyimleriyle , hayatına yakın olan bakış açısıyla çeker fikri doğrulanıyor bir anlamda .
Roman ilgi çekince Claudel de edebiyat profesörü unvanını bir kenara bırakmadan ona film çekme yeteneği de ekleyip romanını filmleştirmeye karar veriyor .
Başarılı senaryosunu katletmiyor yani , ortaya çok başarılı bir film çıkarıyor .
İki sene sonra gelen Aşkın Sessizliği ( Tous leş soleils ) ise tam tersi bir perspektifle bakıyor .
Burada dili , ruh hali ve bakışı rahatlamış bir Claudel ile karşı karşıyayız .
Yönetmen bu kez bizi komik , politik , ironik bir karmaşanın içine atıyor .
Tiplemeler dünyasında boş pinpon topları gibi dolaşıp durmuyoruz , hepsinin kendine has özellikleriyle dolup taşıyoruz bir anda .
Herkese dokunacak bir karakter var filmde .
Karısı öldükten sonra kendisini ‘aşkın sessizliği'ne çeken Alessandro , üniversitede müzikoloji öğretmeni .
Aynı zamanda hastalara kitap okuyan bir gönüllü .
Anarşist ruhlu abisi her şeyi reddettiği için evde sadece yemek yapıyor .
15 yaşındaki kızı Irina ise büyüyor ama babası bunu göremiyor .
Bu üçlüye eklemlenen insanlar filmi sona doğru keyifli bir şekilde akıtıyor .
Filmin geçtiği mekanlar , filmin duygusuna fazlasıyla eşlik ediyor .
Tiplemelerin gerçekliği onları canlandıran oyuncularla uyumlu ve yönetmen bu gerçekliği salt güzelliğe kurban etmemiş , defosuyla , iyi ve kötüsüyle bir harman yapmış .
Aslında bu tarz filmlerin duygusu salt komediye ya da drama eğilen filmlerden daha güçlü .
Bir kere filmin mizahı çok başarılı .
Kişiliklerden ve durumlardan beslenen komedi en dramatik anları bile zekice yumuşatıyor .
Aslında çok basit bir konudan her yere uzanıyor yönetmen .
Herkesin ruh hali politik geçişlere eşlik ediyor , yalnız kalpler durağı bir dakika olsun boş kalmıyor ama Alessandro aşka nasıl çekildiğini saniye saniye hissettiriyor bize .
Kendi adıma keyifle izlediğim dengesini , hızını pek sevdiğim bir film oldu Aşkın Sessizliği .
Claudel başarılı oyuncu seçimi , konuya ve sinemaya olan hakimiyetiyle filmi keyif verici bir noktaya hızla taşıyor .
Stefano Accorsi'yi bir süre Moritz Bleibtreu tadında izledim ve Alman aktörün takır takır Fransızca konuşmasına bir süre anlam veremedim .
Sonra taşlar yerine oturdu .
Acrossi bir Ferzan Ozpetek aktörü dedim kendime ve keyifli oyunculuğunun tadını çıkardım .
Claudel çoklu karakterlere uzanan ve onları keyifli bir şekilde bağlayan filmler inşa etmeli ve daha fazla çekmeli ! banubozdemir@gmail.com
