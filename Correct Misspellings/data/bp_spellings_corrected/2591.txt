Pişmanlık , yalnızlık , çelişkiler , hınç çıkarma , yanında olma , olamama .
İşte hayatın gerçekleri dediğimiz anların filmi Anneler Ve Kızları bu hafta vizyonda .
Kırık hikayeleriyle , mutsuz sürülen hayatların mutsuz sonları ya da sonunda yeşeren umutlarıyla ; üç kadının birbiriyle kesişen hayatları , ' annelik olgusu ' üzerinden anlatılıyor .
14 yaşında doğum yapıp kızını evlatlık veren ve bunun pişmanlığını kimseyle paylaşamaması yüzünden herkesin önüne set koyan 50 yaşlarındaki Karen'ın merkezde olduğu hikayede , 37'sine gelen hırslı , güzel ve zeki kızı Elizabeth'in herkesle mesafeli , istediğini çevresindekileri yönlendirerek elde ettiği ' soğuk ' hayatı ve kendi çocuğu olmayıp bir çocuğu evlat edinmek için çabalayan Amerikalı zenci bir kadının yaşadıkları yan hikayeleriyle birlikte , erkekler ' eklenti ' konumunda tutularak anlatılıyor .
Kolombiyalı ünlü yazar Gabriel Garcia Marquez'in oğlu , Six Feet Under dizisinin beş bölümüne imza atan ve en son Passenger filminin yönetmenliğini yapan Rodrigo Garcia , bağımsız sinema örneği Anneler Ve Kızları filminin senarist ve yönetmeni olarak karşımıza çıkıyor .
Toronto , San Sebastian ve Sundance gibi önemli film festivallerinde ' resmi seçki'olarak gösterilen ve geçtiğimiz yıl İstanbul Film Festivali'nde kapanış filmi olan Anneler Ve Kızları ; kelimenin tam anlamıyla size acı çektiriyor , empati uyandırıyor , gözyaşı döktürüyor , umutla hayata sarılmanızı istiyor .
Karakterler öyle iyi çizilmiş ki arızalıklarının nedenlerini anlayıp onlarla rahatlıkla empati kuruyorsun .
Zaten tüm oyuncuların müthiş performansları için ' müthiş ' demekten başka bir anlatım yok .
Özellikle filmin herkesin kendi hayatlarıyla öyle ya da böyle bağ kuracağı , ya da etkileyeceği anlar var ki su akar , zaman geçer , akla yerleşen o his kalır .
Bazen mutlu son işte sadece bir Hollywood filminde kalır .
Kaderin cilveleriyle meydana gelen durumlara rağmen , izlediğini bildiğim herkese ' işte gerçek bu ' dedirten film , tümüyle kadın hikayelerini anlatmasına rağmen ; bir sevgili , bir koca , bir kardeş olan erkeklerin de izlemekten zevk alacağı bir film .
Sonuçta olması gereken en doğal ilişki anne - kız ilişkileri , hepimizin hayatına yön verdiği su götürmez bir gerçek .
Kaldı ki Anne ve Kızları , bu ilişkiyi anlatımını ; sinematografisiyle , senaryosuyla , müziğiyle , kurduğu dünyayla - her şeyiyle hakkıyla yerine getiriyor .
Twitter : fundasuo
