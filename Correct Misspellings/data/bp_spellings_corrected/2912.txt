" Yazları ortaya çıkan , kendi diyarlarında bile kimsenin sevmediği ve bu sevgisizliğin bedelini bize ödetmeye gelen o garip korku filmleri , yine sinemalarda terör estirmekteydi . "
Bu şekilde özetlenebilecek bir konuya sahip bir tür denemesi , gerek içinde barındırdığı yaşanmışlık hissiyle , gerek gerçek hikayeden yola çıkıldığı açıkça belli olan ürperticiliği ile bizleri kolay bir şekilde koltuklarımıza çivileyebilir .
Çünkü söylenenler gerçek .
Bu sefer de ' Kara Büyü ( Needle – your fate has been chosen ) ' adı altında hayatımızı zindan etmeye kararlı görünüyor .
Avustralya yapımı korkunç ( ! ) film Kara Büyü , kampüs merkezli teen slasher ile doğaüstü gerilimi bir araya getirmeyi kafasına koyan senarist / yönetmen John V. Soto'nun elinden çıkmış .
Daha önce de bir çok kez karşımıza çıkan voodoo büyüsünü , 18. yüzyıldan kalmış mekanik bir kutu ve bu kutuyu kullanarak etrafa ölüm saçan bir intikamcıyla harmanlayan Soto , babalarının günahını çeken oğulları da ana karakter olarak bize sunuyor .
Babalarının ölümünden sonra pek de iyi anlaşamayan bu iki kardeşin , yaşanan olaylar sırasında kenetlenip birbirlerine olan kırgınlıklarını bir kenara atacaklarını zaten biliyoruz .
Ama önce olayların başlaması lazım .
Bu noktada kafa yormaya pek gerek görülmemiş .
Devamlı seks konuşan basketbolcu , ulaşılamaz sarışına kafayı fena halde takan bir ezik , ana karakter için rezerve edilmiş temiz kalpli güzel kız , simgesel olarak oraya konulmuş siyah adam ve her fırsat bulduklarında birbirleriyle ilgilenen lezbiyen çift gibi yaratıcı karakter tasarımları , kardeşlerimizle birlikte olayların içine çekiliyorlar .
Bir iki cinayetle başlayan film sonraki bir saati boyunca kendi konusunu reddediyor , ait olduğu türü unutuyor .
Birden dedektif kesilen büyük kardeş çevrede dolaşıp çeşitli kanıtlar toplarken , küçük kardeş ' o hatuna çıkma teklifi etsem mi ? ' sorusu beynini kemirdiğinden olaylara pek vakıf olamıyor .
En yakın arkadaşlarının paramparça olmuş cesetleri karşısında en fazla beş saniye şaşkınlık yaşayan ikili , sonraki aşamaya geçmek için ise bizden bir beş saniye daha rica ediyor .
Gerisi aynı nakarat .
Neden yapıldığı belli olmayan böyle filmlerin belki de tek avantajı bu hengame ve anlamsızlık içerisinde gösterilen bir iki yönetmenlik meziyetinin seyircilerin aklında kalmasının daha kolay olmasıdır .
Bir iki güzel kotarılmış cinayet sahnesi , izleyiciyi ' o sahnenin olduğu film ' demeye yönlendirebilir .
İşin bu tarafında da değişen bir şey yok .
Fena halde Son Durak ( Final Destination ) ' ı hatırlatan abartılı hazırlanmış cinayet sekansları şimşek ( ya da yıldırım ) efektleriyle ne idüğü belirsiz bir hal alıyor , başladığı anda bitiyor .
Filmin belki tek şık yanı makinanın kolunu çevirip belayı ortaya çıkaran dişlilerin dönmesini sağlayan siyah deri eldivenler .
İtalyan giallolarına yapılan bu saygı duruşu filmin büyük bölümünde devam ediyor ve içimize az da olsa dayanma hissi aşılıyor .
Birbirinden vasat oyuncuların filmin kötülüğünü tamama erdirme çalışmaları sürerken arada sırada ortaya çıkan John Jarratt , filmdeki en renkli karakteri canlandırıyor .
Avustralya'nın ' gerilim filmi çekmeyi iyi bilen ' yönetmeni Greg McLean'ın Kurt Kapanı ( Wolf Creek ) ' nda canlandırdığı sadist kasabalı Mick Taylor rolüyle aklımızda yer eden aktör , kahve bağımlısı polis rolüyle film izlediğimizi bize hatırlatıyor .
Final Destination serisi dışında Gerçek Efsaneler ( Urban Legend ) , Öldüren Oyun ( Long time dead ) gibi filmlerden kopyaladığı sahneler ve Clive Barker klasiği Hellraiser'a çok benzeyen ana yapısıyla Kara Büyü , yaratıcılıktan nasibini almamış bir hatalı ürün .
Bu ürünü geri verme şansınız da olmayacak , bizden söylemesi . firat_atac@hotmail.com / firatatac . tumblr . com
