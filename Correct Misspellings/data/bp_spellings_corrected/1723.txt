Beden ve Ruh , Berlin Film Festivali’nde büyük ödül Altın Ayı’nın sahibi olmuş .
Bazı filmler ödül gibidir ama büyük ödüllere ulaşması gene de şaşırtıcı olur .
Çünkü bu filmlerin sadece bazıları için ödül olduğunu düşünürsünüz , filmin hikayesine , duygusuna ikna olmayanların da olacağını hissedersiniz .
Beden ve Ruh , rahat bir zamanda bol film izleme fırsatı bularak geçirdiğim İstanbul Film Festivali’nin ardından , bende derinlere inip kalan filmlerden biri oldu .
Bu sene festivalde ‘’Kafanı Kaldır’’ çağrısının dışında , bir araya gelen filmlerle oluşan bir gizli tema daha vardı : Etin politikaları …
Veya insanoğlunun hayvanlarla olan sarsıntılı ilişkisi …
Beden ve Ruh da , düşsel geyikleri ve mezbaha manzaralarıyla bu ortak temaya katılıyor .
Simon Magus filmiyle geçmiş yılların festivallerinden hatırladığımız yönetmen Ildiko Enyedi , bedenleri ( etleri mi demek lazım ) içine sıkışmış , rüyalarla sınırlı renkli bir gece hayatı olan iki hassas ruhun aşkını anlatıyor .
İkili diğer etlerin arasında , bir mezbahada iş arkadaşı oluyorlar en başta .
Sonra iş yerinde gerçekleşen bir hırsızlığın ardından , bir doktora onca soru arasında rüyalarını da açıyorlar .
Ve anlıyorlar ki , rüyaları bir ve tek .
İki geyik olup birlikte geziyorlar rüyalarda .
Senaryodaki bu ‘’rüyalarda buluşuruz’’ konusu her izleyicide çalışmayabilir , buna dudak bükenlerin olduğunu tahmin etmek güç değil .
Ama senaryoya da imza atan Enyedi’nin bu zor konunun altından başarıyla kalktığını düşünüyorum .
Beni ikna etti doğrusu ve karakterlerin tuhaf duruma verdikleri tepkilerin gerçekçi olmasının da bunda payı var .
Sonrasında iki hassas ruhun hafifçe birbirine yaklaşmasını izlemeye başlıyoruz .
Bu gelişme birlikte geçirilen ilk gece gibi tatlı sonuçlar doğururken , bazı trajik durumlara da yol açıyor .
Beden ve Ruh , rüyalar ve incelikler üzerine bir film .
Ama asla hayatın sert ( kanlı mı desek ? ) gerçeklerine de sırtını dönmüyor .
Aşk özünde haz ve trajedi çünkü .
Film , beden ve ruh , gündüz ve gece gibi zıtlıklardan alıyor gücünü .
Bugün taze orijinal bir aşk filmi yapmak kolay değil , Enyedi karakterlerini sıkıcı bir iş yeri ortamında değil , rüyalarda yakınlaştırıyor .
Bir imkan yaratıyor onlara , birlikte olmanın bilinen ve bilinmeyen bütün zorluklarını da işe dahil ederek .
Bu sene festival hayvanlarla olan ilişkimizi gözden geçirmemizi , etoburluğu , avcılığı ve diğer başka şeyleri sorgulamamızı sağlayan filmler koydu önümüze .
Safari’nin ölen hayvanlarını izlemek zor oldu , ki müthiş bir belgesel .
Raw haliyle etoburluğu sert ve ‘’çiğ’’ bir şekilde masaya yatırıyordu .
Daha çok örnek verilebilir .
Ama Beden ve Ruh’un gündüz kaosundan uzak gece geyiklerinin güzelliğini unutmak da mümkün olmayacak .
İyi yazılmış , içinde has edebiyat eserlerinde rastladığımız türde tuhaf ve çekici bir hikaye barındıran , kalp gözüyle yaratıcı bir şekilde çekilmiş bir film .
Görünüz efendim .
