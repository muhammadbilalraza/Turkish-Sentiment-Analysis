Bir yaşam düşünün .
Sabah evden çıkarken bir alet bileğinize enjeksiyon yapıyor .
Geometrik formlara sahip , yapay , düzenli , siyah beyaz gördüğünüz yerleşim birimleri .
Nasıl konuşacağınıza , ne zaman uyuyacağınıza , nasıl düşünmeniz gerektiğine , nasıl bir geleceğiniz olacağına dek  hayatınızdaki her şey planlanmış .
Yaşlılar Konseyi'nin yönettiği bu ütopik toplumun bireyi olarak 18 yaşına geldiğinizde mesleğiniz ilan edilecek .
Ve o gün geldi .
Jonas farklıydı , özeldi .
Herkesin mesleği sunuldu ; o sona bırakıldı ve konsey başkanı Elder ( Meryl Streep ) bir ' anı alıcısı ' olacağını söyledi .
Ona anıları verecek / aktaracak kişi ise , bilge The Giver'dı ( Jeff Bridges ) .
" Seçilmiş "
( The Giver ) , 1937 Hawaii doğumlu yazar Lois Lowry'nin , ütopik toplum modelinin aslında distopik olduğuna dair gerçeği öğrenen genç adamın dış dünyaya ulaşma çabalarını anlattığı 1993 tarihli kitabının uyarlaması .
On milyon adetten fazla satıp tartışmalara kapılar açmış .
Son yılların genç yetişkin romanları ve sinema uyarlamaları ile ortak özellikleri olsa da , gelecekte neler olduğuna ve bu toplumun  nasıl kurulduğuna dair onlardan daha az açıklayıcı .
Ve daha çok , ' kötülüklerden ' arındırılmak amacıyla duygusal derinliği tamamıyla yok edilmiş bir toplumda ; Jonas'ın , gezegeni , duyularla algılanan dramatik , trajik ve komik olayları / olguları öğrenip duyumsamasıyla gelişen süreçte , soru sormayı kamçılıyor .
Genç yetişkinlere yönelik yakın zaman örnekleri , " Açlık Oyunları "
( The Hunger Games ) serisinin  , " Uyumsuz " un ( Divergent ) , " Labirent : Ölümcül Kaçış " ın ( The Maze Runner ) , otorite tarafından ehlileştirilmeye çalışılan genç insanların , bulundukları koşulları sorgulamaları , zekalarını / sezgilerini kullanarak sıkıştırıldıkları kapandan kurtulma ve özgürlük için mücadele etmeleri üzerine kurgulandıklarını görmekteyiz .
" Seçilmiş " , Jonas'ın , yaşıtı iki arkadaşı , insansız hava aracı pilotu Asher ile farklı ' bir şey ' ( aşk bilinmiyor çünkü ) hissetmeye başladığı Fiona'yı da uyararak başlattığı keşif ve duvarı aşma planını , dozajı düşük bir aksiyonla öykülüyor .
Görsel palet , siyah beyazdan kısmi renklendirmeye ve renkliliğe dönüşürken , sakin başlayan seyircinin duyguları Jonas'a paralel biçimde giderek kabartılıp coşkun hale getiriliyor .
Yaklaşık son otuz yılda sıkı aksiyonların ve bin dokuz yüz otuzlu yıllarda üç Aborjin kızın özgürlüğe kaçış öyküsünü anlattığı " Çit "
( Rabbit - Proof Fence ) ile tanıdığımız Avustralyalı Phillip Noyce , genç seyirciler için biraz sabır gerektiren hikayeyi ilgi çekici hale getirmiş .
Bu ilgi çekicilikte , yeterince merak uyandıran konsept ve yönetimin sadık köleleri gibi davranan yetişkinlerin oluşturdukları çekirdek ailelerin nasıl yaşadıkları gibi ayrıntıların yanı sıra , oyuncu kadrosu öne çıkıyor .
Meryl Streep ve Jeff Bridges , birbirinin zıddı  iki karakterde gözünüzü ayıramadığınız ikonumsu varlıklar .
Fakat öyküsünü kendisinden dinlediğiniz Jonas var ki , canlandıran oyuncunun son iki yılda nasıl olup da altı filmde tercih edildiğini kanıtlıyor .
O da Avustralya'dan : Brenton Thwaites .
Yaşıtı kız seyirciler için ideal ; fakat o aynı zamanda iyi bir oyuncu .
Fiziğini , yüzünü ve karakterinin duygularını abartısız ama güçlü biçimde yansıtıyor .
Unutulacak bir yakışıklı değil , kalıcı olacak bir romantik .
