Birinci filminin bile fazla olduğu bir bilgisayar oyunu uyarlaması korku / aksiyon serisinin dördüncü bölümü olan Resident Evil : Ölümden Sonra , bir yerden sonra " critic - proof " denilen kategoriye giriyor .
Eleştirmenlerin bu tür filmleri tanımlamak için kullandığı bu terim , baştan spesifik bir seyirci kitlesine sahip olan , bu yüzden eleştirmenlerin film hakkındaki kötü veya iyi yorumlarının , sırf marka ismi yüzünden filme gitmeye kararlı seyircide bilet parası harcayıp harcamama konusunda pek bir etkisi olmadığı franchise ürün sinemasını tasvir ediyor .
Sonuç olarak eğer bir Testere hayranıysanız , eleştirmenler ne derse desin , filmin yirminci bölümüne bile seve seve gideceksiniz .
Resident Evil 4 de baştan sona " critic - proof " bir film işte .
Çünkü size yaratıcılıktan yoksun , tembel bir senaryo ile bir sürü zombi klişesini bir araya sıralayıp ipince konusunu , safi ardı ardına birbirinden ayırd edilemeyen , sıradan mı sıradan aksiyon sekansları ile dolu bir zaman kaybı olduğunu söylesem , bir Resident Evil hayranı olarak yine de gideceksiniz filme .
Eğer Resident Evil'in ne olduğunu bilmiyorsanız , ağzından ahtapot dokunaçımsı uzuvlar çıkaran zombilerin makinalı tüfekler ile birbiri ardına durmaksızın beyinlerinin paramparça edildiğini görmek fikri içinizi açmıyorsa , filme gitmeyi bırakın , bu eleştiriyi bile halen neden okuyorsunuz ?
Durum böyleyken Resident Evil 4'ü başka filmlerle değil , kendi serisi içerisinde eleştirmekten başka bir çare kalmıyor .
Peki öyleyse Resident Evil 4 , bir Resident Evil yapımı olarak diğer filmler ile kıyaslandığında başarılı oluyor mu ?
Gördüğüm kadarıyla az çok başarılı oluyor , eğer aradığınız sadece ve sadece bir Resident Evil filmi ise .
İtiraf etmem gerekir ki , ilk filmi de yönetmiş olan Paul W .
S. Anderson ( Paul Thomas Anderson ile karıştırılmasın lütfen ) , gayet güçlü bir başlangıç sunuyor .
Genetik deneyler yüzünden süper kahramanımsı güçlere sahip olan Alice'in ( Milla Jovovich ) klonları ile kötü kalpli Umbrella şirketinin ana karargahına saldırdığı sahne , o kadar çok stilize kafa kesilmesi ve çatışma sahnesine sahip ki , Ustura'nın vizyona girişinden daha bir hafta sonra o filmin gore seviyeleri ile atışıyor .
Bu akılda kalır açılıştan sonra Resident Evil 4 , senaryo , yönetim ve oyunculuk olsun , direkt DVD'ye çıkacak tarzda ortalama bir zombi filmi şablonuna keyifle oturuyor ve sonuna kadar tembelliğini bozmuyor .
Bir kez daha insan eti yemeye can atan bir zombi ordusunun , içine girmeye çalıştığı bir binada ( Bu sefer terkedilmiş bir hapishanedeyiz ) kapalı kalmış yürüyen klişelerin , zombilerin olmadığının rivayet edildiği bir mekana ulaşmaya çalışmalarını izliyoruz .
Bir kez daha zombi yemlerimiz , pardon , karakterlerimiz tam kaçacakken zombiler peşlerinden koşuyor , ana karakterimiz son anda kurtuluyor , yan karakterler o kadaş şanslı olamıyor vesaire vesaire vesaire .
Öyle ya da böyle film bitiyor , eve varıyorum , bu eleştiriyi yazıyorum , save'e basıyorum ve Resident Evil'i bir sonraki bölüme kadar unutuyorum .
