Sinemanın en inişli çıkışlı kariyerlerinden birine sahiptir M. Night Shyamalan .
Hint asıllı yönetmen ve senaryo yazarı , 19 yılında başrolünde Bruce Willis’in bulunduğu 6. His filmiyle adını tüm dünyaya duyurmuş , ertesi sene daha olgun ve çekici bir yapım olan Ölümsüz ile tekrar kendine hayran bırakmıştı . Willis ise yine başroldeydi .
2001’deki İşaretler filmiyle bir kez daha korku türüne dönüş yapan Shyamalan , müthiş olmasa bile eli yüzü düzgün , kaliteli bir işe imza attı .
Bazılarının finalini yerden yere vurduğu ancak sürpriz sonu da dahil olmak üzere iyi bir film olarak değerlendirilen Köy’ün ardından , Hollywood sineması anlayışından uzaklaştı .
Sudaki Kız doğa üstü bir dramdı ancak korkup , heyecanlanmak isteyen seyirci için hayal kırıklığına dönüştü .
Mistik Olay özünde basit ama iyi bir fikre sahip , uygulamada yer yer aksayan ancak toplamında gişe filmi olmak istememiş bir projeydi ; pek beğenilmedi .
Ünlü bir anime serisinden uyarlanan ve belki de M. Night Shyamalan’ın en başarısız filmi olan Son Hava Bükücü ve üç yıl sonrasında gelen Dünya – Yeni Bir Başlangıç , yönetmenin tabutuna çakılan çiviler gibiydi .
Lakin iki yıllık bir dinlencenin ardından karanlık mizah anlayışı ve rahatsız edici karakterleriyle gelen Ziyaret filmi , yönetmende halen iş var dedirtti .
Son olarak 2016 tarihli Parçalanmış ise hem sağlam bir yapımdı , hem de Ölümsüz ile aynı evrende geçiyordu .
Doğal olarak herkes projeyi üçlemenin ikinci filmi olarak gördü , final için gün saymaya başladı .
Ölümsüz’deki Mr .
Glass’ın adını taşıyan ( ancak pek de alakası olmayan ) Glass maalesef Shyamalan’ın ‘bir adım ileri , iki adım geri’ düsturunun bir örneği .
Sağlam kadrosuna , başarılı müziklerine , Sanat Yönetmeni Jesse Rosenthal’ın işçiliği ve özünde yatan fikre rağmen Ölümsüz ile boy ölçüşemiyor .
Nitekim Ölümsüz , bazı çizgi roman aşıklarının gözünde halen ‘en iyi çizgi roman filmi’ olarak duruyor .
Bir ÇR hikayesini beyazperdeye taşımak için illa ki baştan sona epik savaşlar , uzaylılar ya da kötü tanrılara ihtiyaç olmadan , o ruhu taşıyan güçlü bir hikaye yeterli gelebiliyor .
Gelelim hikayemize .
Ölümsüz’de yol gösterici olarak tanıdığımız ancak finalde gerçek kötü olarak yüzünü gösteren Mr .
Glass , gerçek adıyla Elijah Price ( Samuel L. Jackson ) , insanüstü dayanıklılığa sahip olan Dadiv Dunn ( Bruce Willis ) sayesinde bir merkeze kapatılmış .
Dunn ise farklı kahraman adları kullanarak suçlularla savaşmaya devam ediyor .
Oğlu Joseph ( Spencer Treat Clark ) büyümüş , babasına destek verir olmuş .
Bu arada Parçalanmış filminden hatırlayacağımız Kevin ( James McAvoy ) , kişilik bölünmesinden muzdarip bir hasta olarak terör estirmeye devam edip , kontrolü ele geçirmiş en güçlü ve vahşi karakteri Sürü ile yeni kurbanlar avlıyor .
David Dunn bir süredir peşinde olduğu Kevin’ı köşeye sıkıştırmayı başarıp tam işi nihayetine erdirmek isterken , polisler tarafından kuşatılıyor .
Bu baskının ardında , kendini süper kahraman zanneden hastalar üzerinde çalışan Dr .
Ellie Staple ( Sarah Paulson ) var .
Böylece David , Kevin ve diğer karakterleri ( bazılarını ilk kez bu filmde görüyoruz ) ile doktorlarının görüşmeleri başlıyor .
Yanlarında da katatonik durumda olan Mr .
Glass .
Üçlemenin ( şimdilik ) finali olan Glass’ın en büyük derdi senaryosu .
Yine Shyamalan tarafından yazılan metin , özellikle de karakterler için yazılan replikler oldukça basit ve hatta yer yer çiğ .
Kendisi önceki bölümlerden bir haber izleyiciyi rahatça filme adapte etmek mi istedi bilinmez ancak kaleminden çıkan senaryo işi iyice basite indirgiyor .
Sektörün en çok başvurduğu “aman seyirci anlamaz , biz 10 dakika önce izlediği sahneyi tekrarlayıp hatırlatalım” basitliğinden bahsediyorum .
Birden çok sürprizle bizi şaşırtmak isteyen yapım en azından bir tanesiyle bunu büyük ölçüde başarsa bile , diğerlerinin çocuğa anlatır gibi sahnelenmesi , kör göze parmak da bir yere kadar dedirtiyor .
Sarah Paulson’ın bıktıran performansıyla izlediğimiz Dr .
Ellie’nin yeni hastalarına “siz süper kahraman değilsiniz” hedefli grup terapileri filmde önemli yer tutuyor .
Kişiler arasındaki atışmalar , Kevin’in hiç görmediğimiz bilinç altındaki diğer karakterlerinin olaya dahil olması ve Mr .
Glass’ın uykusu .
Filme adını verdiği düşünülen ancak aksine , aynen karakterin olduğu gibi ‘kırılganlık ve insanlar’ teması öne çıkarken , Elijah Price çoğunlukla bedenen sahnede duruyor .
Keza Parçalanmış’ın hayatta kalan tek kurbanı Casey ve Elijah’ın annesi ( Charlayne Woodard ) aynı şekilde arka planda bekliyor .
Genç Casey ile ne kadar yetenekli olduğunu kanıtlamış Anya Taylor - Joy’un hikayenin merkezine yakın tutulmamış olması kaçan bir başka fırsat .
Sağlam bir giriş yapıp heyecanı yükselten , yıllardır beklenen buluşmayı gerçekleştirip Ölümsüz aşıklarını mest eden Glass , ikinci yarıya geçişle birlikte vites küçültüyor , zaten başarısız olan diyalogların sakız gibi uzamasıyla ‘özel efekt değil , sağlam bir hikaye’ arzu eden izleyiciyi de üzüyor .
Park alanındaki sahneler keyif verse de , oyuncu kadrosu genel olarak yüzleri güldürse de , bir filmin en önemli ayağı olan senaryo yetersiz kalınca yapacak pek bir şey kalmıyor .
Glass kötü bir film değil .
Yönetmenin en kötü filmi kesinlikle değil .
Ancak dahil olduğu üçlemenin en zayıf halkası demek zorunda bırakan , devamı gelmesi olası bir ‘geri adım’ .
burcinaygun@gmail.com
