The Greatest Showman / Muhteşem Şovmen müzikal tutkunlarına istediği sıcaklığı / heyecanı verecek bir film .
Hugh Jackman’ın muhteşem bir performansla başrolde olduğu film yoksul bir çocukluk geçiren bir adamın hayallerine doğru çıktığı fantastik yolculuğu müzikal bir üslupla anlatıyor .
Jackman , Sefiller müzikalinin de başrolünde oynadığı için gözler ister istemez iki filmin kıyasına dönüşüyor ama Sefiller’i konu ve anlatım olarak kesinlikle ayrı bir yere koymak lazım .
Ama Muhteşem Şovmen de Moulin Rouge , Chicago ve La La Land’in ayarında tatmin edici bir seyir ve müzikal kalite açısından da ayarları tutturulmuş bir drama .  
Karşımızda P. T. Barnum’un hayatından esinlenilmiş , dünya çapında sansasyon yaratan , gösteri dünyasına farklılıklar katan hırslı , zeki ve yaratıcı bir adam var .
Buna rağmen hikayenin klasik , zaman zaman klişelerle ayakta duran bir anlatımı olduğunu rahatlıkla söyleyebiliriz ama müzikal tat bir adım bunun üzerine sıçrıyor .
Aile kavramına sonuna kadar sahip çıkan anlatım , 1840’ların atmosferinde geçiyor ve şov dünyası içinde yaşananlara ek olarak karakterlerinin özellikleriyle de ön planda .
Bir nevi farklılıkların yarattığı denge / dengesizliği izleyicinin gözünde yok etmeye çalışan hümanist bir bakış açısı içeriyor .
Toplumun dışına itilmiş tiplerden kurulan gösteri ekibi Barnum’un önderliğinde kendilerine tanınan şansa dört elle sarılıyor ve sonuna kadar her klişenin yaşandığı , her olumsuzluğun önlerini tıkadığı bir ortamda safları sıklaştırmayı başarıyor .
Filmin dinamizmi , müziklerin ve koreografinin sağlamlığı öykünün önüne geçen bir akış sunuyor diyebilirim .
Bu durumda da kendinizi filmin farklı ve görünmez kahramanlarından biri olarak içine sızmış hissediyorsunuz …
Barnum’un hayatı ne kadar filmin içinde anlatıldığı kadar sansasyonel ve klişe mi bilemeyiz ama yönetmen Michael Gracey klasik bir anlatımla bunu karşımıza çıkarıyor , buna rağmen sürükleyici bir seyirlik yaratması da yönetmenin hanesine yazılması gereken bir artı !
Hugh Jackman özellikle sahne şovu dışında Lenny Lind’in şarkı söylemesini izlerken taşan ve izleyiciye ulaşan bir duygu seli yaratıyor adeta diyebilirim , bu durumda onu izlemek bir kez daha garanti oluyor .
Muhteşem Şovmen müzikal izlemeyi sevenlerin tatmin olacağı bir film .
Müziklerde La La Land / Aşıklar Şehri’nin müzisyen ikilisi Pasek ve Paul imzası bulunuyor .
Bu tarz filmlerde olmaz olmazsa eleştirmen – yaratıcı didişmesi de en alasından ve muzip bir tonda yaşanıyor .
Barnum reklamın iyisi kötüsü olmaz sözünü bastıra bastıra kullanan bir adam , bunun sonuçlarını olumlu ve olumsuz anlamda yaşıyor .
Şov çok beğenildiği gibi protestolara da neden oluyor .
Film bir anlamda bakış açısı üzerinden iyiyle kötünün dünyasını kuruyor .
Aynı zamanda bu süreç içerisinde Barnum’un hayatının akışına da odaklıyız .
Ama her yaşanan sorun çözüm odaklı .
Güçlü bir müzikal dalgayla halloluyor ve geriye kulaklarda ve yüreklerde güzel bir his kalıyor .
twitter . com / banubozdemir
