Yeşilçam’dan bu yana yerli sinemamızın en çok beslendiği alan olan melodramlar , 100. yaşını devrien sinemamızın halen en çok sevdiği iki türden biri olarak günümüz seyircisine de servis ediliyor .
( İlk tür ise tahmine yer bırakmayacak biçimde komediler ) Bu hafta vizyona giren 8 filmde biri olan Bana Adını Sor adlı yapımda , öykü omurgasını klasik melodram örgüsüne yaslayan ve seyircisine aşinası olduğu dramatik çatı sunan bir film .
Yetiştirme yurdunda beraber büyüyen ve çok iyi iki dost olan Yasemin ve Hakan , yıllar içerisinde neredeyse tüm hayatlarını beraber geçirmiş bir ikilidir ; ama çift değildir .
Yasemin’in Hakan’a yıllar boyunca beslediği aşk , platonik düzeyde kalmıştır .
Sevdiği adama yetişkin bir kadın oluncaya kadar içinde sakladığı sevgi Yasemin için neredeyse yaşam amacı olmuştur .  20 yıldan fazladır Yasemin’i kardeşi olarak benimseyen biraz safdil çizilmiş portresiyle Hakan ise tabir - i caizse gözünün önündekini göremeyen bir ‘kıymetbilmez’dir .
Yolun ortasında hayatını kurtararak tanıştığı genç kız Merve ise aşk üçgenine dönüşen bu denklemsizliğin üçüncü bacağı olur .
Yetiştirme yurdundan bu yana koruyucuları olan Osman Baba ile beraber iş kuran , hatta aynı evde yaşayan ikilinin hayatı ve düzeni Merve’nin yaşamlarına dahil olmasıyla tepetaklak olur ; özellikle sırılsıklam aşık olduğu adam elinden alınan Yasemin için !
Filmin buraya kadar gelen öyküsü bize belli bir çatışma sunarken , filmin ikinci etabında Hakan’ın başına gelenler yazımızın girişinde hatırlattığımız ve Selvi Boylum Alyazmalım’dan bu yana sorduğumuz  “Sevgi neydi ? ” sorusuna zemin hazırlayan bir başka boyuta geçiyor .
Filmin sürprizlerini daha fazla bozmamak adına ince detaylara girmeyelim ama Merve’nin bunaldığı zenginliği , annesinin dominantlığı , Hakan’ın aşk karşısında sorumsuz bir adama dönüşmesi gibi yan öyküler filmin odak noktasını kısmen dağıtan unsurlar olarak karşımıza çıkıyor .  Keşke finalin bağladığı ana öyküden sapmadan ikinci bir kurgusu olsaydı filmin ; bu sayede çok da dağılmadan kendimizi akışına bırakabilseydik .
Zira iyi işlendiğinde melodram , kendisini halen pek ala seyrettirebilen bir tür olarak vizyonda gişeden gişeye koşabiliyor ; bkz. Çağan Irmak sineması .
Öte yandan özellikle başrolleri paylaşan Engin Hepileri ve Özge Borak karakterlerini gerçekçi tutabilmek adına ellerinden geleni artlarına koymuyorlar .
Yakın zamanın en üretken oyuncularından biri olan Hepileri , girdiği hemen hemen her karakterin hakkını veren bir oyun ortaya koymayı başarıyor .  Filmin kendisi olumsuz yorumlar alsa da en başarılı kast olarak Yağmur : Kıyamet Çiçeği filminde Hepileri’nin gösterilmiş olması tesadüf olmasa gerek .
Yılların oyuncusu Cihat Tamer filmden beklediğimiz baba figürüne tüm deneyimini akıtırken , özellikle Hakan’ın çocukluğunu canlandıran  Ataberk Mutlu pek çok yan oyuncuya taş çıkartan bir performans sunuyor .
Gerçekten iyi çocuk koçlarının elinde , gelecek yılların yükselen genç oyuncusu olarak seyredebiliriz kendisini .
Cem Erman’ın imza attığı müzikleriyle duygusallık çıtasını kendi kulvarında yükselten film , finale doğru yürürken ‘Gerçek sevgi mi tutkulu aşk mı ? ’ sorusunu en çarpıcı versiyonuyla bir kez daha seyircinin önüne getirmekten çekinmiyor .  Ne diyelim , Tanrı son nefesine kadar herkese Hakan gibi sevilmeyi kısmet etsin !
Sanat ve görüntü yönetmenliği özellikle Hakan - Merve aşkının yaşandığı sahnelerde başarılı biçimde kotarılmış olan Bana Adını Sor , bu hafta sonu sinemaya gitmek isteyen çiftleri ağlatma potansiyeline sahip , yerli aşk filmi kontenjanından vizyonda …
