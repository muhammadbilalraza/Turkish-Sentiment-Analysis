Savaşlardan ve diktatörlerin zulümlerinden en fazla etkilenen çocuklardır !
Yakınlarını kaybedip korunmasız kalabildikleri gibi , fiziksel ve ruhsal olarak bizzat sakatlanabilirler .
Sokaklarda kolayca suça çekilebilir ya da terör örgütlerinin kucağına düşebilirler .
Ruhlarında açılan onulmaz yaralar , yaşadıkları sürece onları etkiler ; büyüdüklerinde herkese ve her şeye şiddet uygulayabilirler .
Şiddetin örselediği her çocuk , tedavi edilmezse , potansiyel birer suçludur .
Sinema , çocuk kurbanlar ve çocuk suçlularla her daim ilgilenmiştir .
Savaşlarda ölen , yaralanan , göç eden , yoksulluk çeken , sürünen insanların birer rakamdan ibaret olmadığını , acı çeken her yüreğin değerli olduğunu suratımıza çarpmıştır .
En yakın örnek ise , Afrika'da zorla savaştırılan çocuk askerlere dair ve bu yıl En İyi Yabancı Dilde Film dalında Oscar adayı olan , Kanada yapımı , oldukça sert " Savaş Cadısı "
( Rebelle ) ' dır .
Kuşkusuz , " silahların gölgesinde hayata tutunmaya çalışan çocuklar " gerçeği dramatiktir ; çoğu yönetmen de bu zeminde hareket etmektedir .
Ancak , onca olumsuz koşulun ortasında bile , çocuklar umut eder ; bir hedefe ulaşmak için düşsel dünyalar kurup , o kozanın içine girerler .
En umutsuz durumlarda bile olumlu bir bakış ve saf bir yaklaşım , kötü koşulları dengeler .
Çocuk masumiyeti , en berbat ortama neşeyi katabilir .
Kimi yönetmenler de , şiddet yüklü hayata , dramın acı biçimde gülümseyen gözlerinden bakarak , soruna dikkat çekerler .
Irak diktatörü Saddam Hüseyin'in Kürt halkı üzerinde kimyasal silah kullanımına izin verdiği 1988'den iki yıl sonra Körfez Savaşı'nın patlak verdiği dönemde , ülkenin kuzeyinde yer alan Kürdistan bölgesindeki köyün sokaklarında yaşamaya çalışan iki öksüz kardeşin hikâyesinin anlatıldığı " Neredesin Süpermen ? "
( Bekas ) böyle bir film .
10 yaşındaki Dana ( şalvar Fazıl ) ve yedisindeki Zana ( Zamand Taha ) , küçük sinemanın arka penceresinden zar zor seyrettikleri " Superman " den etkilenerek , belki anne babalarını da diriltebilecek , üstün güçleri olan bu kahramanı bulup yardım istemek için Amerika'ya gitmeye karar verirler .
Bundan sonra önemli olan , ancak masallarda görülebilecek bir cesaretle , parasız ve tabii ki pasaportsuz çıktıkları yolda yaşadıklarıdır .
Aynı ikiliyle 2010 yılında aynı adlı kısa filmi çekip uluslararası ödüller kazandıktan sonra , İsveç ve Finlandiya ortaklığında büyük bütçeyle uzun metrajlıyı gerçekleştiren , 1982 doğumlu Kürt yönetmen Karzan Kader , özetle ,  dünyayı daha yaşanabilir kılanın düş kurmak olduğunu söylüyor .
Daha doğrusu , bu temayı bir kez daha anımsatıyor .
Evet , teknik ve ritimsel anlamda sorunsuz , rahat seyredilen bir film ; ancak öykü naiflikten yana ölçüyü aşmış .
Fonda , her şeye rağmen çok kötü bir siyasal - toplumsal tablo var .
Çocuk düşleri bu tabloyu kendi çaplarında renklendirse de , bölgede yaşanan dramların asıl ve başlıca müsebbiplerinden Amerika ile dünyaya ihraç ettiği popüler kültür ikonlarından Süpermen'in idealize edilip sürekli dillendirilmesi , bir süre sonra , çocukları olmasa da , filmi itici hale getiriyor ; bu iki sözcük hikayeyi sevimsizleşiyor .
Bu tehlike göze alınmış mı yoksa görülememiş mi , bilemiyorum .
Oyuncularda da , yoksul oldukları denli sevimli , bir tarafları çok saf ancak bir taraftan da son derece akıllı , aralarındaki çekişmelerle güldüren ve kendilerinden başka kimseleri olmayan iki çocuk karaktere , tipik batılı seyircinin hayran olacağı düşünülmüş .
Hani belki bir " Milyoner "
( Slumdog Millionaire ) etkisi hedeflenmiş .
Ancak bilinir ki , Batılıların büyük bölümü ikiyüzlüdür .
Kendi yakınında olmadığı sürece dünyanın az gelişmiş / gelişmemiş ülkelerindeki zavallı çocuklara acır ; sempati duyar .
Yeter ki uzakta olsunlar !
Bu nedenle , kişisel olarak , savaş nasıl acımasızsa , savaş mağduru çocukların hikâyelerinin de o denli gerçekçi anlatılmasından yanayım .
Bence doğru olan , acıları sömürmek değil ama gerçekçi olmak !
Yani , " Savaş Cadısı " ne denli çarpıcı bir filmse , " Neredesin Süpermen ? " de o kadar hoş ancak uçucu bir film .
