Yazıya yine , yeni , yeniden ' Türk Korku Sineması ' tanımını kullanarak başlamak en kolay çıkış yolu olarak gözükürken , bu tamlamaya olan inancın yerle yeksanlığını bu sefer göz ardı edemeyeceğim .
Tamamen dini motifler üzerine kurulan , dönemin popüler akımlarının kopyalarından ibaret olan tür sinemamız akla hayale gelmeyecek amatörlükler üzerine kurulduğu müddetçe de sanırım bu görüşüm değişmeyecek .
Dönüşüm , bu ön yargıları yok edebilecek bir özelliğe sahip .
Çıkış noktası olarak doğaüstü korkudan ziyade ondan daha korkunç bir şey olan insan doğasını ele alması bile bunun için yeterli bir sebep .
Yine çokça kullanılan ' Türk Sineması'nda Bir İlk ' iddiasını arkasına alıp daha önce fazla örneğine rastlamadığımız şekilde istismar filmlerinin izinden gitmesi de cabası .
Kabul edilsin ya da edilmesin , sevilsin ya da sevilmesin özellikle 70'lerde altın çağını yaşayan bu alt tür , içerdiği şiddet dışında yönetmenlerine sağladığı özgürlük alanı nedeniyle de bir çok stilize işle taçlandırıldı .
Zaten pek de matah olmayan konulara eğilinmesi ikinci plana atılınca yönetmenlik yetenekleri ön plana çıkarılıyor , en azından gözlerimiz bayram ediyordu .
Altın çağdan ne kadar uzaktaysa , 20 sonrası İspanyol ve Fransız sinemasının iyi örneklerine de bir o kadar uzakta olan htr2b : Dönüşüm , bu uzaklıklardan payını sert bir şekilde alıyor .
Daha önce iki yüzün üzerinde reklam filmi çekmiş olan Osman Evre Tolga , bir haberde gördüğü 3. dünya ülkeleri insanlarını kobay olarak kullanan büyük ilaç şirketleri ve her gün gazetelerimizin üçüncü sayfalarını süsleyen dehşet hikayelerinden kurmuş filmini .
Geniş bir ailenin , ormanın ortasındaki evlerinde güzel bir akşam yemeği organize etmesi ve bu organizasyona sonradan dahil olan davetsiz misafirler .
Davetsiz gelenlerin kobay olarak kullanıldıkları ilaç her insanda var olduğunu öğrendiğimiz Htr2b genini mutasyona uğratıyor .
Bu mutasyon sonrasında ortaya çıkan şey ise şiddet başta olmak üzere tüm temel içgüdüler .
Sonrası cinayet , işkence , tecavüz , kaos .
htr2b : Dönüşüm , açılışından itibaren göz bozmaya oynayan görüntü yönetmenliğini görmezden gelebilirseniz ( görüntülerin ilk anda çekildikleri haliyle filme koyulduğuna düşünüyorum ) hiç de fena başlamıyor .
Film boyunca neden bir arada kalıp , yedili sekizli pozlar verdiklerini merak edeceğiniz kobay grubunun , iletişime geçmenin imkansız , birbirleriyle bile konuşmayan halleri yeterince ürkütücü .
İlk bölümü istila formatında kurgulanan htr2b : Dönüşüm filminin ormanın derinliklerinde devam eden kaçıp kovalamacaya evrilmesi de mantıklı bir seçim .
Osman Evre Tolga bu sayede filmini daha hareketli , takibi kolay ve sürükleyici bir hale getiriyor .
Bütün bu yerinde seçimlerin filmin karakterlerinin ve içinde bulundukları durumların mantıksızlığını örtebildiğini ise söyleyemeyiz .
Ormanın içinde bir villada yaşayan ve maddi durumları gayet düzgün gözüken ailenin , evlerinde bulundurdukları bir tüfek dışında başka güvenlik önlemi almamaları garip mesela .
Dış dünya ile iletişimin kesilme yolları ve bu yolların gerçekçiliği bu tip filmlerde her daim sorgulanabileceken bunları göze soka soka açıklamak da ; ormanın hemen arka tarafında yerleşim yerlerinin yaydığı binlerce ışık gözümüzü alırken pek önem arz etmiyor .
Bu durumda büyük gümbürtülerle patlayan onlarca silah sesinin sihirli orman tarafından emildiğine bizi inandırmanız gerekir ki ben şahsen buna inanamam .
Sihre inanmıyorum , mesele o .
Filmin istismar filmi olduğunu kayıtsız şartsız kabul edersek , içerdiği şiddette ve üzerine oynadığı tehlikeli tabularda rahatsız edici bir şey yok .
Dönüşüm'ün izlediğimiz bir çok film yanında masum kaldığını bile söyleyebiliriz .
Yine de bu yanıyla filmi cesaretli bulduğumu söylemem gerek .
Kötü ama cesaretli bir örnek bu .
Kimi anlarıyla ' bu ne cürret ? ' sorusuyla karşı karşıya kalması muhtemel .
Yaratıcılarının ' bu şiddet her yerde . ' diye başlayan cevap verme çabası ise ' benim bahsettiğim o değil ' şeklinde kesilebilir .
Zira mesele şiddet değil seyircisinin zekasına hakaret eden ' açıklama ' çabasında gizli .
Mesaj vermek , gönderme yapmak , olanları tekrar tekrar açıklamak için filme bir final daha eklemek ve bunları kör gözüm parmağına bir şekilde yapmak mesele .
Kendine güvenin bu kadar uçlardaki örneğinin sonucu ise Htr2b .
firat_atac@hotmail.com
firatatac.tumblr.com
twitter : firatatac
