Önce ilk filmi , 2006 yapımı " 300 Spartalı ( 300 ) ’yı anımsamak gerek : M. Ö. 480'de , Antik Yunanistan'ın şehir devletlerinden , katı disiplinle yönetilen asker erkeklerin Sparta'sı , İran Platosu'ndan yayılan istilacı Pers İmparatorluğu'nun muazzam savaş gücü karşısına dikiliyor . Sparta Kralı Leonidas , Ateş Kapıları'nda ( Thermopylae ) , sadece 300 asker olarak , Tanrı - Kral Xerxes'in korkutuculuğuna meydan okuyordu . "
300 " şaşırtıcı bir çalışmaydı . Kaynak , ünlü çizgi romancı Frank Miller'ın , renklendirme sanatçısı Lynn Varley ile yarattığı , 1998'de yayımlanmış eseriydi . Tarihçilerin yazdıklarından yola çıkan ve fakat fantastik öğelerle bezenmiş bu aksiyon , 1962'de Rudolph Maté tarafından yönetilmiş "
The 300 Spartans " ın çok uzağındaydı . Çünkü , 2004'te "
Ölülerin Şafağı ( Dawn of the Dead ) " ile sinemaya çarpıcı bir başlangıç yapan Zack Snyder , filmindeki dış - iç mekanları sanal ortamda yarattı ; ' yeşil perde ' önünde olağanüstü bir hikaye anlattı ( sonra çekeceği filmlerde de başvuracağı bir yöntemdi bu ) . Oyuncuları zorlu kamp sürecinden geçirdi ; tüm oyuncuları - savaşçıları kaslı , kusursuz erkeklere dönüştürdü . Yavaşlatılmış çekimler ve çarpıcı renk seçimleriyle , grafik şiddet sahnelerinden - antolojilere geçebilecek denli - çarpıcı kareler elde etti . Ancak "
300 " , bugünden bakıldığında , savaşçılar doğurmakla yükümlü kadınları ve oğlanlara küçük yaşlardan başlayarak savaşma eğitimleri veren erkekleri nedeniyle , Spartalılar'ın fiziksel üstünlükleriyle öne çıkan / ari bir toplum olarak algılanmasını sağladı . Bu o kadar böyleydi ki , Kral Leonidas dahil 300 muhteşem erkeğin öldürülmesinde rol oynayan hain , bir kamburdu . Kusursuzların içinde bir kusurlu ! Seyirciler ve biz eleştirmenler de , bir yandan filmin eşsiz görsel dünyası , diğer yandan korkunç boyuttaki militarist yaklaşım arasında - neredeyse - ikiye bölündü . İkinci film , 300 askerin karada çarpıştığı günlerin paralelinde , hikâyeyi savaşın deniz tarafına götürüyor . Savaşa , Antik Yunanistan'ın tümünü , önemlisi de , M. Ö. 500'de ilk demokratik düzenin ilan edildiği Atina'yı dahil ediyor . Donanmaya komuta eden Atinalı general Themistokles ( Hayvan Krallığı ( Animal Kingdom ) ' dakika çarpıcı performansıyla tanıdığımız Sullivan Stapleton ) ile sadece intikam için yaşayan , acımasız Pers kumandanı Artemisia ( Eva Green ) arasındaki zeka , irade ve güç savaşına odaklanarak , üç aşamada büyük deniz çarpışmalarına yer veriyor . Kral Leonidas'ın dul kalan karısı , Sparta Kraliçesi Gorgo'nun ( Lena Headey ) anlatımıyla ilerleyen öyküde , Frank Miller ve senaryo yazarları Zack Snyder & Kurt Johnstad , Hollywood'da sıkça kullanılan temalardan dördünü iç içe geçirmişler : On yıl önceki deniz savaşında Themistokles'in verdiği bir yanlış kararın , Xerxes'in ( Rodrigo Santoro ) Tanrı - Kral olma ve Yunanistan'ı işgal etme yolunu nasıl açtığını öğreniyoruz . 1 : Kaderlerimizi yaptığımız seçimler belirler ; bazen de tüm bir ulusun kaderini tek bir kişinin yaptığı seçimin belirlediği gibi . 2 : Kimse kötü doğmaz ; şartlar onu kötü olmaya zorlar . Kötülerin geçmişlerine baktığımızda çoğunun çocukluk travmalarıyla baş edemediğini görürüz . Yunan asıllı Artemisia , nasıl ve neden Pers İmparatorluğu'nun en kötü kumandanı olabilmiştir ? Eva Green , tüm filmin en etkili karakterini canlandırmakta diyebiliriz : Tutarlı , net , şiddetle beslenen gerçek bir katil . 3 : Aklınıza , geçen haftanın filmi Son Kalan ( Lone Survivor ) gelecek . Spartalılar gibi savaşçı olmadıkları halde , özgürlükleri , sadece özgürlükleri için savaşan çiftçiler , hatta sanatçılardan oluşan Yunan ordusunu ölüme göndermeden yaptığı konuşmada Themistokles diyor ki : "
Yanınızda sizin için ölmeye hazır bir arkadaşınızın bulunduğunu bilmek bile savaşmaya değer !
" Bu , bugünkü ABD ordusu askerlerine yönelik motivasyonun temeli değil mi ? 4 : Büyük güçlere karşı birleşerek savaşmak ve organize olmak , özgürlük için vazgeçilmezdir . Mesela bir sahnede , Themistokles , otoriter yönetime sahip Sparta'nın kraliçesine birlik olmanın önemini anlatır . 300 : Bir İmparatorluğun Yükselişi ( 300 : Rise of an Empire ) , insanlığın ve savaşlar tarihinin tüm zamanları için geçerli bu temaları kullanarak , tabii yine / asıl görsel anlamda meydan okuyor . Neredeyse tamamı sanal set ortamlarında yaratılan , oyuncuların da bir parçası oldukları stil , modern ve modern olduğu kadar fantastik ve de fantastik olduğu denli gerçeklikle ilişkide . Kanla yeniden renklenen dalgalarıyla Ege Denizi mesela : Ürkütücü olduğu oranda çekici . Perslerin dünyasındaki siyah mesela : Siyahın bu denli her manada tahrik edici olduğunu kim tahmin edebilirdi ki ? Kanın çekiciliği mesela : Biliyorsunuz bilgisayar ürünü , ancak grafik şiddet estetiğini zirveye çıkarıyor . Daha önce , entelektüel bir ailedeki bireylerin özel duyguları yeniden keşfetmelerini anlattığı Aşkın Yaşı Yok ( Smart People ) adlı tek filmini bildiğimiz , esasen reklam filmlerinin ünlü ve çok ödüllü yönetmeni olan Noam Murro , teknolojiye hakim olduğundan seçilmiş belli ki . Sonuç iyi tabii ! Açmaya çalıştığım temalar dışında daha altlarda metin aramaya kalkacak ya da tarihin bire bir argümanlarıyla değerlendirmeye çalışacak seyirciler huzursuz olabilirler . IMAX  / 3D gibi teknik üstünlüklerin de katkısıyla , benzerleri çok sık çekilmeyen filmi iliklerine kadar hissetmek isteyenler ise kusursuz bir tatmin yaşayacaklar .
