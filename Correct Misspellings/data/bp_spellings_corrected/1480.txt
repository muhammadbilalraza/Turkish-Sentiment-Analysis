Zamansız , ücra bir Anadolu toprağında , üzerine kuma getirilen biçare , hastalıklı bir annenin tuhaf öyküsünü işliyor genç yönetmen Ufuk Bayraktar .
Kümes kendisinin ilk uzun metrajlı filmi olmasına rağmen , doğrrusu fark yaratmayı bilen bir bakış açısını tutturmayı başarması takdire şayan .
Acı ile tatlıyı , komedi ile hüznü gayet şık kaynaştırmayı başaran Bayraktar , Zeki Demirkubuz , Semir Aslanyürek gibi usta yönetmenlere saygı ve hürmetini esirgemiyor .
Cihangir’de bir garsonken Demirkuz tarafından keşfedilen ve zamanla usta bir aktöre dönüşen Ufuk Bayraktar , Kümes’te senaryoyu da yazan isim olarak , sağlam bir işe imza atmanın haklı gururunu yaşıyor .
Saniye rolünde deneyimli oyuncu Hasibe Eren , filmin yükünü kocası Süleyman rolünde Ufuk Bayraktar ile sırtlıyor .
Daha önce sinema deneyimi olmamasına rağmen “Kısır yeni gelin” rolünde Selen Domaç’ın da “atarlı ikinci kadın” performansının hakkını verdiğini belirtmeliyiz .
Çocukları ile birlikte 1950’lerde dağ yamacına kurulmuş birkaç haneli bir köyde yaşamakta olan köylü bir ailenin dramı , kümesteki doğurgan tavuklar ya da “yumurta vermeyen” tavuklar üzerinden sembollerle ve bazı sahneleri gerçekten komedi düzeyi yüksek bir anlatımla kaynaştırılarak , seyirciyi içine çeken bir dramaturji çerçevesinde devam ediyor .
Ancak filmin sorunlu yanı vermek istediği ya da istemediği mesajda kendisini hissettiriyor .
O da muhafazakar erkek egemen bakış açısına eleştirel en ufak bir yorumda bulunmayarak filmin Yılmaz Güneyvari tadını biraz kaçırıyor .
Aynı evde yaşayan iki kadının temel çelişki ve çatışkıları komik bir dil ile beyazperdeye aktarılırken arka planda hangi toplumsal koşullar ışığında bir erkeğe iki kadın düşmesinin sorgulanmaması ya da mevzunun aşırı normalize edilmesi seküler duyarlılığı yüksek izleyicide küçür bir alerji yaratabilir .
Ancak bu ana sorunu es geçersek , eğlence yanı “doğal komiklik” bağlamında yüksek , pastoral Anadolu manzaralarının müthiş başarıyla kullanıldığı , kadın çekişmesinin “mikro - iktidar” bağlamında en tantanalı dışa vurulduğu ilginç bir yapım Kümes .
Twitter : @atlantisliadam
