Tamamı bilgisayar yazılımı ile üretilmiş animasyonlara alışalı ve hatta usanalı çok oldu .
1995 yılında Toy Story ile başlayan devrim , sinemada izlediğimiz " çizgi film " kavramını sonsuza dek değiştirdi .
Bu dönemin ilk ürünleri seyirci tarafından büyük bir iştahla tüketilirken aradan geçen 15 yılda , artık gerçekten iyi olanlarının kabul gördüğü zamanlara geldik .
Megamind / Megazeka , kendini seyirciye sevdirip bilet satma şansını işte böyle bir ortamda deniyor .
Shrek , Kung Fu Panda , Madagascar gibi filmlerle animasyon yapıp , izletmekteki başarısı iyice kabul görmüş " Dreamworks animasyon " ürünü olan filmin 130 milyon dolar gibi büyük bir maliyeti var .
Yönetmen Madagascar serisi ile tanıdığımız Tom McGrath .
Film , ters yüz edilmiş bir süper kahraman hikayesine sahip .
Biraz da özellikle Amerikan çizgiromanlarında gördüğümüz türden bir " what if / ya böyle olsaydı " numarası içeriyor .
Onlarca yıl ' süper kahraman ' filmleriyle idealize edilmiş üstün insan modelini ters yüz edip hataları olanların da bir şansı olduğunun ve bizi biz yapanın tercihlerimiz olduğunun altını çizen bir izlence Megazeka .
Tabi animasyonların kendine has naif anlatım ve karakter tasvirlerini kullanarak .
Kısa süre önce izlediğimiz yine çok başarılı bir animasyon olan Sevimli Hırsız / Despicable Me ile ' kaybeden'lerin zoraki kötü olmalarını anlatma kısmında epey benzeşiyor .
Dreamworks , animasyonun asıl izleyicisinin artık çocuklar değil de yetişkinler olduğunun farkında olarak Megazeka'nın hikâyesini genç ve daha yukarıdaki yaşların beğenisine göre kurgulamış .
Popcorn sineması meraklısı genç seyirci , ancak çok iyi bir blockbusterda izlenebilecek türden kapışma ve yıkım sahneleriyle kendinden geçerken , biraz daha yaşlı olan , özellikle 50'lerin B filmi ve 80'lerin süper kahraman filmlerine tutkun sinema manyakları da ' gönderme ' bombardımanına tutulmaktan keyif alacaklardır .
Ben de yukarıda yazdığım 2. gruba dahil olarak filmi izledim ve söyleyebilirim ki , Bela Lugosi'nin Dracula'sından , Marlon Brando'nun Jor - El'ine , çöp film klasiği Robot Monster'dan , Maskesi çıkarılmış Darth Vader'a kadar onlarca sinema ikonuna yapılan göndermeler , filmi izlerken inanılmaz bir eğlence yaratıyor .
Bir zamanların efsane oyunu Donkey Kong üzerine yapılan espriyi gördüğümde ise artık kendimi tamamen filme teslim etmeye karar verdim .
Megazeka ile ilgili kötü kelam etmeye dilim varmıyor ama orijinal seslendirme kadrosunda Will Ferrell , Tina Fey , Jonah Hill , David Cross , Brad Pitt ve Ben Stiller'in harika bir işe imza attığı filmin , dublajlı olarak izlendiğinde gücünden kaybedeceğini düşünüyorum .
Neyse ki bu tür filmlerin dublajının özenle yapıldığından eminiz .
Megazeka , son 10 yılın en iyi 10 animasyonu listesine rahatlıkla girebilecek kadar iyi bir film .
Yetişkin izleyiciyi hedeflemesine rağmen , her yaş için muhteşem bir lunapark eğlencesi yaratmayı başarıyor .
Bir yandan da artık sadece animasyonlarda görebileceğimiz türden , doğru bir ahlak dersi içeriyor .
Sinemalarda 3 boyutlu olarak gösterilecek olan film , bu tekniği etkileyici bir şekilde uygulamakta da çok başarılı .
3D , animasyonlar söz konusu olduğunda hep iyi sonuçlar veriyor zaten .
Aslında filmle ilgili söylenecek tek şey var ; mutlaka izleyin .
Twitter : Murattolga / murattolga@gmail.com
