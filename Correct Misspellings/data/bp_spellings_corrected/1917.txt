Yazı film ile ilgili sürpriz bozan içerebilir !
Bugün Aslında Dündü ( Groundhog Day )  en sevdiğim filmlerden biridir .
Defalarca izledim , ne zaman bir yerde denk gelsem , tekrar oturur izlerim .
1993 yapımı filmin üzerinden 27 sene geçmesine rağmen , hala çekiciliğini koruyan bir konuya sahip .
Yıllar boyu bu hazineye pek dokunulmamış olsa da , son yıllarda yapımcıların hedefindeydi .
Fall Before I , Happy Death Day gibi filmlerin yanında Russian Doll da , teknik olarak zaman döngüsüne hapsolma çekirdek hikayesini kullanan yapımlardan bazıları .
Bu yapımların hikayeyi nasıl işledikleri ayrı bir tartışma konusu , ancak Palm Springs için söyleyebileceğimiz ilk şey bir Groundhog Day saygı duruşu olduğu .
Bir Hulu yapımı olan film , ABD’de online gösterimle izleyici ile buluşurken , biz sinemaların yeniden açıldığı bu dönemde filmi perdede izleme şansına erişiyoruz .
Nyles ( Andy Samberg ) , kız arkadaşıyla gittiği düğün gününe hapsolan genç bir adamdır . ( genç diyorum ama zaten Samberg'in 42 yaşında olduğuna kim inanır ? ) Uzun zamandır aynı günü yaşayan ve artık ölümsüzlüğünden sıkılan Nyles , yaptığı saçma sapan davranışlarla hayatına renk getirmeye çalışır .
Gizemli bir mağara yüzünden , aynı güne hapsolan Nyles’ın peşinde , döngü tuzağına düşürdüğü ve ona ölümcül bir nefret besleyen Roy ( J. K. Simmons ) vardır .
Nyles , gelinin ablası Sarah ( Cristin Milioti ) ile küçük bir romantik an yaşar ve Sarah’nın onu mağaraya kadar takip etmesiyle , geçmeyen günlerinde yeni bir döngü arkadaşı bulur .
Ancak Sarah’nın günü , hiç de öyle yeniden yaşamak istediği bir gün değildir .  
Cristin Milioti Andy Samberg Palm Springs
Palm Springs’in başarısından bahsederken üç konuya değinmemiz gerekiyor .
Andy sigara imzalı senaryo , kuşkusuz Samberg’in de etkisiyle hem komik , hem romantik , hem de zekice .
Başrollerin kimyası uyumlu .
Film , Groundhog Day konseptini sıradışı bir romantik komediye iyi oturtmuş .
Böyle bir konuda en çabuk yapılabilecek hata , tekrara düşmektir ki , ben filmin kurgu başarısıyla bu tuzaktan iyi kaçındığını düşünüyorum .
Filmin bence tek handikapı ; sonlara doğru zaman döngüsünden nasıl çıkabileceklerinin açıklanmaya çalışıldığı sahnelerde kullanılan teknik argo .
Burada ; sona varma heyecanıyla da , teknik terimlerin bolca kullanıldığı sahnelerde filmden kopmanız olası .
Oysaki bu tarz fantastik durumlarda hikayeyi akışa bırakmak , belki de en mantıklı çıkış yolu .
Başrollerde izlediğimiz Brooklyn Nine - Nine’ın Jake’i Andy Samberg ve How I Met Your Mother’ın annesi Cristin Milioti’nin kimyaları gayet uyumlu .
J. K. Simmons da yine öfke krizleriyle kendini izletiyor .
Küçük rollerdeki kastın geri kalanı da hayli başarılı .
Bu arada Andy Samberg’in de bir zamanlar Bill Murray’in de olduğu gibi bir SNL ( Saturday Night Live ) oyuncusu olduğunu hatırlatayım .
Hoş tesadüf , tesadüfse .  
Her zaman savunduğum gibi , anlatılmayan bir hikaye belki kalmadı , önemli olan hikayeleri nasıl anlattığınız .
Hulu’daki yayın tarihi tam da pandemi dönemine denk gelen Palm Springs de aynen böyle yapıyor .
Groundhog Day yolunda , samimi , renkli , zeki , fantastik bir romantik komedi .
