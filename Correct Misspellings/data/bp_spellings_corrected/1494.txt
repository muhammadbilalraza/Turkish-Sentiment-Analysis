Balon Pilotları , pilot Amelia Wren ve bilim insanı James Glaisher'in sıcak hava balonu ile yaptıkları keşfi hem gerçekçi hem de fantastik bir dille karşımıza getiriyor .
Film , keşif yapan , deneyimleyen ilk insanların ruh haliyle yol alıyor .
Hani deriz ya birileri bizden önce bazı şeyleri deneyimleyip , insanlığa hizmet etmiş diye .
İşte bu iki insan da onlardan .
İnsanlığın havada olan sınırlarını belirlemek , bu konuda bir rekora imza atmak için gökyüzünün sınırsızlığıyla hesaplaşıyorlar .
Tabii kendilerine ispat etmek istedikleri birtakim kişisel tatminler , merak noktaları da var .
İkisi de içinde sıkışıp kalmış sınırları aşma niyetinde .
 
Amelia , bir balon yolculuğu sırasında kaybettiği eşinin acısıyla yüzleşirken bir yandan yükleri attıkça hafifliyor , hafifledikçe gökyüzünün izin verdiği sınırlara ulaşmak için çabalıyor .
Zaten James bu anlamda bir nevi ölçücü .
Asıl yönlendirme Amelia'nin elinde .
Bir kadın olması ve balona bu kadar hakim olması ayrıca etkili , 36 bin feet yani 12 kilometreye ulaştıklarında yaşamları neredeyse tehlikeye giriyor ama durumu kurtarmak için girişilen mücadele gerçekten de fantastik .
Gerçek olamayacak kadar sıra dışı .
Amelia , bilim adamının pratik olarak çöktügü noktada balonu doğru bir yönlendirmeyle kontrol etmeyi başarıyor .
Dediğim gibi atmak ve rahatlamak , yüzleşmek ve çözümlemek konusunda balon pilotumuza çözüm sunan bir araç olarak karşımıza geliyor .
O dönemin kılık kıyafeti de ilgimi çekti izlerken .
İncecik , neredeyse bir yağmurlukla buz gibi havanın ortasında kalan ikilinin yaşadıkları bugünün alışkanlıklarına dair de bir şeyler söyler nitelikte .
O yüzden kendi adıma keyifle izledim .
Filmin gerilim anları da mevcut , özellikle de balonun bile donduğu noktada .
O zaman bir balon pilotunun duygusunu anlıyorsunuz .
Yükseklik korkusu olmadan , sanki karada yol alırmış gibi yol alıyor Amelia .
Balon pilotlarıyla tanışmak , onların keşiflerine ortak olmak için iyi bir film .
Tom Harper'ın yönettiği filmi , çocuklara ve gençlere de tavsiye ederim .
