Deneysel sinema denince , 50 yıl önce , ilk akla gelen Avrupa sinemasıydı .
Avrupa sineması söz konusu olduğunda ise Godard'lar , Truffaut'lar ve belki de biraz " anlaşılmaz " ve kimileri için sıkıcı olabilen " auteur " sineması .
Dijital teknoloji , daha çok da dijital kurgunun birçok efekt ve görüntü oyunlarını sinemada uygulamaya kolaylık getirmesiyle " deneysel " denilen sinemanın yelpazesini genişletti .
Konu açısından olduğu kadar , görsel anlatımda da birtakım farklı yollara başvurulabildi bu sayede .
Bazen teknoloji , efekt ve aksiyon dolu sinema seyriyle karşılaştırırken bizi , bazen efektler , uçan ve kaçan , oradan oraya zıplarmış gibi görünen insanları hareket ettirmekte değil , duyguları anlatmakta kullanıldı .
Danimarka'nın yeni dönem gözde yönetmenlerinden Christopher Boe'nun ilk uzun metrajlı filmi Yeniden Sev Beni ( Reconstruction ) , efektlerin yerinde kullanıldığı bir aşk filmi olarak karşımıza çıkıyor .
Efekt deyince , öyle yüksek ses bombardımanı , görüntü üzerine görüntü ve aksiyon içeren filmler değil kastettiğim .
Efekt , görsel seçimlerdeki farklı bakış , yönetmenin imzası olarak ortaya çıkıyor .
Hikayeyi güçlendiriyor .
Belki bazınız , olmasa da olur , gibi düşünebilir .
Çoğunuz da , efekt neresinde bu filmin diye , adı geçen filmin tamamen bambaşka bir alana sahip olduğunu da söyleyebilir .
Hikayemiz , zamanın , kimliklerin ve mekanların silindiği , fakat silik yönleriyle de yeni kimlikler kazanarak varoldukları bir dünyanın içine kendini hapsetmiş gidiyor .
Fasit daireler şeklinde , döngü üzerine yeni bir döngüyle tekrarlanan öykücüklerin hepsinin yolu aşk sokağına çıkıyor .
İnsanların yollarını kaybettikleri / buldukları kaçış ve varış anlarına doğru bir yol var .
Bu yazı , kahve falı gibi olmanın ötesine geçemiyor gibi görünse de , film de , fal gibi , hem kendine özgü , hem de nereye çekseniz o yöne doğru eğimi hızlanan bir karaktere sahip .
Bir aşk filmi beklentisini oldukça yerine getiriyor : Hayal kırıklıkları , kaçış , istek , pişmanlık , yalan , dürüstlük , aldatma , hayal / gerçek arası küçük oyunlar .
Öte yandan , aşk filmlerindeki paylaşılamayan ve kime ait olduğu anlaşılamayan egoların saklambaç ve kovalamaca , bu filmde kendini seyirciye de sunarcasına , ucu açık ipler veriyor izleyenin eline .
Dört kişilik kadrosuyla , minimalin içinin boş ve değersiz değil , yoğun ve kendi içindeki tekliklerden oluştuğunu tekrar hatırlatıyor .
Danimarka'nın başkenti Kopenhag'ın şehir merkezinde geçen hikaye , şehirli olma halini , filmin dört karakteri etrafında dünyayı döndürerek oldukça iyi bir şekilde ortaya koyuyor .
İyilik , güzellikten değil , şehirdeki susturulmuş , etrafta film atmosferini oluşturan bir insan topluluğunun silik fakat hayatı sürdüren etkisinin başarılı bir şekilde filmde , " orada " olabilmesinden kaynaklanıyor .
Sinemanın büyüsünün lineer hikaye gerçekliğini kırmadaki başarı olduğunu düşünüyorsanız , Yeniden Sev Beni , tam da bu çeşit bir büyüden alıyor ilhamını .
Bir türlü başlayamayan ve bitemeyen aşklar , düzlemin fay hattındaki kırılmaların sebebi .
Kim bilir , belki de gerçeklikler ve aşkların tadının , yaşanırken , kaybetme endişesinin körüklediği bir filmi izlemenin bazen lezzetli gelebilir insana .
Son tavsiye , filmi sıkılmadan ve sevgiyle izleyin .
Yeniden Sev Beni bunu hak ediyor .
