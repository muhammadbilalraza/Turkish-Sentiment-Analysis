Sinema dünyası , beklenmedik sürprizlerle dolu .
Herhangi bir filmi izlemeden önce hakkında nasıl beklentilerimiz olursa olsun , izleyene kadar belli bir kararda bulunmamız imkansız .
Konu sinema olunca , ilk bakışta hangi filmin iyi , hangi filmin kötü olacağına dair kesin kurallar yaratmak zaman kaybı .
O yüzden hayatım boyunca hiç bir film konusunda filmi izlemeden önce kalitesi hakkında belli kurallar koymadım .
Tek bir kural hariç : Açılış jeneriğinde aç / DC , kapanış jeneriğinde ise Black Sabbath çalan hiç bir film kötü olamaz .
Özellikle açılış ve kapanış jeneriği arasında bulunan " hikaye " dediğimiz bölüm , son yılların en eğlenceli süperkahraman filmlerinden birini teklif ediyorsa .
Son bir kaç yıldır süper kahraman filmlerinde bariz bir gerileme yaşıyoruz .
Geçen sene merakla beklenen Örümcek Adam 3 , serinin hayranlarında hayalkırıklığı yarattı .
Marvel'in " ikinci sınıf " kahramanları Ghost Rider ve Elektra ile yetinmek zorunda kaldık .
2008 yılında ise Amerika'nın gişe filmlerini vizyona soktuğu yaz aylarına Demir Adam ile sıkı bir başlangıç yapıyoruz .
Artık peşinden The Dark Knight ve The Incredible Hulk başarıyla takip eder umarım .
Demir Adam , serinin ilk filmi olarak ( Devam filmlerinin geleceği o kadar bariz ki , film şimdiden sonraki bölüme göndermede bulunan bir repliğe sahip ) bilindik olsa da sağlam bir hikaye yapısına sahip .
İlk Örümcek Adam'da olduğu gibi kahramanımızın başlangıç hikayesi filmin büyük bir kısmını kapsıyor .
Milyarder silah yapımcısı Tony Stark'ın teröristler tarafından kaçırıldıktan sonra nasıl Demir Adam'a dönüştüğünü çabuk montajlar yerine uzun sahnelerle izliyoruz .
böylece hem karakteri tanımamız için zamanımız oluyor , hem de yaklaştığını bildiğimiz muhteşem özel efektli aksiyon sahnelerine olan beklentimiz güçleniyor .
İlk Süpermen filminden beri kullanılan bu yöntem , süper kahraman filmleri için bence halen başarılı bir hikaye yaklaşımı .
Özellikle şu günlerde çoğu çizgi roman uyarlaması peşinde devam filmleri getirdiğine göre , ilk film neden hikayenin başlangıcına odaklanmasın ?
Filmin mükemmel özel efektlerini , bağımsız sinema dünyasından yavaş yavaş Hollywood'un en aranan yönetmenlerinden birine dönüşen Jon Favreau'nun kontrollü olduğu kadar heyecan dolu yönetimini şimdilik bir kenara bırakalım .
Demir Adam'ı örneklerinden daha yükseğe çıkaran , ayrıcalıklı kılan en önemli iki özellik Tony Stark rolünde Robert Downey Jr . ' un performansı , ve her tarafı sürprizlerle dolu Demir Adam kıyafeti .
Downey Jr . , başlangıçta kendini beğenmiş , egzantrik milyarder Tony Stark'dan beklediğimiz karizma ve kendine güveni aşılıyor .
Fakat ilginç olan sonradan sattığı silahlar hakkında suçluluk duyan Stark'ın , geçirdiği büyüme ağrıları süresince ona olan sempatimizin artması ve Stark'ın bilinmedik insansı taraflarının yüzeye çıkması .
Robert Downey Jr . , film boyunca karizmatik ve komik Stark ile duygusal ve iç çatışmadan yakınan Stark arasında mükemmel bir denge yakalıyor .
Konu Demir Adam kıyafetine gelmişken , sizi bilmem ama ben gelecek doğumgünümde bir Demir Adam kıyafeti istiyorum .
Türkçe'de yeterli seviyede açıklayacak bir kelime düşünemiyorum , bu yüzden şimdilik bir süper kahraman filminde gördüğüm en cool kıyafetlerden birine şahit olduğumu itiraf etmeliyim .
Pürüzsüz ve parlak yapısı , karizmatik maskesi , elden ve ayaktan çıkan ışıltılı jet gücü , her tarafından fırlayan silahlar ve roketler .
Kıyafet o kadar mükemmel ki , uçarkan cep telefonunuzla bile konuşabiliyorsunuz .
Filmin özel efekt takımının kıyafetin bütün detayları üzerine uzun uzun kafa yorduğu kesin .
Transformers gibi bir felaketin rastgele bilgisayar efekti demolarının yanında Demir Adam'ın mekanizması içinde her parçasının bir sebebi olduğuna inanıyoruz , bu da illüzyonun içinde kaybolmamızı kolaylaştırıyor .
Demir Adam , bir süredir sırtımı döndüğüm süperkahraman filmi türüne olan inancımı yeniden güçlendirdi .
Şimdiden ikinci bölümü merakla bekliyorum .
Hele ikinci filme göndermede bulunan yukarıda bahsettiğim replik gerçekleşirse , o zaman daha da merakla beklerim .
