Türkiye - Amerika ortak yapımı olduğunu söyleyen , ismiyle milliyetçi sükse yapmayı hedefleyen Osmanlı Subayı zayıf senaryosundan dolayı birçok tedirginlikle karşımıza çıkıyor ve başta ettiği büyük lafların çoğuna sahip çıkamıyor .
1915 yılını baz alan film Türk Ermeni sorunsalına nereden bakacağını pek bilemediği için sonuna kadar bir aşkın çapsız hikayesine yaslanıyor .
Fatih Akın imzalı The Cut , özellikle de The Promise filmine yapılan bombardımanla kıyaslanınca bu filmin gişeye doğru eller üstünde taşındığını , özellikle de imdb yorumlarının ve puanlarının yükselişe geçtiğini söyleyebiliriz .
Sonuçta olay belli : Osmanlı Subayı !
Türk Subayı İsmail ile Amerikali hemşire Lillie arasında vuku bulan aşkın detaylarını kesilmiş kareler arasında aramaya çalışıyoruz .
Tamam siyasi olarak temkinli davranmayı bir yere kadar anlayabiliriz ama müslüman bir subayla Amerikalı hemşirenin öpüşmesine makas vurulmasını gayet vasat bir çaba olarak gördüğümü söyleyemeliyim .
Öpüşme meselesine takılmamızı da öğütleyen filmin taa kendisi .
Çünkü bir aşk öyküsünden besleniyor .
Ama bu üçlü duygularla yaşanan aşkın inandırıcılık sorunu da fazlasıyla ön planda .
İsmail ve Lillie arasında filizlenen aşkın temelleri camide atılıyor ve yol boyunca ivme kazanan yakınlık belli bir duygusal safhada tutuluyor .
Ama ne çare !
Filmin başında Lillie'nin ettiği ‘dünyayı değiştirmek istiyorum ama değişen ben oldum’ tarzı lafı , bir kadını ancak aşk çemberine sokarak tamamlanıyor .
Yani o lafın büyüklüğü lafta kalıyor .
Aşkın diğer ucunda ise Amerikalı doktor Jude var .
Van'da kalmasına sebep olan şey ulvi olarak gösterilse de onun Ermeni çetelerle işbirliği yaptığı gözleniyor .
Tabii bir de Lillie'ye ifade edemediği duyguları subay İsmail'e içten içe geliştirdiği kin ve kıskançlık olarak öne çıkıyor .
Filmin teknik aşamalarına çok fazla sözüm yok , olması gereken bir yol , başarılı bir sanat yönetimi ortaya koyduğunu söyleyebiliriz .
Ama hikayenin nedenleri ve sonuçlarıyla yolunu pek belli edememesi , zaman zaman bu hikayenin neden çekildiğini sorgulatıyor insana .
Lillie'nin doktor olan abisinden kalan tıbbi malzemeleri Türkiye'ye , yoksulluk ve savaşla boğuşan insanlar adına Van'a getirmek için yollara düşmesi iyi bir hikaye başlangıcı gibi duruyor ama ilerlemediği için etkisini yitiren bir sarmala dönüşüyor .
Osmanlı subayını oynayan Michiel Huisman'a iki tane Türkçe laf öğretmekten öteye gidemeyen Türkçülük ruhu , iki oyuncuyu öpüştürmeye gelince bir anda aslan kesiliyor .
Asıl bu filmi ulvi duygularla izleyecek olanların takılması gereken şeyin bu olduğunu düşünüyorum .
Filmin Türkçe fragmanlarında fazlaca öne çıkarılan Haluk Bilginer ve Selçuk Yöntem'in görüldüğü sahneler filmde fazlasıysa etkisiz kalıyor .
Sırf Türkiye Amerika ortak yapmı diye iki başarılı oyuncuyu bu filmde iki üç dakika göstermek pek etik değil açıkçası .
Gelelim genelde pek içacıcı filmlere imza atamayan yönetmen Joseph Ruben'e .
Osmanlı Subayı ile IMDb puanını bir hayli yükselten yönetmen ( filmden dolayı ) yine ısmarlama bir iş yapmış olmasının dezavantajlarını yaşıyor bana göre .
Çünkü senaryonun sindirilmemiş hali bir yerlerden fışkırırken , her Türk / Osmanlı ibaresini gördüğü yere sorgusuz sualsiz koşanlar yüzünden imdb puanı o denli yüksek .
Bakalım izlediklerinde o yükseltilmiş duyguların sinemasal karşılığını bulacaklar mı ?
İsmail bir avuç Ermeni köylüsünü Türk askerlerinin yani kendi askerlerinin elinden kurtarmaya çakışırken yaralanıyor .
Burada Lillie'de yanında .
Film belki de bu uzlaşmacı sahneyi verebilmek için onca şeyi önümüze getiriyor .
Bir de Süleymaniye’nin içinde uhrevi bir biçimde dolaşıyor kamera .
Akdamar Adası’ndaki kilisenin de gösterilmesini beklerdim .
O zaman tam ortadan bakılmış olurdu belki de …
