İlk filmi Büyük Yolculuk ( Le grand voyage ) ile dikkatleri üzerine çekmesinin üzerinden tam sekiz yıl geçtikten sonra hayata geçirdiği yeni projesi Özgür Adamlar ( leş Hommes libres ) ile de iyi bir iş çıkardığını düşündüğümüz Fas asıllı yönetmen Ismael Ferroukhi Fransız şemsiyesi altında yeşeren ‘Müslüman sinema'nın önemli temsilcilerinden biri olacağını ( ya da olduğunu ) gösteriyor bir kez daha .
Bu tür sinema anlayışının , İslam propagandası yapmaktan ziyade ( Fransız desteği altında başka türlüsü düşünülemez zaten ) , Müslüman yaklaşımını evrensel bir bakışla bütünleştirdiğini söyleyebiliriz .
Özgür Adamlar , merkez karakteri dışındaki yapıyı gerçeklerin ışığında inşa etmiş bir film .
2. Dünya Savaşı öncesinde Fransa'ya göç etmiş , savaş sırasındaysa Paris'te sıkışıp kalmış Mısırlı Müslümanların hikâyesini getiriyor bizlere .
Hikâyenin en önemli vurgusu ise , Alman işgali altındaki Paris'te yaşayan Kuzey Afrikalı Yahudilere ‘Müslüman kimliği ' veren bir caminin varlığı .
Bir yandan Fransız yeraltı direnişine gizlice katkı yapan bu cami , öte yandan da Yahudiler üzerindeki baskıyı azaltan bir işlev üstleniyor anlayacağınız .
Hikâyenin orijinalliği , Özgür Adamlar'ı çekici kılan en önemli unsur gibi duruyor .
20. yüzyıl tarihinin en sıkıntılı döneminden ‘umut aşılayan ' bir gerçeklik çıkaran ve bunu sinemaseverlerle paylaşan film , şimdilerde birbirlerine nefret tohumları saçan Yahudi ve Müslüman toplumlara da bazı hatırlatmalar yapıyor bu yolla .
İnsanî duruştan ziyade dinsel kimliklerin öne çıktığı dönemlerin günahlarını örtüştürüyor bir bakıma .
Zamanında Almanların Yahudiler üzerinde kurduğu baskının bir benzerinin bugünlerde de Gazze'de yaşandığı malûm .
Bu bilgiden yola çıkarak yapıyor hatırlatmasını film .
Her iki dönem de , farklı motivasyonlarla olsa da ‘dinsel kimlik ' nefretinin körüklendiğini işaret ediyor , buradan da kaçınılmaz biçimde kıyımın çıktığını gösteriyor .
Yönetmen Ismaël Ferroukhi , Özgür Adamlar'da ‘özgürlük ' kavramını da bu resim içinde tarif etmeyi başarıyor .
Boyunduruk altında ‘özgür gibi ' yaşamaktansa , risk alarak kayıtsız şartsız özgürlüğe ulaşmanın peşinde koşmak gerektiğini söylüyor .
Bu hikâyedeki riskse , direnişi ‘beklenmedik ' bir boyutta hayata geçiren Müslümanlar tarafından alınıyor .
Hikâyenin gerçek karakterlerinden Yahudi şarkıcı Salim Halali özelinde şekilleniyor bu durum daha çok .
Belki birçok Yahudiyi koruması altına alıyor cami , ama müzisyenin hikâyesiyle haşır neşir oluyor , onun üzerindeki şemsiyenin kalkmaması için harcanan çabaya yöneltiyoruz ilgimizi .
Bu karakterin eşcinsellik vurgusuysa çok da gerekli gibi durmuyor hikâyede .
Merkez karakter Younes ile olan dostluklarının böylesi bir yola evrilmesine ‘anlam ' katamıyor film .
Aşk , bu noktada kendisini hissettirebilecek ( hissettiren ) bir olgu kimliği taşımıyor .
Oyunculuk performanslarıyla da yetkin bir platforma oturuyor Özgür Adamlar filmi .
Jacques Audiard başyapıtı Yeraltı Peygamberi ( Un prophète ) ' ndeki üstün çabasıyla dikkat çeken Tahar Rahim , aynı yoğunlukta değilse de burada da karakterinin inceliklerini yansıtmayı başarıyor .
Tanrılar ve İnsanlar ( Des hommes et des dieux ) ' da işin ters kanadında durup misyoner bir rahibi canlandıran Michael Lonsdale ise , Müslüman kimliğine de kolayca uyum sağlayabilen bir beceriye sahip olduğunu belgeliyor Özgür Adamlar'da .
Salim Halali'de Mahmoud Shalaby ve onun gibi Müslüman kimliği edinmiş bir Yahudi direnişçiyi canlandıran Lubna Azabal da resmi tamamlayan performanslara ulaşıyorlar .
Azabal , İçimdeki Yangın ( Incendies ) ' dakika mertebeye ulaşamasa da filme etki yapmanın üstesinden geliyor .
Özgür Adamlar , Nazilerin Yahudi soykırımına Müslüman penceresinden bakan yapısıyla bu malzemenin tükenmeyeceğini de işaret ediyor bir bakıma .
Çarpıcı tarihsel gerçekliğini bugünle örtüştürebilmesi de filmin değerini bir tık yukarı taşıyor .
Dikkatle izlenip üzerine düşünülesi bir film kısacası .
