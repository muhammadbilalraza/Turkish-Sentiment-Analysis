Ömer Faruk Sorak yerli film damarını besleyen büyük şirketlerin karşısına yavaştan kendi filmlerini koymaya başlıyor .
Dünyanın En Güzel Kokusu vizyona gireli henüz birkaç hafta olmuşken Sorak süpervizörlüğünde bir Kaçma Birader vizyona geliverdi .
Filmin ilk dikkat çeken yanı güçlü oyuncuları .  Zafer Algöz , Melek Baykal , Algı Eke , Nursel Köse ve Necip Memili filmin göz dolduran oyunculuklarını sergiliyorlar .
Yeşilçam geleneğinden fırlayıp bugünkü Beyoğlu’nun tam da ortasına düşen film Köyden İndim Şehre kafasına azcık da olsa saplanmayı ihmal etmiyor .
Filmin kendi adıma sevdiğim taraflarından biri de Beyoğlu’nun gece hayatını uzun zaman sonra bir filmin içinde görmek oldu diyebilirim !
Filmin atar damarı komedi olunca her yandan akmaya çalışıyor , kimi yerlerde nokta atışı olan espriler kimi yerde damar tıkanıklığına yol açmıyor değil !
Murat ( Kaman )  ve aynı zamanda filmin en hareketli oyuncularından biri olan Emrah Kaman kardeşler tarafından yazılan film en son Yozgat Blues’la varlığına tanık olduğumuz Yozgat’a kısa bir bakış attıktan sonra soluğu Beyoğlu Cumhuriyeti’nde alıyor .
Aslında baba Muammer Kolçak’ın Yozgat plakalı belediye otobüsüyle Taksim meydanına demirlemesi filmde daha fazla kullanılabilirdi .
Mesela Tunç Okan’ın Otobüs filmi geldi aklıma kısa da olsa .
Oradaki dram hiçbir şekilde ifade bulamaz tabii filmde ama farklı bir şehre gelen insanların ruh hali o çerçeveden aktarılabilirdi .
Ama film fazlaca Beyoğlu’nun hareketli sokaklarını adımlamaya hevesli olduğu için anında karakterlerini ara sokaklara salıyor .
Filmde ters yüz edilen şeyler var .
Mesela bir kızla Beyoğlu’na kaçan oğullarının peşine takılan aile .
Genelde kızların kaçış noktası olan İstanbul , bu kez genç bir erkeğe kollarını açıyor .
Ve aile dört koldan bu genci arıyor .
Tabii başlarından geçen bir sürü absürt olayda bu arayışa eşlik ediyor .
Film zaman zaman şunu hissettirmiyor değil ; ülkede komedi algısı buraya kadarmış .
Çünkü üç aşağı beş yukarı kaynaklar aynı .
Tipleme yaratma modeli şaşmayan bir unsur !   Senaristler neredeyse her bir karakter için aynı titizlikle çalışmışlar .
Hepsine bir özellik yüklemişler .
Ama filmin asıl bombası senaryoda da parmağı olan Ermah Kaman .
Kendisine torpil geçtiğini ve eteğindeki tüm taşları ortaya saçtığını söylemek mümkün .
Kaman’da biraz Engin Günaydın ışığı olduğunu söylemek de mümkün .
Bu anlamda önü açık duruyor .
Bu filme birlikte bir kez daha dikkatimi çekti ki , kendine güvenen filmler , devam filmlerinin kelli felli duyuruyor , gişe beklentisine yaslanmadan anında ilan ediyor ikinci filmi .
Bu sayede Kaçma Birader’in ikincisinin Almanya’da çekileceğini öğrendik .
Seri devam ederse aile kaçan kovalanır tarzında bir seyahat filmlerine dahil olacak .
Senaryonun da o anlamda daha fazla yerine oturacağına inanıyorum .
Kaçma Birader güçlü oyuncu kadrosuyla , değişen Beyoğlu algısına çok aldırış etmeden her yerden topladığı malzemelerle güzel bir Beyoğlu komedisi sunuyor .
O halde ara sokaklara yavaştan dalma vaktidir ! twitter . com / BanuBozdemir
