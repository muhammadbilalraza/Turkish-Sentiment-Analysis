“Kod Adı : . ” ( . Has Fallen ) film serisi 2013’te “Kod Adı : Olympus” ile vizyona çıktığında , devam filmleri , üçleme olması gibi planlar , yapımın gişe başarısına odaklıydı .
Yani başlangıçtan itibaren , ne senaryo ne ekip açısından elimizde var olan bir üçleme kurgusu yoktu .
Devam filmleri tasarlandıkça da kadroda değişmeyen yegane bir isim oldu : başrol Mike Banning olarak izlediğimiz Gerard Butler .
Bu hafta vizyona ‘kemiksiz Amerikan aksiyonu’ kategorisinden giren Kod Adı : Angel filminin süreç içerisinde evrimleşerek önümüze geldiğini ifade edebiliriz .
Önceki iki filme nazaran bu sefer karşımızda “düşen” bir yer ya da şehir değil ; ‘Angel’ bir insan metaforu olarak doğrudan özel koruma ajanı Mike Banning’i tanımlamak için kullanılıyor .
Peki , ilk iki filmde her ne pahasına olursa olsun ABD başkanını koruyan adam nasıl bu sefer hedef tahtasına oturuyor ?
Beyaz Saray bu , entrikası hiç biter mi !
Açıkça belirtmek gerekir ki üçüncü filmin senaryosu Katrin Benedikt - Creighton Rothenberger çiftinden bağımsızlaşıp , aksiyon sinemasında deneyimli Robert Mark Kamen , Matt Cook ve yönetmenliği de üstlenen rica Roman Waugh üçlüsüne geçince , çıta da bu kaliteye göre ‘bir tık’ yükselmiş .
Karşımızda klasik bir matematikle kurulmuş üçgen var : ‘olası’ bir köstebek ihaneti - baş karaktere komplo kurulması - karakterin kendini aklama çabası / macerası , finalde de asıl köstebeğin ABD yönetimi içinden çıkması .
Bu matematik kurgusunu nasıl uyguladığınız , yan hikayelerle beraber nasıl çektiğiniz zaten filmi seyrettiren .
Yönetmen koltuğundaki rica Roman Waug , aksiyon sinemasında işin tam mutfağından , dublörlükten gelen bir isim .
20’li yılların başından itibaren kariyerini yönetmenlik - senaristlik yönüne çeviren Waug’un Suç Çıkmazı , Muhbir gibi önceki filmleri de iyi referanslar .
Bu açıdan Kod Adı : Angel’ın dramatik aksiyonunun önceki filmlere göre bir nebze daha dengeli kurulduğunu ama yine de oldukça ‘Amerikan’ kaldığını ifade edebiliriz .
Yan hikayelerde problemli savaş gazisi , baba - oğul hesaplaşması gibi öğeler dramatik yapıyı besleyen unsurlar olarak akışa destek oluyor .
Hatta baba Clay Banning’in diyalogları , iyi niyetli bir bakışla , ABD hükümetlerine bireysel eleştiri olarak bile okunabilir .
Fakat filmin ikinci yarısında , neredeyse 45 dakika durmadan devam eden aksiyon ağır basıyor ve seyirci dramatik öyküden hızlıca uzaklaşıp en ağır taramalı silahların kullanıldığı , bol patlamalı , çok bağrışmalı ve koşturmacalı , klasik aksiyon sarmalına maruz kalıyor .
Öyle ki film , Mike Banning kendisini akladıktan sonra dahi , aksiyona devam ediyor ; o pastanın kreması mutlaka çekilecek , o kiraz en üste eklenecek !
Bu da yapımı , ajan aksiyonları açısından farklılaşan bir skalanın uzağına düşürüyor .
Hele ki esas kötü adam ve uluslararası camiada suçlanan dış düşman , klişenin de klişesi olarak “peh ! ” dedirtiyor , şaşırtmıyor .
Nihayetinde , birkaç teknik kusuruna rağmen CGI teknolojisini verimli kullanan , karikatürize ettiği FBI ajanlarını harcasa da Gerard Butler ve Morgan Freeman’dan olabildiği kadar iyi yararlanan - filmin en iyi oyuncusunun da Nick Nolte olduğunu belirtmeden geçmeyelim - , ve seyircisini türüne doyuran bir film karşımızdaki .
Yaz vizyonunun kısır ikliminde , meraklısına 2 saatlik kemiksiz bir ‘full - aksiyon’ .
Başta da dediğimiz gibi üçleme olarak başlamayan üçlemenin en iyi filmi . twitter . com / duygukocabayli
