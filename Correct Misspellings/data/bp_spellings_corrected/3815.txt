Tayfun Pirselimoğlu'nun Hiçbiryerde'nin ardından ikinci uzun metrajı olan Rıza , bir kamyon şoförünün öyküsünü anlatıyor .
Filme dair söylenebilecek her şey bir yana , kanımca bütün mevzu , bu filmin kime hitap ettiği ve herhangi birimizi ilgilendirip ilgilendirmediğine dayanıyor .
Bozulan kamyonunu tamir ettirebilmek için on milyara ihtiyacı olan Rıza , Eminönü'nde kaldığı motelde bir çıkış yolu bulmaya çalışır .
Bir süre , doğrusu pek de bir olay izleyemeyiz perdede .
Rıza'nın kaldığı moteldeki diğer bazı insanları , onu görmek bile istemeyen eski karısını tanırız .
Bütün bu insanların kötü şartlarda süren yaşamlarını izlememizin amacı nedir diye düşünmeden edemeyiz açıkçası .
Kime yapılır bu filmler ?
Gerçek hayatta var olduklarına şüphe duymadığımız o insanların kendileri bu filmleri izlemedikleri sürece .
Ama Tayfun Pirselimoğlu'nun filmi , bir noktadan sonra , bu çıkmazdan kendini sıyırıyor .
Çünkü hangi sosyal veya ekonomik sınıftan olsa da herkesin yaşayabileceği bir insanlık haline odaklanıyor .
Hayatında sahip olduğu tek şey olan kamyonunu geri almanın yolunu arayan Rıza , hayatını sürdürebilmek için para bulmak zorundadır .
Ama nereden ?
Tüm kapılar yüzüne kapanıp iyice çaresizliğe düştükten sonra , Rıza para bulmak için her şeyi göze alabilecek kadar köşeye sıkışacaktır .
Ekonomik durumu için hala istikrarlı diyemeyeceğimiz bu ülkede , Rıza'nın statüsü onu bizlerden çok da farklı kılmıyor aslında .
Birçoğumuzun öyle ya da böyle geçtiği bir maddi sıkıntı karşısında Rıza'nın çaresizliği , bağ kurmakta zorlanmayacağımız bir durum .
Ve belki onun gibilerin bu dünyadaki yalnızlığı , onu cinayet işleyecek kadar uçlara sürükleyebiliyor .
Ancak yine de takip edebiliyoruz onun duygusal sürecini .
Pirselimoğlu , sade bir sinema diliyle , dünyanın her yerindeki seyirciye hitap edebilecek basit bir karakter çalışması aktarıyor perdeye Rıza'da .
Asla değişmeyeceğini , daha iyiye gitmeyeceğini bildiği halde hayatını sürdürebilmek için umutsuzca para bulmaya çalışan ve çaresizliğinin son noktasında suç işlemeyi göze alan bir adam .
Maddi sorunlarını çözecek paraya ulaştıktan sonra da vicdanı kendisini rahat bırakmayan bir adam .
Ve bu yüzden de sadece işlediği günahın kefaretini ödemek için uğraşmıyor ; geçmişte yüzüstü bıraktığı ve filmin başında belki sadece borç alabilmek umuduyla ziyaret ettiği karısına da kendini affettirmeye çalışıyor .
Rıza'nın somut bir şekilde takip edebildiğimiz , olay örgüsünün anlaşılır kıldığı iç dünyası da bu filmi izlemeye değer , iki saate yaklaşan süresine ve ağır temposuna rağmen sıkıcı hale gelmeyen bir yapıma dönüştürüyor .
Oyunculukların da genelde başarılı olarak değerlendirilebileceği filmde , kimi zaman karakterlerin birikimlerine veya sosyal konumlarına uymayan bazı diyaloglar bulunduğunu söylemek gerekir yine de .
Özellikle Rıza ile eski karısı arasındaki kimi diyaloglar , filmin gerçekliğine zarar verecek kadar şairane .
Yönetmenin bu insanlara dair bize sunduğu bir bakış açısı , hatta yorumu var .
Ama o insanların bu yoruma dair böylesine farkındalık içinde konuşmaları ya da hareket etmeleri , filmin en ciddi zayıflığı .
Bunun dışında , özellikle çok önemli sayılamayacak da olsa , sezonun kalburüstü yerli yapımlarından biri karşımızdaki
