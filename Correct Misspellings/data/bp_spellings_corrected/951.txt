Türk sinemasının uzun yıllardır vaz geçemediği ancak genellikle temayı pek iyi işlemediği “hayalet” kavramı bir kez daha karşımızda .
Sadece korku filmlerinde değil , komedi türünde de bizlere merhaba diyen , absürt davranışları ile yüzümüzü güldürmeye gayret eden doğa üstüler bu hafta oldukça dikkat çekici bir örnekle birlikte sinema salonlarına konuk oluyor .
Şimdiye dek karşımıza çıkmayan , oldukça orijinal bir temayla geliyor Hayalet Dayı filmi ; hem hayalet hem de bir “dayı” .
Akla ilk olarak uzun zamandır izlediğimiz birbirinden yavan , ağızda artık bayat bir tat bırakan yerli komediler gelse de , Hayalet Dayı işlenişi sebebiyle oldukça farklı bir yerde duruyor .
Ucuz espriler , bolca bel altı göndermeler ve saçma sapan karakterizasyon yerine daha yalın , inanılabilir ve en önemlisi duygusal bir hikaye çıkartıyor karşımıza .
Çilekeş bir hayaletin “ışığa doğru gitme” serüvenini iki genç zıpçıktı ile birlikte aktaran yapım , bazı tatsız esprileri saymazsak karşımıza tam bir eğlencelik çıkartıyor .
Televizyon dizileri ile tanıdığımız ve sevdiğimiz iki ismi , Caner Özyurtlu ve Ozan Özcan ikilisini başrole yerleştiren hikayenin parlayan yıldızı ise ( beklendiği gibi ) Hayalet Dayı rolündeki efsane oyuncu Settar Tanrıöğen .
Projenin başında ise Polis Akademisi : Alaturka filmini de yönetmiş olan Ali Yorgancıoğlu var .
Filmimizin hikayesine gelecek olursak ; Caner ve Ozan adlı üniversite öğrencisi iki genç arkadaş kendilerine yaşanabilir ve daha da önemlisi uygun fiyatlı bir ev aramaktadırlar .
İstanbul’un altını üstüne getirirler ancak arzu ettikleri gibi bir daire bulamazlar .
Şimdiye kadar görüp görebileceğiniz en “kendine has” emlakçı ile tanışan ikili nihayetinde amaçlarına ulaşır .
İstedikleri gibi bir ev hatta köşk bulan iki dost hemen yerleşirler ve ilk geceden kafaları bulurlar .
Lakin bilmedikleri bir şey vardır ; çok ucuza kapattıkları bu koca köşk bir hayalete , Dayı’ya ev sahipliği yapmaktadır .
Caner ve Ozan , Dayı’nın öteki tarafa gidebilmesi için , eski eşinden ( tabiri caiz ise ) helallik almalıdır ancak bu göründüğü kadar kolay değildir .
Hem eski eş Saadet ( Ülkü Duru ) ikna edilmeli , hem de doğru şartlar sağlanarak gerekli “izin” alınmalıdır .
İşin içine Dayı’nın güzel kızı Aylin ( Tuğçe Karabacak )  de katılınca işler iyice sarpa sarar .
Hayalet Dayı , öyle ya da böyle gücünü bazı klişelerden alan bir film .
Güçlü oyuncular , sivri akla hitap eden göndermeler , “bildiğin düz hayalet” Settar Tanrıöğen ve Kaan Sezyum ile Nedim Saban gibi önemli konuk oyuncular bu klişelerin üstünü tam örtemiyor .
Pek tabii bahsini ettiğimiz noktalar , seyri işkenceye çevirecek öğelerden öte , olmazsa olmaza dönüşmüş şeyler .
Bunlar arasındaki “dantel” sekansı ise en sakil kalan kısım .
Ozan’ın sevdiceği Samet ( Esra Dermancıoğlu ) ile olan eften püften muhabbetler de bunlar arasındaki yerini alıyor .
Şayet ufak tefek klişelere aldırmazsanız , Hayalet Dayı sizlere örneğine pek rastlanmadık , hem komik , hem orijinal hem de duygusal bir macera vaat ediyor .
Üstelik de bunu olabildiğine samimi bir dille , akıcı bir üslupla gerçeğe çeviriyor .
Kıssadan hisse , bu hafta izlenecekler arasında mutlaka şans verilmesi gereken , güçlü bir komedi filmi Hayalet Dayı . span>burcinaygun@gmail.com
