Gelecek .
Japonya ; çökmüş ekonomisi , sürekli artan işsizleri , başıboş ve asi gençleri ile her geçen gün daha kötüye gidiyor .
Hükümet , önce gençleri dize getirmeye karar veriyor , bunun için de Battle Royale denilen bir yasa çıkarıyor .
BR'ye göre , seçilen bir sınıf üç günlüğüne bir adaya kapatılacak ve canlı kalmayı başaran son öğrenci eve geri dönebilecek .
Sırada , filmimizin de anlatıcısı olan Shuya Nanahara'nın ( Tatsuya Fujiwara ) sınıfı
3 - B var .
Öğrenciler kaçırılıyor , ellerine silahlar veriliyor ve onlar da geriye dönebilmek için birbirlerini öldürmeye başlıyorlar .
Japonya'nın Otomatik Portakal'ı olarak anılan Ölüm Oyunu belki de en büyük yanılgıya burada düşüyor .
İkisinin içinde de bol bol şiddet ve benzer öğeler olabilir ama bu ikisini kesinlikle aynı kefeye koymaya yetmiyor .
Orjinallik açısından gerçekten akıllara ziyan bir senaryo var karşımızda , mükemmel bir gerilim şaheseri bekliyor insan .
Benim de beklentim tamamıyla bu olduğu için , filmin başlama saatini zar zor getirdim .
Hatta , daha ilk sahneyi izlediğim anda gerçekten " doğru " filmde olduğuma inanmıştım : BR'nin birincisi minik bir kız , kanlar içindeki elbisesi ve minik ayıcığı ile helikopterden iniyor .
Çevresini saran basın ordusu onunla konuşmaya çalışırken , kızın yaptığı tek şey şeytani bir şekilde gülümsemek .
İnanılmayacak bir şekilde kanımı donduran bu sahneden sonra , aslında devamını izlemesem de olurmuş .
Filmimizin asıl kahramanları Shuya ve Noriko ( akü Maeda ) birbirlerine sonuna kadar güvenmeye kararlılar .
Onların bu şiddet yüklü dünya içerisindeki dostlukları gözlerimizi yaşartıyor olabilir , ama filmden çıktıktan sonra gönlümüzü fethedenlerin aslında onlar olmadığını görüyoruz .
Oynadığı her sahnede diğer oyuncuları silip süpüren , okulun kötü kızı Mitsuko ( koku Shibasaki ) ; bütün bu cinayetlerin ortasında sarı eşofmanlarını giyip koşmaktan çekinmeyen , bundan yaklaşık 5 dakika sonra da bir arkadaşını defalarca bıçaklayarak öldüren Chigusa ( Chiaki Kuriyama , ki kendisini Tarantino'nun Kill Bill'inde Lucy Liv ile beraber izleyeceğiz . ) ve bir B - filmi klişesi olan " asla konuşmayan kötü adam "
Kiriyama ( Masanobu Ando ) .
İşte bu üçlü , filmde bütün sahneleri çalıyor ve her ne kadar kötü olurlarsa olsunlar aklınızda kalıcı bir yer ediniveriyorlar .
Aslında kabul etmeliyiz ki , bu film belki de psikolojik dönüşümü beyazperde üzerinde en iyi yansıtan filmlerden biri .
Öğrenciler , kendi arkadaşlarını öldürmek zorunda kaldıkları için deliliğin sınırlarına yürüyorlar .
Geçişler ve karakterler değişimlerinin yansıtılması öyle hızlı ki , seyirci bir sahnede oyuncuya taparken , hemen ardındaki sahneyle ondan soğuyabiliyor .
Şu çok bahsedilen şiddete gelince ; emin olabilirsiniz ki , bol bol kopan kafalar , patlayan boyunlar , her yere bulanmış kan ve yine kan göreceksiniz .
Belki de ben hissizleştim ama bu sahneler bana hiç de " gore " gelmedi .
Zehirli yemeği yer yemez kan kusan bir karakter , beni rahatsız etmekten çok , aklıma şunu getiriyor : " Keşke zehir kana karışıverseydi ! "
Son olarak da şu her iki sahnede bir karşımıza çıkan kara - komedi örneklerinden bahsedelim .
Düşünün bir kere , en iyi arkadaşınız bile sizi öldürmek üzere olabilir , peki siz bu durumda hala kim kimle beraber diye mi düşünürsünüz ?
Bizimkiler kesinlikle düşünüyor !
İki kız , tüm adaya megafonla bir an için " Savaşmayalım , bir çözüm bulabiliriz ! " diye duyururken , hemen ardından " Shuya , Niida seni seviyoor ! " diye bağırabiliyor .
Noriko'nun ilginç rüyasını ve bunun onlar üzerindeki etkisini bir kenara bırakıyorum , ama kötü hoca Kitano'nun tutulduğu kurşun yağmurundan hemen sonra telefonuna cevap vermek için yerinden kalkması bana " Bu kadarı da fazla " dedirtiyor .
Filmi daha değişik kılmak , basit bir gerilim filmi yerine fantastik öğelerle bezenmiş bir başyapıt yaratmak için kullanılan bu " komik " sahneler , beni filme yaklaştırmak yerine , kendisinden tamamıyla soğuttu .
Ölüm Oyunu , hakkında tüm yazılanlara çizilenlere bakılırsa , oldukça abartılmış bir film .
Ama dedim ya , filmden beklentim iyice bir gerilmekti , bu da olmayınca filmden hiçbir zevk alamadım .
İşte , insanın kendisini şartlandırması bu olsa gerek .
