Fede Alvarez'in ilk uzun metrajı Evil Dead'i iyilik - kötülük anlamında tartışmak ancak orjinaline olan bağlılık oranında mantıklıydı .
Sam Raimi envai çeşit görsel hokkabazlıklar yapıp aslında dehşet verici olan fikri mizahla yoğurmayı başarabildiğinden , Alvarez'in hikayaye bakışı ' kendini fazla ciddiye alma ' yaftasıyla boğuştu .
Evil Dead'i Evil Dead yapan her şeyi sevdiğimiz su götürmez bir gerçek olsa da benim ve bir çok kişinin dilediği ' tonu karartma işlemi ' neden burun kıvırmalara sebebiyet verdi , anlamak güç .
Birebir aynı kanaldan yürümek daha mantıksız olmaz mıydı ?
Girizgahtan da anlayabileceğiniz üzere son yılların en iyi yeniden çevrimi olarak gördüğüm Evil Dead ile yönetmenlik yeteneklerine hayran kaldığım Alvarez , ikinci uzun metrajında senaryosuna da ortak olduğu ' tam orjinalliğe ' geçiş yapıyor .
Sessiz sedasız çekilen ve ilk gösterimine kadar A Man in the Dark olarak bilinen Don't Breathe , yönetmenin sadece kan banyocusu değil tansiyonu hiç düşürmeyen bir gerilim yaratıcısı da olabileceğini ' ilk filminde görmezden gelenlere ' kanıtlıyor .
It Follows'un ikinci yarısına denk gelen terkedilmiş Detroit'i doğaüstü olmayan bir hikayenin mekanı haline getiren Alvarez , hayallerinin peşinden ' küçük hırsızlıklar ' yaparak koşan üç kişilik bir çeteyle tanıştırıyor bizi .
Tek kadın üye Rocky , hastalıklı aile yaşantısından bunalmış ve kapağı Kaliforniya'ya atmanın peşinde .
Gangster özentisi Money'nin de hayali aynı ancak güvenli alanlarından çıkmalarını sağlayan tüm tehlikeli oyunların da mümessili o .
Alex ise olmazsa olmaz zira evlere kolaylıkla girmelerinin en büyük kolaylayıcısı babasının bir güvenlik şirketinde çalışıyor olması .
Büyük vurgunu yapmak için seçtikleri ev oldukça kolay bir hedef gibi görünüyor aslında .
Emlak maliki Irak veteranı kör bir asker eskisi .
Arabayla ezilen kızının ardından aldığı tazminatı evinde saklıyor .
Gir , adamı uyut , parayı bul , çık .
Tabii ki her şey planladıkları gibi olmayacak ama seyirci olarak sizin beklentilerinizle de oynanacak .
Don't Breathe ne ev istilası filmi ne de tersine çevrilmiş bir ev istilası filmi .
Taraf olduğumuzda hırsızlığı ve özürlü bir insanı taciz etmeyi kesin çizgilerle olumsuz nitelemek elimizdeyken , filmin ilerleyişinin bizleri tarafımızı tekrar düşünmeye itebileceğini de görmezden gelmemek gerek .
Don't Breathe'in bir çok başarısından en önemlisi bu git - gellerde yatıyor .
Fede Alvarez ve senaryo ortağı Rodo Sayagues'in açılış ve twist anları dışında oldukça minimal seviyede tuttukları diyaloglar tam anlamıyla ' gerektiği kadar ' .
Asıl mevzu dört kişi arasında geçen ve ustalıkla kullanılan evin de dahil edildiği bir kedi - fare oyunu yaratmak .
Eve giriş yapıldıktan sonra bir saniye bile düşmeyen tempo , seyirciyi fena halde manipüle eden ve manipüle etme durumundan keyif alan bir kafa karışıklığı yaratıyor .
Tanıdık ana fikrin üzerinde yapılan oynamalar deneyimi tazeleştirirken , filmin adının kurgusal anlamda ipuçları verdiği anlara tanıklık etmeye başlıyoruz .
Evil Dead'i seleflerinden ayıran ' zirve anları ' Don't Breathe'de de fazlasıyla mevcut .
Alvarez'in evi , daha sonra anlamlanacak ayrıntıları ve büyük kapışma esnasında kullanılacak alet edavatları gösterdiği uzun plan bunlardan en güzeli .
Çete üyelerinin de körlüğü anladığı ' karartma ' ve Cujo'ya meydan okuyan köpekli sahneler de cabası .
Dört kişilik oyuncu grubundan tabii ki ' kör adam ' Stephen Lang ön plana çıkarken , Jane Levy'nin yüzünün çığlık kraliçelerine yaraşacağını ve Alvarez'in iki uzun metrajında da onu oynatarak bu konuda bizimle aynı fikirde olduğunu belirtelim .
En çok sevindiren şey ise ilk ' sözüm ona ' vasat filminden sonra böyle bir harikayla yüzümüzü kara çıkartmayan yeni ' beklenilenin ' hayatımıza katacağı renk . firatatac . com
