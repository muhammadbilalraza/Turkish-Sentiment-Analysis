T. C. Kültür ve Turizm Bakanlığı ve İstanbul 2010 Avrupa Kültür Başkenti ( AKB ) Ajansı tarafından desteklenen 4 milyon $ bütçeli ' ' Sultan'ın Sırrı " bu hafta seyirci karşısına çıkıyor . Bunu özellikle belirtmek istiyorum çünkü TV kanallarının çuval hesabı alıp geceyarısından sonra gösterdiği kötü aksiyon filmlerinden birinin Türkiye'de çekilmesi için harcanan bu hatırı sayılır bütçe , ödediğimiz vergilerle karşılanıyor . "
Sultanın Sırrı " , dam Brown'un yazdıklarını fazla ciddiye alan bir yapıda , batılıların "
Kızıl Sultan " olarak bildikleri 2. Abdülhamit Han'ın yaptırdığı ve içinde Kerkük petrol sahalarının yerlerini gösteren haritaların olduğu gizemli bir sandığa ulaşmaya çalışan 2 açgözlü Amerikan ajanını ve onların oyunlarını bozmaya çalışan Topkapı Sarayı müze müdürü Hakan ( Sinan Albayrak ) ve onunla birlikte çalışan Türk ajanı Derviş'in ( Burak Sergen ) maceralarını anlatıyor . Hamburg'da yaşayan ve aktörlük dışında , kendisine ait bir salonda , Wun Hop kuzen Do adlı Uzakdoğu dövüş disiplininin öğreticisi olan Emanuel Bettencourt ve Only the Strongs filminde Amerikalı liselilere Capoeira öğretmeye çalışan öğretmen olarak bellediğimiz Mark Dacascos filmin başrollerinde . Çok gayretli bir oyunculuk performansı gösterdiklerini söylemek mümkün değil . Zeynep Beşerler hariç Türk oyuncuların tamamı daha iyi oynuyor . Bir Türk filminin başrolüne neden kötü adamı oynayan ecnebi oyuncuların adı yazılır bilemedim doğrusu . Filmde batı ve batılı ajan hayranı modern Türk kadını olarak modellenen ve kasıtlı olarak kötülenen ' Yeliz ' karakterinden bile beklenmeyecek kadar ' hayran ' bir yaklaşım bu . Ortada kafası karışık ve çalakalem yazılmış bir senaryo var . Açıkça söylemek gerekirse bizim azimli Türk ajan arkadaşlarımızın gidişata pek bir etkisi olmuyor . Amerikalılar İstanbul'un altını üstüne getirip , dehlizler bulup , oralarda kazılar yapıp , sandığı kapıp kaçarken bunların o dehlizlerde kaybolmaktan başka bir numarası yok . Özellikle finalde film asap bozucu bir komediye dönüşüyor . O kadar etkisizler ki Amerikalılar bunlarla değil birbirleriyle uğraşmaya başlıyorlar . Oğlunun Ermeni bir kadınla evlenmesine karşı çıkan anne ( Şerif Sezer ) filmin ilk 10 dakikasında var , geri kalanında yok . Zaten o mesele filmde 15 dakikalık bir yer edip çözülmeden bırakılıyor . Herkesi uçan tekme manyağı yapan Amerikalıyı , ajan Derviş'in nasıl edip de , kafasına çuval geçirerek sorgu odasına getirdiği de muamma . Belki Mark Dacascos'dan sağlam bir dövüş sekansı görürüz diye bekliyoruz ama finalde gayet özensiz çekilmiş bir sahne dışında öyle bir şey de yok . "
That's Ottoman slap ! " demekle olsa keşke bu işler . "
Komiser Cemil " filmlerinde bile çok daha iyileri vardı . Asıl film , yapanların çekmeyi ya da çektiğini unuttuğu sahnelerden mevcut olabilir pekâlâ . Filmin başta izlediğimiz Kerkük'de ki çatışma sahnesi dışında hangi yapım masrafı ile 4 milyon $ ' a çıktığını anlamak da pek mümkün değil . Öyle dur durak bilmeyen bir aksiyon yok çünkü . Bahsettiğim çatışma sahnesinde de bitmeyen kurşunlar ve sonradan eklendiği çok belli olan namlu efektleri " paralar nereye harcandı " sorusunu hepten sordurtur oluyor . Emanuel Bettencourt'a yapılan korkunç aksanlı Ali Poyrazoğlu dublajı ise zaman zaman Sultanın Sırrı'nı değil de Buz Devri'ni izliyor gibi hissetmeme yol açtı . Müze müdüründen , polis şefine herkese el öptüren vatan , millet düşkünü tarikat şeyhi karakterinden de bir Cumhuriyet insanı olarak pek hoşlanmadım . Bu Neo Osmanlı'cı , tarikat sempatizanı film sayesinde mi Avrupa kültür başkenti olacak İstanbul ? Yine de hakkını yemeyelim , yönetmen Hakan Şahin , elinde düzgün bir senaryo olsa seyredilebilecek bir film çekecek gibi duruyor ama bu kadar özensizlikten bir şey çıkarması gerçekten imkânsız . Bir tür Osmanlı ezoterizmi yaratmaya çalışan hikâyenin ciddiye alınacak tarafı yok . "
Hard Ticket to Hawaii " ya da "
Savage Beach " gibi 80'lerin ünlü Andy Sidaris filmlerinden beri böylesi anlamsız , etkisiz bir olay örgüsüne rastlamamıştım . Filmde iki de bir söylenen "
Koskoca Osmanlı sultanı boş bir sandık yapmamıştır . " sözüne , "
Elbette öyledir ama siz memleketin kıymetli 4 milyon dolarıyla , boş bir film yapmışsınız " diye ekleme yapmak ve sizleri "
Sultanın Sırrı " konusunda uyarmak zorundayım . Bu hafta vizyona giren 9 filmin açık ara en kötü olanı . Twitter : Murattolga
