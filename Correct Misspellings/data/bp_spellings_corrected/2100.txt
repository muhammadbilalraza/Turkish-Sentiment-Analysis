Yönetmen Jeff Nichols'u Sığınak ve Mud gibi kadrosuyla olduğu kadar farklı konularıyla da dikkat çeken başarılı filmleriyle tanıyoruz .
Yaptığı her filmde olduğu gibi yönetmenliğiyle birlikte senaryosunu da üstlendiği Midnight Special filmi de yapımlarının arasına katmaktan gurur duyacağı bir film .
Biraz tanıdık , ancak kesinlikle başarılı .
Bilindiği üzere bu ara bilim kurgu türü sinema camiasının en önde gelen kategorilerinden biri .
Başarılı örnekleri de zamana bağlı olarak giderek artmakta .
David Lynch'in Dune'u gibi eskiden beri görmekte olduğumuz özgün ve enteresan yapımlar da bu kategoriye katkı sağlamaktalar .
Son zamanların en başarılı bilim kurgularından olan Yıldızlararası ve gişede umduğunu bulamayan Yarının Dünyası ilginç bir şekilde Midnight Special'da buluşuyor .
Konusu itibariyle özgün olmakla birlikte son dönemin popüler temalarından da bir hayli beslenen film " bizden biri olmayan " küçük Alton'u temel alıyor .
Henüz küçük yaşına rağmen kendisinin farklı olduğunu bilen Alton adeta büyümüş de küçülmüş bir çocuk .
Annesi ve babasıyla kopuk ilişkileri olan küçük çocuk en başından beri onlara ait olmadığını biliyor .
Filmin ilk klişelerinden biri bu .
Her zaman " bizden olmayanın " bizden üstün olması .
Asla kafası bizden daha karışık ya da bizden daha geride kalmış bir farklı toplum görmüyoruz .
Gönül istiyor ki bir bilim kurgu yapımı da bizlerin gidip değiştirdiği uzay habitatlarını , geliştirdiğimiz uzay ırklarını konu alsın , ancak Star Trek gibi Hollywood ürünleri haricinde ne yazık ki bunu pek göremiyoruz .
En azından Midnight Special'da bize biraz daha yakın bir ırkla karşı karşıyayız .
Filmin diğer türdaşlarından ayrıldığı nokta ise bu kez " diğerlerinin " bize düşman olmaması .
Hatta bize hemen hemen hiç karışmaması !  Midnight Special bilim kurgu türleri arasında en büyük farkını " diğerleri " temasına yeni bir tür kazandırarak yapıyor .
Uzaylı deseniz değil , insan deseniz değil , bizim gezegenden deseniz değil , demeseniz değil .  Alton farklı güçlere sahip bir çocuk .
Ailesi ise normal hatta hasarlı bir aile .
Anton için başlatılan insan avına karşı aile çocuklarını korumak için kaçmaya başlarken onlara eyalet şefi de katılıyor ve ekip tamamlanıyor .
Ancak şerifin kabullenmesi de bir hayli zor oluyor .
Anton'un ölümden döndüğü ve seyirciye mantıksız gelebilecek kimi noktalar mevcut .
Ancak çocuğun bilincinin diğer ırkla bağlantıda olduğu gibi küçük hayal gücü ürünü eklemelerle bu açıklar kapatılabilir .
Oyunculuklara gelecek olursak Alton'u canlandıran Jaeden Lieberher'in performansı başarılı ancak son dönemin gözde çocuk oyuncularından Jacob Tremblay kadar etkileyici bir yanı da yok .
Bu denli sıradışı bir çocuk rolünde boy göstermesi için belki de sevimlilik ile olgunluk arasında gidip gelen bir oyuncu imajı gerekliydi .
Lieberher'in imajı da tam olarak bu kategoriye giriyor .
Oğlu için her şeyi yapmaya hazır olan baba Roy'u canlandıran Michael Shannon ise performans konusunda adeta yıldızı hak ediyor .
Gerek duygusallığı , gerek sertliği , gerekse de bir ebeveynin korkularını çok iyi yansıtabilen ünlü oyuncunun yanına da elbetteki Kirsten Dunst gibi başarılı bir isim gerekiyor .
Alton'un annesini canlandıran Dunst bilindiği gibi bu yılın Cannes Film Festivali'nde de jüri görevini üstlenmişti .
Oğluna karşı hem sevgi hem de suçluluk besleyen bir anne olarak oldukça başarılı bir performans çizen Dunst'ın polis Lucas ile yaptığı konuşma da yürekleri burkuyor .
Sözü açılmışken , aileye yardım eden iyi yürekli polisi de Hollywood camiasının kalifiye ismi Joel Edgerton canlandırıyor .
Geçmişten Gelen başta olmak üzere girdiği her rolde başarılı bir performans gösteren oyuncu bu rolünün de hakkını vermiş .
Son dönemin öne çıkan genç isimlerinden Adam Driver da filmin baş karakterlerinden biri .
Alton'un yerini saptamaya çalışan bir ajanı canlandıran Driver'ın performansı ondan beklenmeyecek kadar donuk .
Belki de tüm filmin performans konusunda en zayıf halkası o .
Filmin efektleri konusunda bariz sıkıntılar mevcut .
Görsel efektler şaşaalı olması gereken yerde az , sade olması gereken yerde de fazla fazla kullanılmış .
Alton'un güçlerini göstermek için kullanılan efektler de biraz fazla kaçmış .
Dramatik etki yaratmak için tasarlanmış pek çok sete de yer veren filmde kadrajlar genellikle geleneksel , alışıldık oranlarla hazırlansa da filmin renk kullanımı ne yazık ki başarısız olmuş .
Sahnelerde bir türlü oturmayan renk düzenlemeleri mevcut .
Renklerin yanı sıra müzik kullanımları da pek başarılı sayılmaz .
Filmin etkisini arttıracak ya da düşürecek bir ses efekti bulunmuyor , aslına bakılırsa filme etki edebilecek neredeyse hiçbir ses mevcut değil .
Kısacası teknik detaylara pek de önem verilmemiş .
Filmin oyunculuklarına ve senaryosuna ağırlık verilerek açıkların kapatılabileceği düşünülmüş .  Olmasını beklediğiniz ya da umduğunuz şeyler olmazken filmin sonu insanların aklında soru işareti bırakır cinsten .
Bilim kurgu yapımlarını seviyorsanız mutlaka görmeniz gereken bir film olan Midnight Special olmazsa olmaz çocuk karakteri ve aile sevgisinin sınır tanımazlığı gibi klişeleri barındırsa da tehdit içermeyen " diğerleri " , paralel bir dünya ve uzun bir yolculuk aracılığıyla heyecan dozunu her daim yukarıda tutmayı başarıyor .
