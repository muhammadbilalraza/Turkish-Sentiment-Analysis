Perili EvlerPerili ev senaryoları beni çeker .
Mazisi olan bir ev ve bu evde yaşanmış olan kötülük ve korkuların aldığı intikamlar .
Şeytanın yönettiği evler .
Son dönemlerde 3 adet perili ev filmi girdi vizyona , bildiğim bu konuda girecek ve şimdiden favorim olan bir film daha var ( DC Vertigo çigi roman adaptasyonu House of Secrets ) .
3 Film dedim , sırasıyla ; ' Event Horizon ' , ' Haunting ' ve ' House On Haunted Hill ' .
Event Horizon esasında bir bilim kurgu filmiydi , ilhamını ve konusunu perili evlerden alıyordu , söz konusu olan ise perili bir yaşayan uzay gemisiydi .
Haunting ( Bu konuda da bir yazım var ) geçmişte yaşayan sahibini özleyen bir evi anlatıyordu .
' House On Haunted Hill ' ( niye içinde haunt geçiyor , başka kelime mi yok ! ) ise tamamen aynı şekilde , sahiplerini özleyen bir perili evi anlatıyor .
Ama en azından ' Haunting ' kadar sıkıcı ve anti - sosyal bir film değil ( Filmde evde geçmeyen sahneler bile var ! ) Yarısı tamamen boş ve yarısı tamamen dolu karakterlerle film başlıyor .
Filmin sonunda ölen veya yaşayan karakterleri analiz edecek veya sevip nefret edecek kadar bilgi yok .
Karakterlere ısınma şansınız hiç yok , ısınabilecke kadar bilgi sahibi olduğunuz karakterleri de sevme şansınız yok .
Film esasında , korkuyu falan bırakın , para için evlenmiş bir çiftin kavgasını anlatıyor .
Internet artık her ortama girecek ya , bir perili ev filminde bile diyaloglara girebiliyor .
Lanetli Tepe çoğu zaman bir klip tadında .
Çoğu sahne bu klip etkisinden dolayı birbirinden kopuk .
Ama bu klip sahneleri gerçekten de ürkütücü .
Diğer korku filmlerinde olduğu gibi birden kameraya girip zıplatma yöntemleri denenmiş , ama film bunlara güvenmiyor .
Film psikolojik gerilime de güvenmiyor .
Filmin korkutmak için güvendiği şey , senaryodaki karmaşa ve çok yönlülük . akıl karıştırmalar ve sayesinde gelen gerilim ve en önemlisi görüntü kalitesi ve çekimler .
Hayalet filmlerinde en rezil görüntüler hayaletler ve yaptıkları . bu filmde ise en iyisi hayalet sahneleri .
Kişilerin başına gelen hayaletlerle karşılaşmalar .
Başarılı bir açılış sahnesi . kafa karıştıran cinayetler . hayaletler mi ev mi derken , en büyük düşmanın mutsuz insanlar olduğunu fark etmek .
İnsanların insanlara yaptıkları ( Gelecek ve geçmişte ) . bilinmezliğin gerilimi , etkileyici görsellikler .
En sonunda her zaman ki gibi beklenen ve iğrenç ' kademe sonu canavarı ' Air filmlerin sonuna ne idüğü belirsiz korkutucu olması gerekecek canavarlar koymayın !
Koymayın diyorum size .
Dünya tarihinde bir canavar ne zaman tüm bedeniyle gözükmüş ve korkutucu olabilmiştir düşünün !
Van gölü canavarını her dakika görebilsek korkar mıydık !
Film dönem dönem , neredeyse her korku sahnesinde eski bir bilgisayar oyunu ' Phantasmagoria ' yıl andırdı bana .
Çünkü filmdeki dehşet , araştıran zihniyetlerin kurbanlara yapılmış olan işkenceleri izlemesiyle ve bu işkencelerin vücut parçalarıyla ve kişi psikolojileriyle ilgili olmasından kaynaklanıyor .
Dehşet sahneleri dışında ise , bulundukları yerlerin yeteri kadar korkutucu olmaması ise bir korku tünelinde dolaşarak arada sırada korku klipleri görmelerini sağlıyor kurbanların .
Filmin çok başarılı bir sahnesi var . uzun süre bu sahneyi zihnimden silmeyeceğim .
Seyretmemiş olanlar bu paragrafı okumasın : Kayıt cihazıyla evde dolaşan kurbanın , ameliyat masasında hayaletleri birini ameliyat ( parçalama ) ederken görmesi ve bunu sadece kamerada görmesi .
Hayaletlerin kurbanı farkedip birden bire dönmesi ve kadının yok olana kadar acı çekip evin içerisine sindirilmesi .
Lezizdi .
Film hakkında oy veriyorum : Sevdim , korktum .
Bu sezonki hauntingden başarılı .
