Geçtiğimiz sene Venedik Film Festivali’nden “En İyi İlk Film” ödülüne tekabül eden “Geleceğin Aslanı” heykelciğiyle dönen Ali Aydın’ın Küf’ü festival festival dolaştıktan sonra nihayet Moda sahnesinde de olsa seyircinin karşısında .
Para kazandıran filmlerin parsellediği sinema salonlarının durumu nedeniyle az sayıda kopyayla vizyona çıkan filmin aldığı ödül , uluslararası piyasada oldukça prestijli ve geleceğe dair umut veren türden .
49. Antalya Altın Portakal Film Festivali’nde Venedik’te kopardığı fırtınanın aynısından koparamayan Küf , Türkiye Sineması’nın minimalist ve sosyal gerçekçi damarını temsil ediyor .
Bu damara yeni bir kan pompalamıyor olsa da hem söyledikleriyle hem de söyleme yöntemiyle yönetmenine verilecek şansları hak ediyor .
Küf’ün başkarakteri , oğlunu 18 yıl önce –ilk anlamıyla - yitirmiş bir demiryolları işçisi olan Basri .   Bir üniversite öğrencisiyken gözaltına alınan Seyfi’den hiçbir kurum özelinde haber alamamış .
Ağır bir travma ve yas döneminin ardından bu kaybı bir tür takıntı haline getirmiş ; tamamen içine kapanmış ve içerisindeki duygusal öfkeyi dışından çok içine kusmuş .
Basri , evvel ve kalbur zaman içerisinde yozlaşmış bir toplumun , bir dışkı olarak doğaya bıraktığı fazlalık haline gelmiş .
Bir yandan korkunç bir halvet sürecinin içerisinde , diğer yandan ise en azından oğlunun ölü bedenine ulaşmak için kötümser bir umut besliyor .
18 yıl boyunca oğlunu bulmak adına çeşitli kurumlara yazdığı dilekçelere herhangi bir geri dönüş bekliyor .
Sabrını tüketerek sonsuz bir sabır sahibi olmuş sanki .
Beklediği cevap gelmiyor belki ; ancak tanıştığı bir memur ona biraz acıyor ve Basri en nihayetinde kendisini bir diyaloğun içerisinde buluyor .
Küf de bu yitikleşmişliğin , sosyal olarak bir cesede dönmüş olan Türkiye’nin ve faşist bir çarkın içerisinde ezilenlerin öyküsünü anlatıyor .
Ali Aydın , ilk yönetmenlik denemesinde genellikle sabit açıları kullanarak gözlemci bir yönetim anlayışı benimsiyor .
Yönetmenin öyküye müdahil olmaktan kaçınması filmin üç ana oyuncusunu ön plana çıkarıyor .
Bu oyuncular Ercan Kesal , Muhammet Uzuner ve Tansu Biçer …
Ali Aydın üç oyuncusuna da çok güveniyor ve bunun faydalarını görüyor .
Özellikle ‘içten’ değil ‘içinden’ oynayan Ercan Kesal , omzuna yüklenen yükün altından kalkmayı başarıyor .
Tabii Ali Aydın’ın kendini geri çekiyor olması ortada bir yönetmenliğin olmadığına işaret etmiyor .
Küf , bir yönetmenlik harikası olmasa da - hatta zaman zaman minimalist sinemanın klişelerini kanırtarak uyguluyor olsa da - bir yönüyle olgun ve kendini bilen bir film .
Ülke sinemasının kemikleşmiş bir hattını oluşturmayan bir konu üzerine mutlaka dikkate alınması ve üzerine daha çok konuşulması gereken cümleler kuruyor .
Filmin mevzusu üzerine en az Basri kadar sessiz kalması ve öfkesini derinden yaşaması ise bir yönetmenlik tercihi ve filme katkısı tartışılır .
Küf’ün en büyük problemi ise senaryosunda cereyan ediyor .
Filmin üç karakter üzerinden akan öyküsü , doksan dakikaya varan hikâyesini tam olarak karşılayamıyor .
Hatta Tansu Biçer’in karakteri –her ne kadar kendisi iyi bir kompozisyon çiziyor olsa da - tüm bu amaca yönelmiş hikâye içerisinde hesaplı bir fazlalık gibi duruyor .   Uzun lafın kısası Küf’ün sanki senaryoda yazılandan daha fazlasına ihtiyacı varmış ve cümleleri konusuna kısa gelmiş gibi görünüyor .
Ali Aydın’ın olgun ama falsolarını da gizleyemeyen filmi Küf , 20’ler Türkiye Sineması’nda çok özel bir yere sahip olmayacak olsa da hatırlanacak .
Bunun sebebi sadece Venedik’ten aldığı ödül değil ; aynı zamanda üzerine eğildiği mühim mevzu …
Ali Aydın’ın bundan sonraki işleri için de bir merak kapısı açan Küf , sevabıyla günahıyla üzerine tartışılması gereken bir iş . twitter . com / kkarsan
