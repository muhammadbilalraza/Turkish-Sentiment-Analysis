Yüzüklerin Efendisi / Kralın Dönüşü’nün animatörlerinden Shane Acker’in 2005 yılında çektiği ve Oscar adaylığı ile epey ses getirmiş olan kısa animasyon ' 9'un uzun metrajlı bir sinema filmine dönüştürülme projesinden ilk haberdar olduğumda , hem post - apokaliptik janrı , hem de animasyonu seven biri olarak epey heyecanlanmıştım .
Yapımcı koltuğunda Tim Burton ve Gece / Gündüz Nöbeti filmleri ile ünlenen Timur Bekmambetov gibi ' arıza ' sinemacıların oturması da beklentilerimin katlanarak artmasına sebep oldu .
Bu aralar yazdığımız her filmde olduğu üzere , 9’un gelişi de epey gecikti .
Bu gecikmelerin , internet paylaşım ağlarının böylesine güçlü olduğu bir zamanda , filmlerin gişesi açısından olumsuz etkiler yaratacağı malum .
Eylül 2009’da Fransa’da gösterime giren ve aylar öncesinde paylaşım ağlarına düşen bir film için ' neden bilet satmıyor ? ' diye sorulmayacağını ve özellikle bu yıl iyice bozulan ' vizyon ' sorununa bir çare bulunacağını umarım .
9 , fragmanları dönmeye başladığı andan itibaren seyircisine farklı bir öykü , farklı bir teknik sunmak niyetinde olduğunu ilan etmiş bir film .
Teknik üstünlüklerine kimsenin ses çıkaracağını sanmıyorum , gerçekten de şimdiye kadar
3 - D bir animasyonda yaratılmış en karanlık sete ve distopya fikrine sahip olan film bu anlamda sözünü tutuyor , hatta öyle anlar var ki seyrettiğinizin bir animasyon olduğunu dahi unutuyorsunuz ama iş hikayeye gelince , 9 , eline geçen tüm fırsatları bir kenara itip , habire klişelere takılarak , ağdalı ve o kadar da önemli olmayan bir finale doğru ilerliyor .
En büyük problem , hikayenin devamlılığının bir türlü tutturulamamış olması .
Ciddi bir odaklanma sorununa sahip olan filmin öyküsünün kafa karışıklığı ve ilk yarıdaki tüm büyük sorularının önemsizce cevaplanması can sıkıyor .
Yine de , özellikle ' kıyamet sonrası ' seti sebebiyle şimdiye kadar izlediğimiz animasyonlardan daha farklı bir yerde duruyor . '
Bizden sonraki dünya . ' fikrinin iç acıtsa da epey orijinal olduğunu ve distopyaya güç kattığını mutlaka belirtmek isterim .
Ayrıca 9 ve diğerlerinin öyküsü , karakterleri sevmemiz ve kayıplara üzülmemizi sağlayacak güce sahip , sadece işleyiş de problem var .
Bu arada memlekette tüm animasyonların çocuk filmi gibi algılanması sebebiyle belirtmek gerek ; 9 , çocuklar için yapılmış bir film değil .
Kıyamet sonrası bir alacakaranlık öyküsü olarak çok fazla kayıp ve fazlaca şiddet barındırıyor .
Dikkat edilmesinde fayda var .
9 , aynı hafta vizyona giren Astro Boy ile birlikte , Pixar ya da Dreamworks elinden çıkmamış animasyonların da gişe şansı olduğunu gösteriyor ki , her iki yapımın teknik anlamda bir Pixar işinden geri kalır hali yok .
Pixar üretimlerinin sadece teknikten ibaret olmadığını ve majörün aynı zamanda ruha dokunan hikayeler üretebildiğini anladıkları vakit , animasyon işi bambaşka bir lezzete kavuşacaktır .
9 da aslında tam olarak bunu deniyor ama başardığı da söylenemez .
Bu haliyle 9 çok önemli bir olmasa da , sıkılmadan izlenebilecek , hem keyifli , hem acıklı , kiminin hemen unutacağı , kiminin de baştacı edebileceği türden bir film .
