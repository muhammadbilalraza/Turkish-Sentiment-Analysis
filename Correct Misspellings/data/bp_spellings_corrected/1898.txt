Avrupa aksiyon sinemasının kralı haline gelmiş Luc Besson , her sene ya prodüktörlüğünü yaptığı , ya da hem yazıp hem prodüktör olduğu neredeyse 4-5 adet Hollywood standartlarına göre orta bütçeli aksiyon çerezleri vizyona sokuyor .
Bu çerezler bazen 96 Saat ( Taken ) gibi gayet başarılı , bazen ise bitmek bilmez Taxi serisi gibi katlanılması zor yapımlara yol açıyor .
İsyan ise Luc Besson ekolünde bilindik orta karar aksiyon formülünü bir kez daha seyirciye sunuyor .
Besson'un görüntü yönetmenliğinden gelen yönetmen ekibi Stephen St .
Leger ve James Mather ile beraber yazdığı senaryonun iki bariz ilhamı John Carpenter'ın New York'tan / LA'den Kaçış serisi ile ilk Zor Ölüm ( Die Hard ) filmi .
Hatta filme Zor Ölüm Uzayda gibi bir isim de takılabilir .
Besson , yılların Liam Neeson'unu Taken ile sessiz ve odaklı bir aksiyon yıldızına dönüştürdükten sonra dramatik roller ile tanınan Guy Pearce'i ise tam tersi , Bruce Willis veya Kurt Russell tarzı bitkin , espritüel ve karizmatik maço aksiyon şablonuna oturtmaya çalışıyor .
Yılan Plissken'in rahat karizması ve John McClaine'in ironik espri anlayışı Guy Pearce'ın Snow karakterinde birleşiyor .
Filmin en başarılı yanı Pearce'in rolle eğlendiğini gösteren rahat performansı .
Filmin konu önerisi Carpenter'ın Bilmemnereden Kaçış serisine o kadar benziyor ki , Kurt Russel'a Yılan Plissken'in göz yamasını ve deri montunu verip Snow'un yerine koysak senaryoda fazla değişiklik yapılmasına bile gerek kalmaz kanımca .
Los Angeles'tan Kaçış ( Escape forma L. A. ) ' ta olduğu gibi başkanın kızı ( Maggie Grace ) bir kez daha rehin alınıyor , bu sefer yüzlerce vahşi katil ile dolu , girmesi kolay , çıkması zor bir uzay hapishanesinde .
Tabi ki başkanın kızını kurtarabilecek tek adam , işlemediği bir suçtan hapise gitmek üzere olan Snow .
Bu noktadan sonra film , bir bilgisayar oyunu gibi Snow'un hapiste kademe kademe kurtarma operasyonunu takip ediyor , arada bir sürüyle mahkümü darmadağın ederek tabii .
Yönetmenler Leger ve Mather , ilk uzun metraj projelerinde devrimsel bir başarı edinmeseler bile modern aksiyon türünün gereksinimlerini az çok yerine getiriyorlar .
Filmin başındaki , gereğinden çok daha fazla blur efektleri ile bulamaç olmuş motorsiklet kovalamaca sahnesinin dışında gayet kontrollü bir eğlencelik yaratıyorlar .
Fakat filmin en büyük handikapı en azından Amerika'da 13 yaş sınırı ile vizyona sokulması .
İlham aldığı filmlerinin hemen hepsinin 17 yaş sınırına sahip , gayet şiddetli ve kanlı örnekler olduğunu ele alırsak , bu bakımdan İsyan biraz geride kalıyor ve şiddet göstermemek için yaptığı bazı montaj seçimleri bayağı sırıtıyor .
Filmin , akılda 17 yaş sınırı ile çekilip son anda 13 yaş ile yeniden elden geçirilmiş gibi bir havası var .
Özellikle Snow'un gayet yaratıcı bir biçimde mahkumlardan birinin kafasını patlattığı sahnede türün kana susamış hayranları hayal kırıklığına uğrayacaktır .
İsyan ( Lockout ) , baştan sona tek bir orijinal fikre bile sahip olmayan , daha başarılı klasik aksiyon filmlerinden parçalar yürütüp yan yana yapıştıran bir bilim - kurgu aksiyon .
Fakat en azından son Underground filmine kıyasla kolay yoldan para koparmanın yanında en azından seyirciyi biraz olsun eğlendirmeye çabalıyor .
Sinemada iki saatinizi harcayabileceğiniz gayet ortalama bir Luc Besson yapımı .
" Harcamak " kelimesinin de altını çizmek isterim .
Twitter : egekozak
oktayegekozak@hotmail.com
