Hükümet Kadın’ın ilkiyle ilgili yazdığım eleştiriye baktığımda aslında aynı tandansta giden ikinci film için de benzer bir eleştiri yazacağımı düşündüm , çünkü ikinci film birinci filmin ayrıntıları üzerinde yükseliyor .
Sermiyan Midyat Güneydoğu’nun ilk kadın belediye başkanının yani babaannesi Zekiye Midyat’ın hayatından esinlenerek yazdığı filmde bu kez ilk filmden yedi yıl öncesine götürüyor bizi .
Film orduyla , devletle , hükümetle derdi olduğunu yine taa başından koyuyor .
Ama bir yandan da filmin kahramanları yani belediye başkanı , kaymakam ve vali de devletin bir erkanı .
Belediye Başkanı Aziz Veysel farklı tabii , yasaklı kitaplar okuduğu , bulundurduğu gerekçesiyle içeriye alınıyor , ( filmde Ankara’dan mektup gelmesi de bir hayli eleştirel tutulmuş ) karısı Xate’ye de ‘hükümet kadın’ yolları açılıyor .
İlk filmde de kaba komedi anlayışından bahsetmiştik , burada da aynı yöntem var , hatta biraz ayyuka çıkmış gibi geldi bana .
Tabii filmin bütününde olmasa da gülünecek yerler buluyorsunuz çünkü film herşeye yönelttiği eleştiri mekanizmasıyla şansını fazlaca zorluyor .
Evet sonuçta karşımıza politik hiciv yönü kuvvetli bir film çıkmış oluyor ama Gülhan Tekin’in oynadığı Fehime karakteriyle ‘çirkin kadın’ aşağılaması bir süre sonra rahatsız ediyor .
Sonuçta filmlerde bu tarz ayrıntılara fazlaca takılmam ama film bir süre sonra bütün olayını Faruk ve Fehime arasındaki kaçma kovalamaya bağlayınca filmin asıl hikayesinin yavaşladığı fark ediliyor .
Adına bile " kadın " ı taşıyan , aslında amacı kadını yermek değil övmek olan bir filmin bunu yapması şaşırttı diyelim .
Asıl mesele kocasının yokluğunda kasabasına sahip çıkan , politik yönüyle değil anaç güdüleri ve yardım duygusuyla meseleye el atan Xate’nin hikayesi olmalıydı oysa .
Film bu kez 1940’lı yıların sonlarına denk düşen hikayesini anlatıyor ve günümüze dair göndermeleri yine var .
Mesela Kürtçe’nin hala yasaklı olması , rahatça konuşulamaması , bu yüzden köyde okuyan çocukların çoğunun isminin yasaklı olduğu için değiştirilmek zorunda kalınması ve Xate’nin yazmasını bildiği harflerin de Türkçe’de bulunmayan harfler olması gibi …
O yıllardaki politik atmosferi de Demokrat Parti’nin 1950 yılında yapılan seçimle tek parti hakimiyetini yıkıp , iktidarı Cumhuriyet Halk Partisi’nden alması üzerine kurmuş mesela Midyat .
Seçim çalışmaları esnasında yaptığı parti işareti Milliyetçi Halk Partisi’ni çağrıştırırken , oy pusulasında Cumhuriyet Halk Partisi olarak lanse edilmesi milliyetçilik eleştirisi yaptığını düşündürtüyor ama bir sağ partisinin iktidarının zaferinin onanması da başka bir kafa karışıklığı yaratmıyor değil .
Filmin eleştirel mekanizmasının hem iktidarı eleştirmesi hem de başka bir parti üzerinden yüceltmesi açısından kafa karışıklığı barındırdığını söylemeliyim .
Özellikle de yönetmen Sermiyan Midyat’ın Gezi Olayları’nda süreci destekleyen bir kişilik olması nedeniyle buna dikkat ettiğimi açıklamak isterim …
Film de buna dikkat çekiyor tabii .
Sonuçta son dönemde birçok filmde olduğu gibi burada da Gezi’yi anımsatan bazı sözler var , o yüzden filmin bakış açısını karmaşık buldum .
Çünkü çoklu politik bakış yapmak istemiş .
Filmin atmosferine dönersek bu kez kocasının yerine vekilliğe soyunan Xate çocuklara okul yapmanın derdine düşüyor , biliyorsunuz ilk filmin konusu da su getirme projesinin hayata geçirilmesiydi .
Serinin devamı gelirse ve filmin akışı geriye doğru giderse başka olmayan meselelere de el atacak gibi duruyor .
İlk filmde salt iyilik ve kötülük çatışmasının olmadığını söylemiştim , aynısı burada da var .
Bir de Xate burada daha deneyimsiz , lafını sözünü esirgemeyen bir kadın ama konu politika yapmaya , bir anlamda yalan söylemeye gelince ağzı dili dolanıyor , ilk filmdeki hakimiyet duygusunun başlangıcının da böyle oluştuğunu görmüş oluyoruz böylece .
Film Yeşilçam geleneğinden gelen ironisini de dilini de kabaca kuran filmlerden fazlaca ilham alıyor ama ilkinden pek ayrı bir yere koyamadım .
Ama yine de vermek istediğini başardığını düşünüyorum Sermiyan Midyat’ın .
Abartılı oyunculuğu da bunun göstergesi .
Filmin en sakini yine Aziz Veysel rolüyle Ercan Kesal .
Ben filmin yaratmak istediği politik ortam ironisinin birçok kişiyi tatmin edeceğini düşünüyorum yine de . twitter . com / BanuBozdemir
