Türk komedi sinemasının geçmişi , sahip olduğu muazzam kültürünü reddetmek olmaz .
Yeşilçam dönemindeki o kendine has üslubu ile güldüren , belki biraz fazla olsa da “naif” , sıcacık ve biraz hayalci komediler son zamanlarda yerini bambaşka şeylere bıraktı .
Seksenler ve doksanlı yıllarda da absürt komedinin en iyi örneklerine de denk geldiğimiz yerli komedi , son 10 yıllık süreçte ise ciddi bir çıkmaza girdi .
Maddi getirisi , yani gişe hasılatı yüzünden kalitesi olabildiğine aşağı çekilen , zeka parıltısından yoksun , birbirinin benzeri , aynı formülü tekrar eden nice Türk komedi denemesi !
Hedefi kesinlikle tutturamayan göndermeler , belden aşağıya “haddinden fazla” müdahale , vasat oyunculuklar ve ucuz bir sinema anlayışı .
Bu gibi yerli komedi projeleri , bir kesim sinema izleyicisinde öylesine bir bıkkınlık ve ümitsizlik yarattı ki , büyük bir kitle Türk güldürülerinden uzak durmayı seçti .
Kocan Kadar Konuş gibi bazı sıra dışı “akıllı komediler”i saymazsak , bizi gerçekten neşelendiren sayılı yerel yapım vizyona girdi .
Bunlardan bir tanesi de , eksiklerine rağmen Düğün Dernek olmuştu .
Bundan yaklaşık olarak 2 yıl önce vizyona giren ve bir espri ustası olarak görülen Selçuk Aydemir tarafından yönetilen yapım , ismin önceki işlerinden derin izler taşıyordu .
İlk uzun metrajlısı Çalgı Çengi her ne kadar gişede istediğini bulamasa da , daha sonra ağızdan ağız yayılarak ün kazandı .
Aydemir daha sonra İşler Güçler gibi zeki ve muzip bir TV işine el attı , tabiri caizse yeri göğü inletiverdi .
Hemen ardından Düğün Dernek ve sonrasında ise aynı ekip ile bir başka harika olan Kardeş Payı !
Komik , akıllı ve sivri işlerin adamı olan Selçuk Aydemir’in başarısında tabii ki önemli bir ekibin de payı vardı .
Ahmet Kural ve Murat Cemcir’in leziz oyunculukları , diğer aktör ve aktrislerin muhteşem performanslar sergilemeleri , bütün grubun hızlıca yükselmesini sağladı .
Bir başka deyiş ile “ekip işi” iyi işledi .
Bu senenin sonuna gelmişken de , yönetmenimiz güçlü ekibini de ardına alarak üçüncü uzun metrajını , Düğün Dernek 2 : Sünnet’i çekti .
Ahmet Kural , Murat Cemcir ve Rasim Öztekin , Devrim Yakut , Barış Yıldız gibi isimlerin yine bizleri selamladığı Sünnet , açıkçası bahsini ettiğimiz ucuz komedilerin yanında bir hayli parlak bir iş .
Hatta ilk filme oranla farklı artıları da var .
Oğlunu evlendiren , Tüpçü Fikret ve Mümin ( ! ) Çetin’in desteği ile işler sarpa sarsa da her şeyin altından kalkıveren İsmail , şimdi de torun heyecanı içindedir .
Letonyalı gelini ve oğlu Tarık’ın çocukları yüzünden hop oturup hop kalkan adamcağız , bu sefer de “bizde adettendir . “ ile başlayan meşhur “anlayışı” ile tekrar heveslenir , sünneti baba tarafı halleder diyerek yine bir keşmekeşin önünü açar .
Fikret ve Çetin gibi örneğine rastlanması zor arkadaşlar ile maceraya atıldığımız hikayede , sünnetçi peşinden çıkılan yol ve bitmek bilmeyen aksilikler de işin sosu olur .
Kural ve Cemcir’in harikalar yarattığını söylemeye gerek yok .
Tüpçü Fikret gibi “olmasa çok iyi olur” bir insanın varlığına bizi hemen inandıran Ahmet Kural’a destek çıkan en güçlü isim ise , Cemcir ile birlikte üstad Rasim Öztekin oluyor .
Takıntılı , hesaplı , gururu önünden ilerleyen , biraz cins bir karakter olan İsmail’i gerçek kılan aktör , tek kelime ile döktürüyor .
Bunda eşi rolündeki Devrim Yakut’un da katkısı büyük .
Paranoid’imiz Şinasi Yurtsever ve Saftorik Muallim Barış Yıldız’ı da unutmamak lazım !
Düğün Dernek 2 : Sünnet , yer yer ilk filmin ötesine geçen , biraz daha özgün espirilerle süslenmiş , küfür seviyesi yine minumumda tutularak “akıllıca güldürü” anlayışını benimsemiş bir film .
En büyük eksisi ise temposu .
İlk yarı ile ikinci yarı arasındaki akışın dengesizliği ve bir anda izleyiciye “üçüncü filmde görüşürüz” diyen finali , seyirci için birraz tatsız bir deneyim oluyor .
Yönetmen işinin ehli , oyuncu ekibi döktürüyor , göndermeler yerinde , komedi seviyesi tavan ( a yakın ) , hızlı ve yavaş kurgusu ile üzebilen ancak her şekli ile dikkate değer bir iş Sünnet !
Belki Kardeş Payı ve İşler Güçler dizilerindeki özgünlük , iki filme de tam olarak sirayet etmemiş olsa da , benzer yapımlar arasından rahatlıkla sıyrılmayı başarıyor Düğün Dernek ikilisi .
Gülmek , neşeli bir şekilde salondan ayrılmak , ufak tefek aksaklıkları görmezden gelirim diyerek hayata devam ederim diyorsanız , Düğün Dernek 2 : Sünnet filmi kesinlikle şansı hak ediyor ! burcinaygun@gmail.com
