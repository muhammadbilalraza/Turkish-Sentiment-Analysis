Bazı filmler vardır , merakla izlenir , sıcaktır , gerçekçidir , hiç olmadıysa çabaladığı belli olan ve bir şekilde seyircinin takdiri için ufak ufak adımlar atan .
İşte , Aşkopat böyle bir film değil , hem de hiç değil !
Önyargı ile yaklaşmak her ne kadar acı bir hata olarak görülse de , sadece kadrosuna bakarak yargıda bulunacağınız , bundan ötürü de sonuna kadar haklı çıkacağınız bir proje Aşkopat .
Gerekliliği tartışılır , varlığı üzüntü verir , seyri sebebiyle izleyeni pişmanlıklara sürükleyen bir hikaye Aşkopat !
Samimi mi ?
Değil .
Sürükleyici mi ?
O da değil .
Peki ya sinemaseverler için ufacık da olsa heyecan uyandıracak bir yöne sahip mi ?
Kesinlikle hayır !
Belki sert bir giriş oldu lakin Haydar Işık'ın yönetmenliğini yaptığı ve evlere şenlik oyuncu kadrosuyla salona girmeden önce tedirgin eden Aşkopat filmi , iddia ettiği gibi ne komedi , ne de bir dram serüveni .
Her ikisini birden olmaya çalışan , sakil esprileri ile rahatsızlık uyandıran ve sözde dramatik kurgusu ile sizi yakalamaya çalışan yapım , kaba bir tabirle baştan sona kadar " olmamış " bir örnek .
Türk sinemasının son yıllarda evrildiği , daha doğrusu geriye doğru ilerlediği ( ! ) süreci düşünecek olursak , bu ve benzeri filmlerin varlığı karşısında pek şaşırmamamız gerekiyor .
Yine de içinizde küçük bir ümit kırıntısı ile izliyorsunuz Aşkopat ve benzerlerini .
Acı verici , sıkıntılara gark eden , amaçsız ve baştan sona kadar karmaşa ile dolu bir hikaye .
Geçmişlerine dair verilen kırıntılar ile kabullenmeye çalıştığınız romantik - komik - sert kahramanlar , hikayesine üzülmemiz gereken bir genç kız ve filmde ne aradığını anlamadığınız " teyze " .
Yavanlıktan mide kaldıran küfür ve benzeri içerikten söz etmek dahi istemiyorum .
Müzik piyasasının " bilinen " ismi Doğuş , gerçek adı ile Orhan Baltacı , bir dönemin küçükler için TV sunuculuğu yapan ve daha sonra dizi serüveniyle kendini izleten , hemen ardından atıldığı müzik piyasası macerası ile büyük bir yenilgi yaşayan Yıldız Asyalı , projede neden yer aldığına bir türlü anlam veremediğiniz radyo sunucusu , sektörün tanınan isimlerinden Afrikalı Ali  ( ve teyze ) .
Oyuncuların da senaryo ile neler yaptığını bilmediği açık saçık belli olan akışıyla da koltuğunuzda rahatsız etmenizi sağlayan bir karmaşa !
Olabildiğince klişe bir hikayeyle sizi yakalamaya çalışan ancak bu konuda da başarılı olamayan Aşkopat , şayet sinemaya dair bir tecrübe istiyorsanız uzak durmanız gereken bir film .
Bıyık bırakarak oyunculuk dersi veren isimlerden kurulu bir kadro ile ne derece eğlenirsiniz , siz tahmin edin .
