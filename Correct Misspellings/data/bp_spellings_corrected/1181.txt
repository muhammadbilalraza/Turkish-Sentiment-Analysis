Vizyon başlangıcı kabul ettiğimiz Eylül'den bu yana kaç Çanakkale filmi izledik ?
Çanakkale Çocukları , Çanakkale 1915. .
Bunların yanında yine o ruh halinde başka filmler , örneğin Taş Mektep ve daha çok bir ‘tür sineması ' örneği sayılabilecek Eve Dönüş : Sarıkamış 1915. .
Eve Dönüş : Sarıkamış 1915 , etkileyici bir hikâyeye ve derli toplu anlatıma sahip , bir dönem filmi için çok gerekli olan başarılı bir sanat ve görüntü yönetmenliğiyle ilgiyi hak eden bir yapım , diğerleri için aynı şeyi söyleyemeyeceğim .
Hepsi de cahil cesaretiyle yola çıkılmış , senaryodan itibaren hatalı ve zayıf projeler .
Paran yoksa savaş filmi çekmeyeceksin , Photoshop marifetiyle havalı bir afiş yaptırıp seyircinin ‘milli ' duygularını sömürmeyeceksin .
Bu ‘kötü ' örnekler yüzünden eleştirmen ve seyircide bir " Çanakkale filmleri alerjisi " oluştuğundan bahsetmek bile mümkün .
Neyse ki , Eve Dönüş'ün hemen ardından gösterime giren Çanakkale Yolun Sonu bu algıyı kırabilecek kadar iyi bir film .
Çünkü bu kez kameranın arkasında gerçek sinemacılar var .  Laleli'de Bir Azize ve Gemide filmlerini yazan , Gemide , Dar Alanda Kısa Paslaşmalar ve Barda gibi iyi filmleri yöneten sonrasında televizyon macerası yüzünden sinemadan uzak kalan Serdar Akar , Kemal Uzun'la birlikte filmin yönetmenliğini yapıyor .
Bu en azından ortalama bir film göreceğimizin garantisi sayılabilirdi ama Çanakkale Yolun Sonu , beklentiden daha fazlası olmayı başarıyor .
Film Çanakkale Savaşı'nın İnkılap Tarihi kitaplarından itibaren ezberlemekten bıktığımız hikayesini bir kez daha göstermek yerine daha küçük bir öykü ve Çanakkale'deki on binlerce asker yerine özdeşleşebileceğimiz bir karakter olan " keskin nişancı Muhsin " gibi bir kahraman yaratımıyla yola çıkıyor .
Dar bir odaktan bakarak geniş çerçeveye ulaşmak .
Daha önce Fetih 1453'ün de denediği işe yarayan bir Hollywood formülü .
Çanakkale'de düşman rütbelilerini avlayarak nam salan ve sığınacak yer bulamayınca gölgesine saklanan Onbaşı Muhsin çok orijinal bir karakter değil , gerçekte yaşamış mı yoksa kurgu mu bilmiyorum ancak Kapıdaki Düşman ( Enemy at the Gates ) ' in Vassili Zaitsev ( Jude Law ) ' i ile Er Ryan'ı Kurtarmak ( Saving Private Ryan ) ' ın keskin nişancısı Jackson ( Barry Pepper ) ' dam ilhamlandığı ortada .
Bizim de bir Enemy at the Gates'imiz olsun denmiş ve fena da olmamış .
Muhsin rolündeki Gürkan Uygun hikayenin inandırıcılığına en çok etki yapan isim .
Ömrünü Kurtlar Vadisi'nde tüketmiş bu yetenekli aktör umarım bundan sonra hep sinema yapar çünkü Muhsin karakterine her şeyiyle yüklenerek oynuyor .
Beden dili , boyu , posu , şivesiyle rolüne tam olarak girmiş bir şekilde ve filmin başarısında en büyük pay ona ait olacak .
Berrak Tüzünataç'da şaşırtıcı derecede iyi oynuyor , düzgün yazılmış replikler olduğunda Umut Kurt'ta öyle ama genç aktörün rolüne pek ısınamadığını da hissediyor seyreden .
Müsamere ya da oratoryo tadındaki kahramanlık filmlerinden fırlamışçasına arz - ı endam eden Mahir Günşiray filmin en çok sırıtan oyuncusu .
Hikayeye Osmanlı saflarında savaşan " Yorgo oğlu Kostas "
( İnanç Koçak ) gibi olumlu bir karakter koymak yerinde olmuş , hep okurdum Çanakkale'de savaşana gayri Müslim Osmanlı vatandaşlarının hikayesini .
Bu karakterin " Ölürsem beni Türklerle birlikte gömün , Hristiyanım diye ayırmayın sakın " ! repliği filmin en güzel anlarından biri .
Bu arada Çanakkale Yolun Sonu Anzaklarla da empati kurmayı başarıyor ancak bunu bazı yapımlarda olduğu gibi ( Tolga Örnek'in Gelibolu'su ) günah çıkarmaya dönüştürmüyor .
Hatta Freddy Mercury'e benzeyen bir düşman generali olan Steward ( Stephan Chance ) filmin mutlak kötüsü olarak işaretlenmiş durumda .
Bu karakterin abartılı yorumuna bayıldım .
Filmin olmayan bir tarafı yok mu , elbette var .
Berrak Tüzünataç'ın oynadığı Behice hemşirenin en ama en yeni formüllü ultra deterjanla yıkanmış gibi duran ve hiç kirlenmeyen üniforması gibi .
Diğer hemşirelerin ve bir sürü askerin de giysileri yine pırıl pırıl .
Sektöre acilen " dönem filmleri kostüm kirletme ve eskitme departmanı " kurulmalı çünkü hep buradan kırıyoruz notları .
Kurguda da bir miktar sıkıntılar mevcut , sanki çekilip de filme konmamış sahneler var ( mutlaka vardır ) ve bunların eksikliğini filmi izlerken hissetmek mümkün .
Serkan Genç'in oynadığı " makineli tüfekle düşman karargâhını dağıtan asker " karakteri gibi .
Filmin son 20 dakikasına kadar ortalarda görünmeyen bu karakter birden bir mezar başında ortaya çıkıyor ve epey de önemli hale geliyor .  Meğer Muhsin'in yoldaşı diğer keskin nişancı Şeref ( Serdal Genç ) ' in kardeşiymiş ama seyircinin bu bağlantıyı kurması imkânsız .
Ben de Serdal Genç'i arayarak öğrendim işin doğrusunu .
Neyse ki Serkan Genç'in doğuştan gelen sevimliliği ve oyunculuk kabiliyetleri sayesinde " bunun ne işi var burada " demiyoruz .
Kendi sinemamızda örneğini görmediğimiz kadar başarılı bir final çatışmasının ardından filmin pat diye bitmesi de ilginç .
Açıkçası seyirciye bu kadar büyük bir katarsis yaşattıktan sonra bir miktar daha devam etmesi gerekiyordu filmin .
Her şeye rağmen , Çanakkale Yolun Sonu bu vizyonda izlediğimiz en iyi tarihi kahramanlık hikâyesi .
İzleyenlerin filmi mutlaka beğeneceklerini düşünüyorum .
Bizim kadar çok da takılmayacaklardır bazı olmamışlıklara .
Yazarın acıklı notu : Basın gösterimi yapılmayan filmi görmek için bilet alıp seyirci oldum .
Bir AVM sinemasında film izlemek istemediğim için Karamürsel Belediye sinemasının 13:00 seansına gittim ancak " bir kişi için film oynatamayız " cevabıyla iki kat daha fazla yolculuk yaparak İzmit'e gittim ve Dolphin AVM sinemalarında filmi izleyebildim .
Sinemaya gitmeyenlere ve bir kişi için film göstermeyenlere teşekkürler !
Sahi , Emek sineması neden kapanmıştı ?
Twitter : murattolga / murattolga@gmail.com
