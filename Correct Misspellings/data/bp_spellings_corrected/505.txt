İlk film hakkında küçük sürpriz bozanlar içerebilir !
Geçtiğimiz yıl sadece 28 yaşında iken Hollywood’un en dikkat çekici macera - bilimkurgu filmlerinden birine imza atan Wes Ball , ikinci uzun metrajlı filmiyle yine harikalar yaratmış !
James Dashner’ın 2009 yılında piyasaya çıkan The Maze Runner adlı kitabından uyarlanan Labirent : Ölümcül Kaçış , hem teması hem de şaşırtıcı sonu ile büyük beğeni toplamıştı .
İkinci bölüm olarak vizyona giren ve ikinci kitap üzerinden uyarlanan Labirent : Alev Deneyleri ise birinci filmin üstüne çok daha fazlasını ekleyerek seyirci karşısına çıkıyor .
Açık konuşmak gerekirse , son yıllarda patlama yaşayan ve gençleri merkezine alan distopik kurgulu macera filmlerine mesafeli yaklaşsam da , hatta Ölümcül Kaçış adlı ilk projeye delicesine tapmasam da , Alev Deneyleri tek kelimeyle türü sevenler için bir ziyafete dönüşmüş diyebilirim .
Serinin ikinci filmi ilk kısmın bittiği noktadan başlıyor ve kahramanlarımıza üst üste büyük sürprizler yaşatıyor .
Geçtiğimiz yıl izlediğimiz Labirent : Ölümcül Kaçış’ın finalinde ( şayet romanları okumadıysanız ) yaşadığınız şaşkınlık , ikinci bölümde yerini daha büyük şoklara bırakıyor .
Pek tabii bunlar 6. His gibi kültleşmiş korku filmlerindeki sürprizlerden çok , akıllıca kurgulanmış hikayenin nimetleri !
Neden hapsedildiklerini bilmeyen , geçmişe dair hiçbir şey hatırlamayan gençlerden sadece belli bir kısmının kurtulabildiği Labirent artık sadece ufacık bir ön adım olmuştur .
Thomas ( Dylan O'Brien ) ’ın önderliğindeki 5-6 kişilik ekip , korkutucu ve akıllı karıştırıcı mekandan kaçtıktan sonra aralarındaki tek kız olan Teresa ( Kaya Scodelario ) ile birlikte bir ekip tarafından güvenli bir merkeze götürülüyorlar .
Game of Thrones dizisinden hatırlayacağımız Little Finger adlı şeytani zekaya sahip bir karaktere can veren Aidan Gillen ise Johnson adlı karakter ile “kurtarıcı” rolünü üstleniyor .
Pek tabii dostlarımız vardıkları durakta her şeyin göründüğü gibi olmadığını bir dost sayesinde öğreniyorlar ve durmak bilmeyen , adrenalin dolu maceraları kaldığı yerden devam ediyor .
Ardı ardına gelen ve akıllardaki soru işaretlerini silen sürpriz gelişmeler , akıllara bol ödüllü oyun lastik of Us’ı getiren Işıl hastalığına yakalanmış Deliler , uçsuz bucaksız Alev , yok olmuş bir dünyanın kalıntıları ve derinliğe sahip ( oyuncuların da katkısı büyük ) karakterler etrafında dönen kurguda hem aksiyona doyuyorsunuz , hem de abartıdan uzak anlatım sayesinde gerçekçi bir hikayeyi takip ediyorsunuz .
Pek tabii bunların hepsi distopik bir yaratıya uygun şekilde ilerliyor .
John Paesano’nun başarılı müzikleri ile heyecanlandıran koşuşturma bazıları için fazla gelebilecek gibi olsa da , türü sevmeyenler bile bu şaşırtıcı hikaye ve yok oluş kurgusunu çok sevecek .
Jorge ( Giancarlo Esposito )   gibi akıllara zarar ve eğlenceli karakterlerin de yer aldığı yapımda , yönetmen Ball ile yaşıt genç aktris Rosa Salazar , Brenda rolüyle gençleri bir hayli etkileyecek ; özellikle de hüzünlü hikayesi sayesinde .
Labirent : Alev Deneyleri en samimi tabirle pek çok açıdan başarılı , herkesçe beğenilebilinecek , türün meraklıları içinse adeta orgazm yaşatacak anlara sahip , sonuna yaklaştığımız bu senenin dikkat çekici macera – bilimkurgu filmlerinden ! burcinaygun@gmail.com
