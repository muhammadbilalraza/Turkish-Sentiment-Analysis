Hayvan Bakıcısı ( Zookeeper ) izlerken kendimi bir anda Buz Devri ( Ice ege ) ya da Sevimli Hayvanlar ( Konferenz der Tiere ) filminin içinde gibi hissettim .
Bir anda etrafım tembel kedi Garfield , Narnia Günlükleri : ( The Chronicles of Narnia ) ' ndeki aslan ve kimlik bunalımı yaşayan Rango ile çevrildi sanki !
Gerçi burada bunalım yaşayan kahramanımız Griffin Keyes .
Keyes'in dünyasına girmeden önce biraz hayvanlar dünyasından bahsetmek daha isabetli olacak .
Bu filmde , hayvanlar konuşuyor .
Bunda hayret uyandıran bir yan yok biliyorum .
Zira iç sesleriyle ya da suratımıza baka baka konuşan hayvanlar etrafımızı epey sarmış vaziyette sinema dünyasında .
İşin içine hayvanlar girince bir filmin dokusu değişiveriyor şıp diye .
Hayvanlar dünyasının insanlar dünyasından daha sevimli olduğu kesin .
Üstelik şehirde yaşayıp etrafınızda nadiren hayvan görüyorsanız , hayvan özleminiz tavan yapıyor .
Filmimiz tam da bu noktadan başlıyor .
Ama biz Griffin Keyes'e ‘dur yapma ' diye bağırıyoruz , zira iyi kalpli bakıcımız hayvanlarla meşgul olmaktan insanları unuttum misali , hayvanat bahçesini terk–i diyar etmek istiyor .
Filmin başlarına dönersek Griffin bir kıza evlenme teklifi ediyor ama kız kabul etmiyor .
Bunun üzerine Griffin de kendini hayvanlar dünyasına adıyor .
Bir yandan çabuk bir yandan da iyi bir vazgeçiş aslında yaptığı !
Bir kız evlenme teklifini kabul etmedi diye dünyaya küsülmez !
Ama hayvanlar dünyasıyla barışık kalmak harikulade bir şey .
Filmimiz Griffin'in bu iç hezeyanları içinde tanıdık bir tatta yol alırken , birden fantastik bir tat kazanıyor .
Ama bu hiç de aklınıza Narnia Günlükleri , Altın Pusula ( The Golden Compass ) gibi fantastik atmosfer getirmesin .
Bir hayvanat bahçesi ortamında dile geliyor hayvanlar .
Çünkü iyi yürekli bakıcıları Griffin elden gitmek üzere .
Griffin kadınlarla iletişim kuramamasının nedeninin işinden kaynaklı olduğunu düşünüyor ve çare olarak işten ayrılmayı düşünüyor .
Belki havalı işler yapabilse kadınlar ona tapacak .
Bu onun şahsi fikri tabii .
Hayvanlar Griffin'i kaybetmemek için konuşuyor .
Akıl fikir veren hayvanlarla , Griffin'in doğru yolu bulma macerasını anlatıyor filmimiz .
Konunun pek bir cazibesi olduğu söylenemez .
Sadece hayvanların Griffin'e kendilerine has yöntemlerle flört etmeyi öğrettikleri yerler ‘komik ' gelebilir .
Yakınındakini ve sana uygun olanı görmeyip , uzaklara ve aslında seni umursamayanlara yöneliş kısmıyla da eleştirel bir tavır koyuyor .
Hayvanların ( genelde vahşi ) arasında , onların yöntemleriyle gelişen filmde Kevin James hayranları mutlu olabilir bir tek !
Rosario Dawson filmin absürdlüğü içinde güzelliğiyle öne çıkıyor ve Kate karakteriyle Griffin'e güzel destekler atıyor .
Yönetmen Frank Coraci aynı zamanda hayatımızı bir tuşla değiştirme kılavuzu niteliğindeki Click'in yönetmeni .
Yani yönetmen dört yanlışın bir doğruyu götürmediği , aksine yanlışların doğruya var gücümüzle saldırmamız yönünde köprü attığı görüşünde !
Hayvanlar sayesinde kadınlarla flört etmenin ‘hayvani ' yönünü keşfeden Griffin'in maceralarını ille de izlemek isterseniz tercih sizin .
Dediğim gibi en azından hayvanlar dünyasına dalıp , onların varlıklarını bir kez daha hatırlıyoruz .
Bu da bir şey !
banubozdemir@gmail.com
