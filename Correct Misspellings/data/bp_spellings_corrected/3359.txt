Anne Fontaine aykırı , tutkulu ve muzır aşk hikayelerine devam ediyor .
Coco Chanel’den Önce , Yasak Aşk ve Aşkın Dili gibi filmlere imza atan Fontaine , yine klasik bir hikayenin modern tasvirleri peşinde .
Fontaine’nin memleketlisi Catherine Braillat’ın tarzına benzeyen filmler çektiğini Aşkın Dili yazımda belirtmiştim , Braillat elbette tabu konuları harman edip normalleştirmeye çalışıyordu , Fontaine daha çok kadının arzu nesnesi haline geldiği , erkek dünyasının karşı cinse karşı bir sürüklenme yaşadığı dünyalar kurma peşinde .
püre As Snow /  Masumiyetin Dayanılmaz Çekiciliği de bu yolun yolcusu .
Film biraz da gençlik ve güzellikle , yaşlanma ve kıskançlığın çatışması olarak karşımıza çıkıyor .
Yani Claire ve Maud’un .
Claire , babasından kalan otelde çalışıyor , oteli işleten ise üvey anne Maud !
Maud sevgilisinin Claire’a abayı yaktığını görünce onu ortadan kaldırmanın planlarını yapıyor .
Ama Claire ölmüyor ve taşrada bir kasabaya sığınıyor .
Genç ve güzel olan Claire , bir anda kasabalı erkeklerin gözdesi , arzu nesnesi haline geliyor .
Burada vurgu yapılmak istenen bir diğer özellik de masumiyet !
Annesinin ölümüyle bir nevi hayata küsen Claire , doğanın içindeki bu küçük kasabada ve kendisine inanılmaz ilgi gösteren insanlar arasında bir nevi yeniden doğuyor , yaşamı , cinselliği keşfediyor .
O yüzden önceki hayatına dönmek istemiyor , orada kendini güvenli ve özgür hissediyor .
Aslında Pamuk Prenses Ve Yedi Cüceler hikayesinin taşra versiyonunu izliyoruz , her şey tamam ama prens eksik !
Bildiğimiz , alışık olduğumuz konunun belki de yüzüncü kez başkalaştırılmış versiyonu .
Filmin sıkmasa da tekrarlı bir yapısı var .
Aşkın , sevginin insan ruhu ve bedenine hücum eden yapısını bir kez daha izlemek siz de nasıl bir etki yaratır bilemedim ama benim filmin çekildiği atmosferden , sisli puslu doğadan daha fazla etkilendiğim aşikar !
Burada bizi şaşırtmayan şeylerden birisi de Maud’u , yani üvey anneyi Isabelle Huppert’in oynuyor olması .
Nerede gizemli kötücül ama bir o kadar da efendi ayarlarında bir kadın karakter varsa arkasından Huppert çıkıyor .
O da zehirden medet uman ve rakibini yok etmek için fırsatlar kollayan kötü cadıyı bir hayli iyi canlandırıyor .
Kıskançlığını ve kötü niyetini belli etmeden , bir anne şefkatiyle rakibini uyutmaya çalışıyor ve biz de yüzlerce yıllık bir hikayeyi bir kere daha izlemiş oluyoruz .
Dediğim gibi filmin sevdiğim taraflarından biri bir prens yaratmaması .
Birçok cüce yaratması ve kadını o şekilde var etmesi !
Sonuçta Anne Fontaine elinden çıkma modern bir masal izleyip , kadın ve erkek dünyasına ilişkin tekrarlı bir masal duymak , izlemek isteyenler tercih edebilir Masumiyetin Dayanılmaz Çekiciliği’ni !
Öyle ya da böyle masallar gerçek hayatı , günümüzü ya da insanı yorumlarken kapısını çalacağımız klasikler !
Fontaine’de bunu yapıyor .
Bu hikayesi diğerleri yanında daha masum kalmış onu da söyleyelim !
 
twitter . com / banubozdemir
