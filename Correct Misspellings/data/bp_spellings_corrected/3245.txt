Dünyanın en genç yıldızı Miley Cyrus'un son filmi Hannah Montana : The Movie vizyonda .
Duymuşsunuzdur , Hannah Montana aslında Disneyland'ın bir televizyon dizisi .
Hatta Emmy adayı olan bu dizi iki yıl içinde dünya çapında müthiş bir başarıya ulaştı .
Rekorlar kıran bu dizinin önce Hannah Montana / Miley Cyrus : Best of Both World Concert Tour filmi , ardından da bu hafta vizyona giren filmi çekildi .
Hannah Montana karakterine çılgın derecede bağlı genç kızlar var .
Bu karakterin oyunları var , fan grupları var .
Hatta 6-8 yaşındaki kız çocukları dahi Hannah Montana'nın hayranı .
Miley Stewart sıradan bir kızdır .
Fakat onun hayatının öyle bir tarafı vardır ki herkes onun için deliriyordur .
Miley Stewart , Hannah Montana ismiyle tanınan dünyaca ünlü bir stardır .
Miley , bir taraftan sıradan bir hayat sürerken , diğer taraftan parıltılı hayatı arasındaki dengeyi kurmaya çalışıyordur .
O iki dünyanın da en iyisi .
Ama şimdi bunlardan birisini seçmek zorunda .
Ben baştan söyleyeyim , bu cümleyle verilen vaat filmde yok .
Hikayenin heyecanını kaçırmamak için burada anlatmayacağım ama senaryo o kadar saçma bir şekilde sonuca bağlanmış ki , akıl alır gibi değil .
Filmin yönetmenliğini karaktere başka bir boyut getirmesi açısından diziyi takip etmeyen Peter Chelsom'a vermişler .
Tamam , absürt filmlerin büyük fanıyım .
Hikayenin içinde oturmadığını düşündüğüm noktaların gerçekliği zorlaması da absürt bir film olsaydı sorun olmazdı .
Ama bu filmin bütünlüğünde uygun değil .
Tom ve Jerry'i seyrederken eğlendiğim bir sahne , ( haliyle ) bu filmde iğreti duruyor .
Fakat yine de belirtmeliyim ki filmde merdivenlerden düşünce bir şekilde başına kabak geçen çocuğun ortalıkta yuvarlanmasına kahkahalarla gülen de oldu .
Ne bekliyordun Funda demeyin !
High School Musical da bu tarz bir film .
Evet , basket sahasında herkesin şarkı söylemeye başlaması da mantıklı değildir ama o film kendini müzikal diye tanımlıyor .
Ve tabii MTV'den fırlama klip sahnelerinin muhteşemliğini bu yazıda da tekrar hatırlatırım .
Hannah Montana'da ise anlamsız kalan bir çok sahne mevcut .
Senaryonun tüm başarısızlığına rağmen Hannah Montana rolündeki Miley Cyrus'un sıcacık oyunculuğunu da es geçmemek gerekir .
Ben de bu diziyi hiç seyretmemiş biriyim ve bir dış göz olarak filmi değerlendirdiğimde bu kız doğal oyunculuğu ve enerjisiyle filmi katlanır kılıyor .
Filmin eksik taraflarıyla hayranları zaten ilgilendirmiyordur .
Ve hatırlarsanız Milley Cyrus'un daha geçtiğimiz yıl babasının kontrolünde ( ! ) çektirdiği üstsüz pozlar tartışmalara yol açmıştı .
Bu filmde cinsellik tabii ki hedef kitlesi gereği masum bir öpücükle sınırlandırılmış .
Yani çocukların kahramanı Hannah Montana , üstüne dönen tartışmaların ötesinde tüm masumluğuyla bu filmde de aklanmış bir halde karşımıza çıkıyor .
Filmde değinilmesi gereken bir diğer özellik ise kareografilerinin eğlenceli olması ve estetik gücü .
Filmin koreografilerilerini " Hairspray " , " Step Up " ve " Step Up 2 : The Streets " ten tanıdığımız Jamal Sims hazırladı ve bu filmde de gayet başarılı .
Sonuç olarak , anneler , ablalar ; kızlarınızla ya da küçüklerinizle bu filmin yolunu tutacağınız şüphesiz .
Ama siz de yanınızdaki küçük kız bu filmden zevk alırken onu seyrederek başka bir keyfi tadabilirsiniz , belki .
