Uzakdoğu dövüş sanatları her zaman Hollywood camiasının gözünün nuru oldu .
Ardı arkası kesilmeyen dövüş filmleri ve dövüş ustası olarak namı yürüyen kahramanlar sinemanın her döneminde kendilerine yer buldular .
Ancak Panda Po gibisi daha önce görülmedi !
Kung Fu Panda serisinin takipçileri üçlemenin her filminde temanın değiştiğini ve taşların üzerine + 1 konduğunu bilirler .
Panda Po'nun kahraman olma macerası ilk filmde başlamış olsa da ikinci filmle onu daha yakından tanımış ve sevmiştik .
Şimdi sıra üçlemeyi sonlandıran filme , yani Kung Fu Panda 3'e geldi .
Bu kez serinin diğer filmlerinden daha farklı bir konseptle karşılaşıyoruz .
Panda Po artık yerel bir kahraman olarak eğlenceli ve biraz da tembel bir hayat sürmekte .
Doğası gereği de yemeye düşkün , kilo almaya müsait .
Ancak huzurunu kaçıran tek bir gerçek var , o da liderleri Shifu'nun yerini alması talebi .
Büyük bir zaman ve efor gerektiren bu işin sorumluluğu bile pandamızın keyfini kaçırırken bir yanda da sırra kadem basan babasının ortaya çıkması var .
Yani serinin son filminde 2 farklı sorunsal ile karşı karşıyayız .
Po'nun yapması gereken seçimler bu kez kung fu sanatını aşmış durumda .
3. devam halkasının en büyük farkı da burada ortaya çıkıyor .
Daha derinlikli , daha duygusal ve tabiatı gereği daha sıcak .
Yepyeni karakterlerle zenginleşen kadrosu bir yana , karakterler arasındaki ilişkiler de çok daha yoğun .
Kendi türüyle daha yakın bir bağ kurma şansı yakalayan Po'nun ilk kez gerçekten evinde olması , kendisi gibileri tanıması onu güçlendiren ve aynı zamanda yumuşamasını sağlayan bir etmen .
Panda cennetinde kurulu düzen filmin seyircileri için de tamamen yepyeni bir şey .
Sevimli mi sevimli pandalarımızın arasında kendi özünü bulan Po , tam huzura erecekken bu kez de kung fu ustalarına diş bileyen Kai sahneye giriyor .
3. sorunsalla da burada karşılaşıyoruz .
Po'nun durumu aslında hepimizin başına gelebilecek bir durum .
Onun gibi cüsseli olup buna rağmen kung fu sanatında ustalaşmamızla saygı kazanamamış olsak bile , karşımıza çıkan zorlukları ele alış ya da Po'nun durumunda onlarla savaşma yeteneğimiz hepimiz için hayatta kalmanın kilit kodu .
Po , kendi içindekii dışlanmışlık psikolojisini panda cennetinde avuturken , bu yeni " evi " tehdit eden bir tehlike söz konusu olduğunda tek başına değil " ailece " savaşmaya karar veriyor .
Kısa sürede kung fu ustası bir panda köyü yaratmanın zorlukları açık olsa da , Po için bu amaç her şeyden değerli .
Çünkü bizlerde de olduğu gibi , Po da yeni kavuştuğu babası ve ailesi ile birlikte zorluklara göğüs germeye niyetli .
Burada da serinin duygusal derinliğini görüyoruz .
Pandaların şişman olması haricinde seride tekrarlanan bir espri olmamasıyla birlikte baba - oğul arasındaki iletişimin muzipliği de aralarındaki yakın ancak tedirgin bağı gözler önüne seriyor .
Görsellik olarak Kung Fu Panda serisinin çizgisini hiç bozmadığını ve kendine has bir görselliği olduğunu düşünürsek üçüncü devam halkasında da bunun değişmediğini söyleyebiliriz .
Canlı renk kullanımı bol , görselliği ve panoramaları güçlü bir film var karşımızda .
Özellikle panda cennetinin görsel bir şölen olduğu da bir dipnot .
Müzik seçimleri için de serinin hayranlarının uzak olmadığı tatta , görsellikle uyumlu ve asla görüntünün önüne geçmeyen müzikler seçilmiş .
Bu kez yönetmen koltuğunda tekrar ilk filmdeki gibi  Jennifer Yuh ,  Alessandro Carloni gördüğümüz 3. devam halkasında ilk filmdeki kadar büyük sürprizler karşımıza çıkmasa da kalbi ısıtan enstantaneler mevcut .
Orijinal seslendirme kadrosu hiç değişmeyen serinin Türkçe dublajında Panda Po olarak Okan Yalabık'ı duyarken , serinin alışılmış karakterlerini seslendiren Ahmet Eres , Deniz Uğur ,  Murat Aydın gibi yerli sinemanın sevilen yıldızları da kadrodaki yerlerini koruyor .
Kung Fu Panda serisinin başarılı kararları ile seriye eklenen yeni karakterler , cazibeli Mei Mei ve eğlenceli baba Li kendileriyle özdeşen ve tatmin edici seslere sahip olmuşlar .
Yalabık'ın tonuna göre farklı anlamlar katabildiği sesi serinin baş kahramanı için çok doğru bir seçim olmuştu .
Po'nun babası olarak karşımıza çıkan Tarkan Koç da sesiyle kadroyla mükemmel bir ahenk içinde .
Seslendirmenin filmin orijinal diliyle aynı kaliteyi tutturduğu su götürmez .
Kısacası serinin hayranı olan ya da olmayan , yetişkin ya da çocuk , her izleyicinin gönlünü kazanacak olan Kung Fu Panda 3 ile eğlenceli ve duygusal bir yapıma davetlisiniz .
Panda Po'nun hem kendi içsel arayışı , hem de sevdiklerini korumak için verdiği mücadele kalplerinizi ısıtıp yüzünüze tatlı bir tebessüm yerleştirecek .
