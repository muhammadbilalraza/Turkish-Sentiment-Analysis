Cannes'a daha önce bir çok filmiyle katılan ve birçok ödülle evine dönen Gus Van Sant'ın son filmi " Restless " , bu yıl Un Certain Regard bölümünde gösterildi .
Gus Van sanat benim için , filmini izleyip " aa bu Gus Van sanat filmi " diyemeyeceğim yönetmenlerden .
Benim Güzel Idaho'm , Fil , Sapık , Paranoid Park , Milk .
Hepsi birbirinden başarılı ama birbirini çağrıştırmayan filmler .
Bu filminin de diğer filmlerinden herhangi birini çağrıştırdığını söyleyemem .
Sadece , tesadüf mü bilmem ama çoğu filminde hayat dolu gençler var ama hayatları aslında bir o kadar karanlık .
Filmin senaristi Jason Lew , hikayesinde Hal Asbhy'nin 71 yapımı Harold and Maude filminden etkiler olduğunu gizlemiyor .
Hikaye çok çocuksu ; masum , sade ve sakin ilerliyor .
Ailesini kendisinin de içinde olduğu bir trafik kazasında kaybeden Enoch ( Henry Hopper ) , yirmili yaşlarında olmasına rağmen ölümü takıntı haline getirmiş bir gençtir .
Vaktini tanımadığı kişilerin cenaze törenlerine katılarak geçiren ( burada Fight Club'da hayatındaki anlamsızlığı uzaklaştırabilmek için kendisiyle ilgisiz konularda terapi gruplarına katılan Jack'i hatırladım ister istemez ) Enoch , geri kalan zamanlarında ise sokakta yere yatıp ölmüş gibi vücudunun etrafını tebeşirle çizer , ya da Japon hayal arkadaşı Hiroshi ile oyunlar oynar .
Gene böyle bir dönemde , katıldığı bir cenaze töreninde erkek gibi kısa sarı saçlara sahip , doğal , sade ve güzel bir kızla tanışır : Annabel ( Mia Wasikowska ) Birlikte vakit geçirmeye başlarlar ve aynı dili konuşan , hayata aynı pencereden bakan iki kişi olduklarını farkederler .
Kısa süre sonra hayatlarındaki gizemleri birbirlerine açmaya başlarlar : Enoch ailesini nasıl kaybettiğini anlatır , Annabel ise beyin tümörü ile mücadele ettiğini ve üç aylık ömrü kaldığını .
Ölümle bu denli yakından yüzleşmiş olan Enoch , Annabel'e son zamanlarında ona eşlik etmek istediğini ve ona bu dönemi kolaylaştırmak için elinden geldiğince yardım edeceğini söyler .
Zaten kısa bir süre sonra ikisinin arasındaki bu bağ aşka , aşk ise kaybetme acısına dönüşür .
Bu zor dönemden bazen çıkmazlara girerek , çoğu zaman ise hayata bakış açıları ve pozitif tutumları sayesinde rahatlıkla geçeceklerdir .
Cannes'da pek olumlu eleştiriler almayan Restless , açıkça Gus Van Sant'ın en iyi filmi değil , Mia Wasikowska dışındaki oyunculukların çok etkileyici olduğunu söylemek de zor , fakat romantik , klişe ama dokunaklı bir hikayeyi usta bir yönetmenlikle kotarmış olan Gus Van Sant'ın hatırına , izlemeye değecek , sevimli bir film .
Twitter : blossomel
