Yazının tamamı filmle ilgili sürpriz bozan içerir .
Sanırım yazıya girişi , vizyon tarihi 14 Şubat Sevgililer Günü olan bir filmi ; klasik , dokunaklı bir aşk hikayesi görme niyetiyle izlemeye gidecekleri uyararak yapmakta fayda var .
Masallardan Geriye Kalan , içinde bir twist ( şaşırtmaca ) barındırarak , aslında klasik sayılabilecek bir hikayeyi farklılaştırıp türünün içinde esneklik kazanmaya çalışmış denilebilir .
Kabaca konu , üniversitede doçentlik yapan akademisyenin hayatına genç bir doktora öğrencisinin girmesi ve aralarındaki tutkulu ilişkiye odaklanıyor .
Yönetmen koltuğunda 2008’de ilk uzun metrajı Son Ders – Aşk ve Üniversite’yi çeken , aynı zamanda senaristlik yapan Mustafa Uğur Yağcıoğlu var .
Başlangıcından itibaren hızlı şekilde Evren ( Özgür Çevik ) ve Hece’nin ( İlayda Akdoğan ) tanışmasını , yakınlaşmalarını ve birlikteliklerini izliyoruz .
Daha sonra , Evren’in eski sevgilisini aldattığı için ayrıldıklarını bir iki kısa flashback’le öğreniyoruz .
Özellikle filme dair en dikkat çeken unsurdan , şaşırtmacasından , “sürpriz kaçıran” ifade kullanmadan bahsetmek istiyorum .
O an , hikayenin alamet - i farikası anlaşılıyor fakat genel itibariyle , oraya dek olan sürede örülen anlatımın çözümüne inanmamız için yeterli hazırlığın yapıldığını söyleyemem .
Hatta , aldattığı için kendisini affetmeye çalışan Evren karakterine gerekli derinliğin verilmemesi sebebiyle , karşılaştığımız şeyin , izlemelere doyamadığımız ( ! ) şehirli , eğitimli , beyaz erkek dramalarından bir diğeri olduğunu düşünmekten kendimi alıkoyamadım .
Senaryodaki durum , kurguya da bir şekilde yansımış .
Sanki apar topar her şeyin açıklandığı sahneye gelinmek istenmiş .
Yardımcı oyuncuların da amacı net değil , varlıkları bazı diyalogları sakil yapmış .
Diğer başrol İlayda Akdoğan’ın Hece’sinde , çözüme dair yakalamamız istenen izler daha özenli yerleştirilebilirmiş .
Mustang’le adını duyuran genç oyuncu , bıçak sırtı bir rolde fena iş çıkarmamış .
Ayrıca Özgür Çevik , birinin sözlerini yönetmenin yazdığı iki şarkı seslendirmiş film için .
İlayda Akdoğan Özgür Çevik
Filmin diğer dikkat çeken tarafı , süresi sınırlı olmasına rağmen Tuba Ünsal’ın canlandırdığı Asya karakteri .
Kendisi “non - binary” birey , yani cinsiyet kalıplarını reddediyor .
Evren’in yakın arkadaşı olarak tanıyoruz , sahip olduğu kafeyi sevgilisiyle işletiyor .
Onun da varlığı ve hikayedeki kilit rolü pek ikna edici gelmiyor .
Çünkü aslında Evren’i , erkek olan diğer bir arkadaşıyla daha fazla paylaşım içinde görüyoruz .
Yerli yapımlarda , Queer temsillerin karikatürleştirilmeden yer almasını kıymetli buluyorum .
En azından buna gayret edildiğini düşünüyorum .
“Bi Küçük Eylül Meselesi”ne de benzettiğim film , düğümünü atarken ve çözerken oradaki gibi gerisini ilerisini işin içine iyi katarak , neden - sonuç ilişkisinin sağlıklı kurulabilmesini sağlayabilirmiş .
Senaryodaki boşluklar , bütünü maalesef oldukça etkilemiş ve bu haliyle izleyicisini “derdi olan” karakterinden uzaklaştırmış .
Başta belirttiğim gibi , 14 Şubat için farklı bir seyirlik arayanlar , yine de aradıklarını belki bulabilirler .
