Çin’in ilk büyük animasyonundan sonra en çok hasılat yapan filmi Kahramanlar Takımı çocuk izleyicilerini bekliyor !  
Farklı ülkelerin animasyonlarında Çin’i ortak yapımcı olarak görsek de Çin menşeili katıksız bir animasyon Türkiye pazarında nadiren yerini buluyor .
Çin Sineması’nın ilk büyük animasyon filmi 2014 yapımı Ejder Yuvası 2015’te ülkemizde gösterilirken , yakın tarihlerde Çin’de vizyona çıkan Kahramanlar Takımı da ( Monkey King : Hero Is Back ) Türkiye’ye anca geldi .  
Maymun Kral hem yerde hem de gökte Tanrılar’ın arasında yaşarken , Tanrılar’la tek başına girdiği savaş sonucunda cezalandırılır ve Beş Element Dağı’nda bir buz kütlesinin içine mahkum edilir .
Üzerinden yıllar geçtikçe , gerçekliğinden şüphe duyulup efsaneye dönüşen Maymun Kral’ın varlığına , küçük Liv inanmaya devam ediyordur .
Liv , çok küçükken canavarların saldırısına uğrayıp ailesini kaybedince , bir keşiş tarafından evlatlık edinir .
Her zaman içinde macera tutkusu olan Liv , bulundukları köy yine canavarların saldırısına uğrayınca kendinden de küçük bir kızı yanına alarak Beş Element Dağı’na kaçar ve bilmeden Maymun Kral’ın mührünü bozar .
Üzerindeki lanetten dolayı eski büyük gücüyle yeniden yaşama dönemeyen Maymun Kral , Liv ve küçük kızla birlikte bir arada kalmak zorunda kalır ve asıl macera başlar .
Kendi ülkesinde tüm zamanların en çok hasılat elde eden filmi olarak lanse edilen Kahramanlar Takımı , tüm dünyanın aşina olduğu Hollywoodvari yapımına rağmen Uzak Doğu’nun ötesinde aynı etkiyi yaratamayacak belli ki ; seslendirmede Jackie Chan’in ismini kullansa bile .
Görselliğin bir hayli güçlü olduğu film Uzak Doğu’ya özgü bir noktada hikayeleştirilerek , bizlerde dışarıdan izliyor izlenimi yaratıyor .
Hollywood’un çoğunlukla neşeli çocuk animasyonlarına karşı film , espriler şakalardan çok aksiyon ve bağlanışıyla duygusal bir tonda anlatılıyor .
Filmin küçük bir çocuk üzerinden anlatılması genç izleyicilerle bağ kurabilecekken , filmde hikayenin çevresinde döndüğü topluluğun içerisinde kadın karakter eksikliği söz konusu .
Küçük kız kurtarılmak üzere edilgen olarak , ismi dahi olmadan filmdeki görevini yerine getiriyor .
Sadece erkeklerin dünyası olarak lanse edilen film , tempoyu düşürmeden aksiyonu bol akarken , daha çok erkek çocukların hoşuna gidecek bir atmosfer yaratıyor .
Bununla birlikte çoğu toplumda kadın - erkek eşitsizliği yaşanırken , henüz küçük yaşlardakilere yönelik filmlerde güçlü kadın figürünün de yer almasının , mesajı her zaman daha da güçlendireceği taraftarıyım .
