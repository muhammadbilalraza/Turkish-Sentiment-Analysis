Aslında bu hafta bambaşka konulara değinecektik , ama bir de baktık ki 13 Ağustos Sir Alfred Hitchcock'un 100. doğum yılına denk geliyor .
Konuya önem vermeden geçmek olmaz , yoksa mezarında ters döner .
Efendim kendileri 1919 yılında Londra'da sessiz filmlerde arada çıkan yazıları yazan adam olarak sinemaya başlar , 1922 yılına kadar yardımcı yönetmenliğe kadar yükselir .
Bitirebildiği ilk filmi 1925 yapımı ' The Pleasure Garden ' .
1926 yılında 2.filmi ' The Lodger - Kiracı ' ile kendi tarzının temel taşlarını yaratır .
En sevdiği konu olan olaylarla hiç bir ilgisi olmadığı halde bir karışıklık yanlış anlama veya tuzak sonucu suçlanan yalnız genç adam entrikların içine çekilir ilk defa burada görülür .
Teknik açıdan ' sağlamlığını ' ilk kez bu filmde gösterir .
Ilk sesli filmi 1929 yılında gerçekleştirdiği ' The Blackmail - Şantaj ' olur .
Artık Hitchcock gerilimi daha fazla arttırabileceği yeni bir unsura kavuşmuştur : Diyaloglar !
' The Man Who Knew To Much - Çok şey Bilen Adam ' ( 1934 ) ticari başarı kazandığı ilk filmidir .
1956 yılında Gary Grant ve Doris Day ile filmi yeniden çeker .
Peşinden sayısız başarılı film gelir .
' The 39 step - 39 Basamak ' ( 1935 ) , ' The Secret Agent - Gizli Ajan ' ( 1936 ) , ' Sabotage - Sabotaj ' ( 1936 ) ve ' The Lady Vanishes ' ( 1938 ) ( bunun 1979 yapımı bir yeniden çevrimi var ) Ingiltere'de çektiği son film 1939 yapımı ' Jamaica Inn - Jamaica Hanı ' ? dir. İlk Hollywood filmi klasik Hitchcock öğelerini taşımamakla birlikte en bilinen filmlerinden biri olarak tarihe geçer : ' Rebecca ' ( 1940 ) .
Sir ilk kez en iyi yönetmen dalında Oscar'a aday olup Amerikan pazarında gövde gösterisi yapar .
Yine başarılı filmler birbirini takip eder : Hitchcock ögelerini taşıyan ilk Hollywood filmi ' Foreign Correspondent - Yabancı Muhabir ' ( 1940 ) , kocasının katil olduğunu düşünen bir kadının hikayesinin anlatıldığı ' Suspicion - Ţüphe ( 1941 ) ( 1987'de televizyon için çekilen bir uyarlaması var ) , amcasının katil olduğunu öğrenen bir kızın hikayesinin anlatıldığı ( kadınlar hep kurban ) ' Shadow Of A Doubt ( 1943 ) ' ( yeniden çevrimi 1991 yılına denk geliyor ) , bence en iyilerinden ( ve Hitchcock'un ender aţk öykülerinden ) ' Notorius ' ( 1946 ) ( yeniden çevrimi 1992 yılında ) ve sözü fazla uzatmadan diğerleri ' Spellbound - Öldüren Hatıralar ' ( 1945 ) , ' Rope ' ( 1948 ) ' Strangers On A Train - Trendeki Yabancı ' ( 1951 ) .
Son ikisinde Hitchcock klasik tiyatronun ' tek mekan ' ilkesini başarıyla uygular .
Benim açımdan ' Rope ' en iyi üç Hitchcock filminden biri .
1954 yılında yine en iyi üç filminden biri olduğunu düşündüğüm ' Dial M For Murder ' ( 1954 ) gelir .
Bu sezon bu filmin ' Perfect Murder - Kusursuz Cinayet ' ( 1998 - Yön : Andrew Davis ) adı altında yeniden çevrimini izledik .
İzlemediğim için karşılaştırma yapamayacağım .
Filmin birde 1981 yapımı bir televizyon uyarlaması bulunuyor . '
To Catch A Thief - Kelepçeli Aşık ' ise 1955 yapımı .
1955'de bir Hitchcock komedisi beyazperdede yerini bulur ' The Trouble With Harry ' ( 1955 ) . ( bununda yeniden çevrimi var ( en azından fikir baz alınarak ) : ' Weekend At Bernies ' ( 1989 - Yön : Ted Kotcheff ) 50'li yıllarda Hitchcock sinema tarihinin en çok hatırlanan filmleri arasında yerini alan üç bomba patlatır : favori oyuncusu James Stewart'ın rol aldığı ' Rear Window - Arka Pencere ' ( 1954 ) ve ' Vertigo ' ( 1958 ) . Üçüncü film ise Hitchcock'un en iyi filmi olarak nitelendirilen ' North bu Northwest ' ( 1959 ) Filmde tüm Alfred Hitchcock öğeleri var : dahiane kamera görüntüleri , karışık - kısıtlı bir kadın - erkek ilişkisi , filme uyun mükemmel bir müzik ( Sir'ün en önemli filmlerinde müziğe imza atan Bernard Herrmann ) , technicolor , yerinde espriler , sembolizm ve mükemmel ayarlanmıţ heyecan . ' Psycho - Sapık ' ( 1960 ) duş sahnesiyle bir kurgu başyapıtıdır . Bıçağın saplandığı bir kere bile gösterilmemekle birlikte o gün bugündür artık tek başına banyo yapamayan insanların sayısında inanılmaz bir yükseliş vardır . ( bununda yeniden çevrimini bu sezon izledik - ben izlemedim ) ' The Birds - Kuşlar ' ( 1963 ) ustanın bilinen son başyapıtıdır . ' Torn Curtain ' ( 1966 ) bilhassa mutfakta geçen dövüş sahnesinin acımasızlığı ve gerçekliği dolayısıyla birçok kişi tarafından Sir'ün gizli başyapıtlarından biri olarak anılır . Sonraki yıllarda gelen ' Topaz ' ( 1969 ) , ' Frenzy ' ( 1972 ) ve bilhassa son filmi ' Family Plot ' ( 1976 ) ise insanı adeta isyan ettirecek kadar kötü filmlerdir . 5 defa Oscar'a aday olan Sir Alfred Hitchcock 28 Nisan 1980 günü hayata veda etti .
