2006’da çektiği Son Osmanlı Yandım Ali’nin ardından , televizyona bir mola verip yeniden beyazperdeyi tercih eden yönetmen Mustafa Şevki Doğan , Kedi Özledi’de daha önce çeşitli televizyon dizilerinde de beraber çalıştığı senaristler Baykut Badem ve Filiz Ekinci ile çalışıyor ve filmin belki de tek handikapına da burada imza atıyor .
Zira televizyon ağırlıklı geçmişi olan bir ekipten , yer yer sit - com tadında bir romantik komedi çıkıyor .
Hikaye şöyle : 10 yıl gibi uzun bir süredir örnek bir ilişki yaşayan aşk böcekleri Kadir ile Kıymet’in ilişkileri , Kadir’in arkadaşlarına uyup bir çapkınlık macerasına atılmasıyla birlikte sallanmaya başlıyor , ama ne sallanmak .
Bir yalan bin yalan doğuruyor ve Kadir ile Kıymet hiç istemeseler de ayrı düşüyorlar .
İki sevgilinin arasında kalan kedimiz Aşk ise , kedilerin nankör olduğu genellemesinden yola çıkarak , aşk duygusunun da nankörlüğüne göndermede bulunuyor .
Ama bunu yaparken , ne esas oğlanın ne de esas kızın masumiyetlerine leke sürmüyor .
Yalanlar birbirini kovalarken yaşanan gelişmeler , filmin ilk yarısında biraz daha durgun olarak ilerlese de , ikinci yarısında oldukça hızlanıyor ve seyirciyi zincirleme olarak dramatik ironi içeren sahneler ile başbaşa bırakıyor .
Oldukça renkli görüntülere sahip olan Kedi Özledi , sinematografik açıdan birkaç kedi sahnesinde kullanılan bilgisayar efekti haricinde bizi rahatsız etmiyor .
Bu arada , filmde rol alan kedinin hamile olduğu ve o sahneler çekilirken doğum yaptığı için efekte başvurulduğu yönünde bir rivayetin dolanmakta …
Olay akışı gayet eğlenceli bir şekilde ilerleyen filmin iki başrol oyuncusu Algı Eke ve İlker Ayrık , uyumlu ve doğal bir oyunculuk sergilemek için ellerinden geleni yapıyorlar .
Bu noktada Algı Eke’nin birkaç adım öne çıktığını ama kadronun geri kalanının tiyatrallikten kurtulamadığını gözlemleyebiliyoruz .
Bu , eski Amerikan romantik - komedilerine bir selam gönderen bilinçli bir tercih mi , yoksa ekibin televizyon geçmişinin etkisi mi , ayırt etmek zor .
Ancak şunu rahatlıkla söyleyebilirim ki , son zamanlarda izlediğim yerli romantik komedilerin en Hollywood havasında olanı Kedi Özledi .
Son olarak yönetmen Mustafa Şevki Doğan’ın bu filmle beraber bir üçlemeye imza atmak istediğini ve ilerleyen zamanlarda kadın - erkek ilişkilerini başka hayvanlar üzerinden metaforlarla anlatmaya çalışacak olan iki filmin daha geleceğini de belirtelim . twitter @simulationone
