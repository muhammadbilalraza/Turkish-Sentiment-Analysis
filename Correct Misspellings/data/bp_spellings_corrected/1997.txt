Güney Koreli Kim Ki - Duk değişken bir üretkenliğe sahip yönetmenlerin başında geliyor .
Anlamadığı şeylerin filmini çektiğini söyleyen ve bu anlamda da filmlerinden kendine has bir samimiyet ve aynı zamanda metafor fışkıran yönetmen ana malzeme olarak insanın değişken ve kötücül duygularından besleniyor .
Kanımca onları anlamdırabilmek için de film çekiyor .
Filmlerini kendi inişli çıkışlı duygusuyla ve severek takip ettiğim Kim Ki - dük insan doğasının dengesizliğinden beslenmeye devam ediyor .
Neredeyse en politik filmi diyebileceğimiz The Net / Ağ üzerinden ideolojilerin mantıktan uzak yiyişmesini anlatıyor .
Zaten muhalif ve ülkesinde pek sevilmeyen yönetmen kendi içindeki ideolojik açmazlarını filme çekmekten yılmıyor .
Tabii The Net / Ağ filminin denklemini çözebilmek için kuzey ve güney Kore'nin bıçak gibi birbirinden ayrılan keskin ideolojilerine bakmak lazım .
Komünizmle yönetilen ve dış dünyanın nimetlerine tamamen kapalı , sade ve minimal bir hayat süren kuzeylilere nazaran güneyliler tam bir dünya devleti .
Yani dış dünyaya açık .
Aslında iki tarafın yönetim algısını yönetenler bazında eleştiren yönetmen sıradan insanın bu baskıcı ideolojiler karşısında nasıl da çaresiz kaldığını , yolunu şaşırıp ne yapacağını bilemediğine vurgu yapıyor .
Filmin dokusu ideolojiler üstünde de yorumlanabilir .
Modern hayata geçen ve ona karşı durup , daha kapalı kalmayı amaç edinen iki ülke arasında sıkışan adamın kafa karışıklığı da diyebiliriz .
Gerçi Kim Ki - dük olayı kendi ve bizim kafamızda çözdükten sonra gerisi biraz teferruat olarak kalmış .
Küçük kızı ve karısıyla gayet yoksul bir hayat süren Kuzey Koreli balıkçı kayığı bozulunca bir sınır ihlaliyle karşı kıyıdaki Güney Kore topraklarına sürüklenir .
Kendi ülkesinde yoksul ve baskıcı bir hayat süren balıkçı burada da bir kobay olarak çeşitli deneylere maruz kalır , modern hayatın nimetleriyle sınanır ve hatta Güney Kore'de kalıp orada yaşaması istenir .
İşte burası gözleri balıkçıya çevirdiğimiz yer .
İki yaşam arasında kalıp bocalaması , kafasının karışması , renkli bir hayatla ailesi arasında gidip gelmesi ve her ideolojinin eninde sonunda ne kadar özgürlükçü görünse de yolunun baskıya çıktığını gayet tane tane anlatan bir film Ağ .
Güney Koreli olan yönetmen acımasız oklarını iki ülkeye de fırlatmış .
Bütün değerlerin para karşısında eridiği , komünizmin büyük değer kaybına uğradığının altını abartılı ve uzun uzun çiziyor .
Tabii bir de casusluk meselesi her iki yerde de öyle amaçsız ve ezici bir sorguya dönüşüyor ki .
Bir nevi Daniel Blake etkisi aldım desem yalan olmaz , orada da sistemin bireyin mantığını çökerttiğine , bir kaos ve aynılık içinde onu kendine esir etmeye çalıştığına tanık olmuştuk .
Burada kapitalizm ve komünizmin yani iki sistemin balıkçının sade hayatını darmaduman ettiğine tanıklık ediyoruz .
Yani sorun nasıl yönetildiğimizden çok yönetilme sorununun kendisine ve bireyin duruşuna gelip odaklanıyor .
Biraz ağırkanlı ve tekrarlı akan film psikolojik şiddetin bazen birey üzerinde fiili şiddetten daha kalıcı etkisi olduğuna değiniyor .
Ve izleyen herkesin kendi yönetildiği sistemle özdeşlik kuracağı bir film yapmış Kim Ki - dük .
Yine diğer filmlerinde olduğu gibi birey ön planda ama onu çevreleyen ağlar da hemen etrafında !
