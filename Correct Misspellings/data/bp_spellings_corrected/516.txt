Sığındıkları sınır kapılarından başka gidecek yerleri olmayan insanların savaşın sınırındaki hikayeleri .
Kapılarında bir savaş her an hazır beklerken ne zaman düşeceği belli olmayan bir bomba ile yaşamak .
Daha önce Sarhoş Atlar Zamanı adlı filmiyle 20 yılında Cannes'da Altın Kamera ödülünü alan İranlı Kürt yönetmen Bahman Ghobadi , yanı başımızda hala sürmekte olan savaşa tanık olurken , artık göre göre yabancılaştığımız görüntüleri ve duya duya duyarsızlaştığımız ölüm haberlerini dinlerken unuttuğumuz savaşı bize Kaplumbağalar da Uçar'da yeniden hatırlatıyor .
Bu savaşa dışarıdan tekrar bakmamızı sağlarken çok yakın bir tarihe de ışık tutuyor .
Son yıllarda atağa geçen İran Sineması artık batılılara " otantik " olmanın ötesinde çok daha farklı dünyalar sunuyor .
Sınırda yaşayan bir grup çocuğun yaşadıklarını Ghobadi etkili bir dille anlatmış .
Satellite ( adını lakabından alıyor ) ve çevresindeki çocuklarla kendisine kurduğu ' küçük krallık ' filmin bel kemiğini oluşturuyor .
Küçük de olsa bir iktidara sahip olan Satellite'ın köye yeni gelen Agrin'e hissettikleri ve Agrin'in trajik öyküsü filmin bir diğer hatta kilit parçasını oluşturuyor .
Filmde trajik hikayelerin yanında Amerikan saldırısı ve onu her an yağdırabileceği bombaların etkisinin insan üzerine yansımaları üzerinde durulmuş .
Yönetmenin sınırda çektiği görüntüler orada yaşananlar yağmuru , çamuru ve çıplak ayaklı çocuklarıyla çok gerçekçi duruyor .
Bu özelliğiyle film bir belge film olma özelliğini de kazanıyor .
Yönetmen bu bölgelerde büyümüş biri olarak çevresindekileri gerçekçi bir şekilde yorumlamış .
Genel olarak baktığımızda Ghobadi'nin etkin sinema dilini burada da gösterdiğini görüyoruz .
Üzerine eğildiği konunu üstüne gidip anlatmak istediğini etkili bir biçimde anlatmış .
Bunun dışında filmde oynayan çocukların orada yaşayan amatör oyuncular olması yaşadıklarının üzerlerinde bıraktığı izleri nasıl dönüştürebildiklerinin göstergesi olarak karşımıza çıkıyor .
Çocuk gözü hiç görmeyeni görebilir , hiç duymayanı duyabilir ya da masum bir şekilde gözlerini savaşa dikip gördüklerini algılayamayabilir .
Ama yaşadıkları gerçektir .
Bu yüzden sinemada çocuk gözü hep önemli olmuştur .
Birçok savaş birçok yıkım çocuk gözü üzerinden anlatılmaya çalışılmıştır .
Ghobadi kamerasını yaşadığı coğrafyanın çok yakın bir sınırına yöneltmiş ve yaşadıklarına rağmen masumiyetini yitirmeyen çocuk gözlerini kamerasının tam ortasına yerleştirmişt .
Saddam'ın yıkılan iktidarından geriye kalan bir kol , kırmızı balıklar ve uçamayan kurbağalar filmin metaforik anlatımını güçlendirirken , zaman zaman ortaya çıkan vurucu müzik seyircinin gözlerini doldurmaya yetiyor .
Ghobadi , Irak'a yaptığı gezi sırasında el kamerasıyla çektiklerinden yola çıkmış .
Film , 52. San Sebastian Film Festivali'nde " Altın Midye - En İyi Film " ve " En İyi Görüntü " ödüllerinin yanı sıra Berlin Film Festivali'nde de " Barış Ödülü " nü kazanmış .
Aynı zamanda Saddam sonrası Irak'ta çekilen ilk film olma özelliğini de koruyor .
Her açıdan güçlü bir anlatıma sahip olan film , yanı başımızda duran " öteki " tarafa yakından bakmak isteyenler için iyi bir seçim .
Janet Barış
