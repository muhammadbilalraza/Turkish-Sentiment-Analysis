Buz Devri kahramanları , 3. filmiyle 3 yıl aradan sonra aramıza geri döndü , hem de üç boyutlu olarak .
2003 yılı Ocak sonunda ülkemizde vizyona girdiğinden beri Buz Devri , tüm dünyada olduğu gibi bizde de bir fenomene dönüştü .
Kahramanları , filmden sahneleri zaman zaman sohbetlerimize konu oldu .
20th Century Fox Stüdyoları , Buz Devri ile Walt Disney’in parlak renkli animasyonlarına karşı kendine has bir dünya yarattı ve animasyon o dönemde teknik başarısının yanı sıra duygusallık , eğlence ve aksiyonla da bizlere kendini sevdirdi .
İlk filmde karakterlerin derinliği yaratıldıktan sonra ikincisinde de kendini sıçan zanneden mamut Ellie ve kardeşleri sıçan Crash ve Eddie de bu eğlenceli gruba katılmıştı .
Buzullar erirken yaşananlardan sonra şimdi çılgın macera dinozorlar arasında devam ediyor .
Buz Devri 3 : Dinozorların Şafağı çok eğlenceli , çok ayrıntılı , çok aksiyonlu .
Animasyon kalitesi tartışılamaz , filmi izlerken kahkahalara hakim olunamaz .
Zaten izleyiciler bu sabahtan itibaren bu güzel havalarda sinemaları doldurmaya başladı bile .
Serinin 3. filminde Buz Devri , dinozorların yaşadığı yer altındaki dünyayla ısınırken renkleri ve görselliğiyle de insanı büyülüyor .
Karakterler bir önceki filmde yaratıldığı gibi aynı çizgide devam etse de dişi mamut Elli , 2. filmde çocuksu bir karaktere sahipken bu filmde olgunlaşmış bir anne adayı olarak anaç tavırlarla karşımıza çıkıyor .
Ama bu anaçlığın dahi eğlenceyi yarıda kesebilecek bir hali yok .
Bu filmde ekibe rehber olarak katılan bir karakter var ki filme bambaşka bir boyut kazandırıyor .
Bir dinozor Miskin Sid’i kapınca , onu kurtarmak için tüm tayfa dinozorların yaşadığı tehlikelerle dolu bir dünyaya dalar .
O bilmedikleri dünyada onların hayatta kalmasını sağlayacak tek kişi vardır o da gelincik Buck’tır .
Macera düşkünü Buck enerjik olduğu kadar delidir de .
Bir gün bir ananasla uyanmıştır ve artık taşı telefon olarak kullanıyor , dünyanın en büyük ve zorlu dinozorunu tek düşmanı biliyordur .
Yer üstünde buzlar arasında , ardından tehlikeli orman içinde yolculuk sürerken yerli yersiz ortaya çıkan Scrat ve palamutun büyük aşkının arasına giren Scratte'i de filme gelen taze kan olarak unutmamak gerekir .
Scrat bu sefer hayatının aşkı ile karşılaşsa da ikisi arasında palamut için büyük çatışmalar yaşanacaktır .
Çok ama çok eğlenceli çatışmalar .
İkinci filmde küresel ısınmayla buzulların erimesi gibi günümüzün global sorununa hayvanlar üzerinden parmak basılsa da bu filmde eğlence ve aksiyon 1. sırada yerini alıyor .
Serinin diğer filmlerine nazaran 2. planda kalan filmin duygusal tarafı da , Ellie’nin anne ve mamutların aile olması üzerinden son sahnelerde kurulmuş .
Sonuç olarak duymayanın kalmadığı , izlemeyenin ayıplandığı Buz Devri , animasyon ve komedi dehası olarak içimizi üşütmeye , ısıtmaya ve renklendirmeye devam ediyor .
Söylenti de olsa Buz Devri kahramanlarının maceralarının günümüzde devam edeceğini duydum .
Bu ne kadar doğrudur bilinmez fakat bu kadar güçlü bir yapımın bugüne de taşısalar , kahramanları başka boyutlarda da dolaştırsalar başarılı olacaklarına şüphe yok .
Biz onlardan sıkılmayız ve onları çok severiz ! : )
