Kitabı okuyanların da kafasını karıştıran İstanbul Kırmızısı , film uyarlamasında da benzer bir karmaşayı sunuyor .
Zaten İstanbul Kırmızısı ilk kitabı olan yönetmen Ferzan Özpetek de aynı şeyi tekrarlıyor , kitapta özellikle de filmde bazı şeyleri havada bıraktığını söylüyor .
Uzun yıllar yurt dışında yaşayan Orhan’ın , yönetmen Deniz Soysal’ın ilk kitabı üzerinde çalışmak üzere İstanbul’a gelişi ve Deniz’in hayatındaki insanlarla beraber bir açımlanmaya girme hikayesi diyebiliriz .
Orhan’ın İstanbul Kırmızısı kitabında olmayıp filme eklemlenen bir karakter olması onu anlatıcı ve bir anlamda da çözümleyici konumuna sokuyor .
Zaman zaman bir romanın içinde olduğumuzu ve bunu yazanın da Orhan olduğunu hissettirmeye çalışan filmde Orhan ve Deniz’in aynı kişiler olabileceğine dair işaretler bile aldım diyebilirim .
Bu yüzden filmi izlerken bir yandan da çözümleme yapma ya çalışıyorsunuz ama film kendini tekrardan hop diye topluyor ve bir bakıyorsunuz yalının içindeki ‘yalın’ hayata dönüvermişsiniz .
Filmi annesine adayan ve İstanbul Kırmızısı adının annesinin kendisinden istediği kırmızı ojeden ileri geldiğini söyleyen Özpetek , bu İstanbul’a dönüş hikayesiyle birlikte geçmişe uzanan , Deniz’in ve Orhan’ın ortak sırlarını ortaya döken bir yol izliyor .
Tabii bir de Neval var , filmin güzel kadını .
Neval’i öyle orta bir noktaya koymuş ki Özpetek , bir yandan arzu nesnesi bir yandan da dost ve bir anda yok .
İmgeler , sanat dünyası ve o dünyanın anlaşılmazlığı ve yapaylığına karşın bir yandan politik süzgeçlerle denge kurmaya çalışmış .
Evde çalışan Kürt kızın ailesinin yaşadıkları , cumartesi annelerinin sesleri İstanbul’un genel seslerine karışıyor ve ortaya karışık bir İstanbul resmi çıkıyor .
Kitap uyarlamaları zordur ve bu filmden ben bu etkiyi aldım , zor , kafası karışık , bir yandan samimi olmaya yolunda ama dozu kaçınca büyük laflar ettiğini hissettiren bir film çıkmış ortaya .
Filmde kadın hakimiyeti yaratılan bir sahnede Özpetek’in klasikleşen yemek  sofralarından biri karşılıyor yine bizi .
Film Deniz’in kaybına ilişkin en esaslı lafları da o sofrada ediyor , onun dışında herkesin Deniz’e bağlı ama Deniz’den uzakta ayrı bir dünyası varmış gibi .
O yüzden zaman zaman Orhan’la Deniz aynı kişi hissi verdi ama bana , sanki Deniz hep oradaymış gibi .
Ama bu denli derinlik sunma derdinde ziyade film , daha çok anne duygusunun işin içinde olduğu geçmişe ve bugüne dair bir arayış içinde .
O yüzden Deniz’i arıyoruz belki de filmde .
Kırmızı yalı , kırmızı günbatımı belki bir parça kırmızılı kadın .
Özpetek yurt dışında yaşayan bir yönetmen olarak yerli bir film çekmek istemiş , kaçırdıklarını da o filmle anmak istemiş gibi algılattı bana .
İstanbul görüntüleri güzel ve özenle seçilmiş yerlerden oluşuyor , sanat yönetiminin de başarılı olduğunu düşünüyorum .
Oyunculuklar nedense hikayenin belirsizliğini desteklercesine biraz havada kalıyor .
Nejat İşler daha fazla olmalıydı filmde , Halit Ergenç nispeten sıyrılıyor diğer oyuncular arasından .
Filmde aslında Özpetek’in diğer filmlerindeki karmaşanın kekremsi bir tadı var , tamamıyla yok diyemeyiz ama diğer filmlerinde olmayan bir tutukluk da var ki bu da filmin kafa karışıklığına verilebilir .
Kaybolan birinin ardından deştikçe çıkan ve etrafındaki herkesi saran gizemler ağını burada kurmaya çalışıyor Özpetek .
Bu gizemleri tam anlamıyla çözemesek de İstanbul Kırmızısı , Ferzan Özpetek’in İstanbul özlemini ortaya koyar nitelikte denebilir …
