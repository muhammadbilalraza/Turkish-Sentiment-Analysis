Geçmişinde Blade Runner ve Gladyatör gibi üst düzey filmler barındıran İngilizlerin usta yönetmeni Ridley Scott , filmografisinde farklı bir noktaya oturan Üçkağıtçılar adlı kara komediyle karşımızda .
Komedi sözcüğünün altını çizmek gerek zira Scott , mizaha en çok bu filmde yaklaşıyor .
Tabii bu kara bir mizah .
İçinde hüzün ve patoloji eksik olmuyor .
Dahası filmde , heyecan ve duygusallık da var .
Ustanın , dev bütçeli zor filmlerden sonra herkesin mütevazı bir proje olduğunda birleştiği Üçkağıtçılar’ı tercih etmesinde , tüm bu unsurları başarıyla harmanlayan senaryosunun çekiciliğinin rolü büyük olmalı .
Planlarını yağlı boya tablo yapar gibi çekecek kadar büyük teknik beceriye sahip olmasının yanında usta , aynı zamanda çok iyi bir anlatıcı , malum .
Üçkağıtçılar’ın öyküsü , onun daha çok bu yönünü kışkırtmış gibi .
Yağmur ve karanlıkla örülü kasvetli ortamlarına alıştığımız 66 yaşındaki Ridley Scott’ı , bol güneşli Los Angeles sokaklarında çekim yapacak hale getiren öykü gerçekten de sürprizlerle dolu .
Üçkağıtçılar , usta bir anlatıcıya şiddetle ihtiyaç duyan , son derece zarif bir olay örgüsüne sahip .
Scott , Eric Garcia’nın romanından Todd ve Nicholas Griffin kardeşlerin uyarladığı bu öyküyü , günümüzün zeki seyircisine sunabilmek için iyi bir fırsat yakalamış .
Roy , obsesif kompulsif kişiliğe sahip bir dolandırıcıdır .
Agorafobisi olan ve ilaçlarını düzenli olmadığında temizlik hastalığı ve tikleri ağırlaşan Roy , işinde ise bu titizliği sayesinde son derece başarılı bir üçkağıtçıdır .
Kişiliğinin tam zıttı olan ortağı Frank ile başarılı bir şekilde insanları kandırarak para kazanmaktadır .
Bir gün , reçetesiz kullandığı ilaçlarını lavaboya düşüren Roy , zor durumda kalır ve hastalığı yeniden ağırlaşır .
Ortağı Frank’ten numarasını aldığı bir psikiyatriste başvuran Roy , doktorun tavsiyesi üzerine doğduğundan beri yüzünü görmediği kızıyla tanışmaya karar verir .
Sonra .
Sonrasını filme gidip görmelisiniz .
Zira , Scott’un da dediği gibi , senaryo sürprizlerle dolu ve konuyu anlatmayı burada bırakmak şart , inanın bana .
Scott , türü nedeniyle bu filmi tercih ederek şaşkınlık yaratmakla yetinmiyor , farklı biçimsel tercihleriyle de kendisini yakından takip edenlere heyecan veriyor .
Film , aydınlık planlarla dolu demiştik .
Scott’un bu tercihi , sadece hoş bir değişiklikten öteye geçip öyküye hizmet etmeye kadar varıyor .
Agorafobisi olan Roy , yoğun güneş ışığı nedeniyle bazı sahnelerde gözünü kısmak zorunda kalıyor , tikleri artıyor , krize giriyor .
Güneşi özleyen İngiliz ( Scott ) diğer yandan , ana karakterinin iç dünyasına yoğunlaşıp hızlı kurguyla , seyirciyi Roy’un psikozlarının içine çekiyor , yaşadığı sıkıntılara tanık ediyor .
Scott’un bu filmi bana , Picasso ve Dali’nin tablolarını hatırlatıyor .
İki usta da , isteseler son derece ' düzgün ' çizebilecekleri insan ve nesneleri , kendi tarzlarında resmederek ölümsüzleştiler .
Üçkağıtçılar , Picasso ve dalı ayarında bir ustanın , karşısındaki konuyu bu kez düzgün çizmesine benziyor .
Scott , üstte belirttiğimiz biçimsel tercihleriyle hem öyküye hizmet ediyor hem de minimalist bir yönetmenlik sergiliyor .
Biçimsel tercihlerin öyküye hizmet etmesi deyince , Roy’un 14 yaşındaki kızını oynayan 24 yaşındaki Alison Lohmann’a da değinmek gerek .
Olduğundan 10 yaş küçük birini , minyon tipinin de yardımıyla başarıyla oynayan Lohmann , rastgele bir seçim değil .
Filmi izleyince , bu rol için 10 yaş büyük birinin neden seçildiğini anlayacaksınız .
Oscar ödüllü oyuncu Nicolas Cage , yer yer Benden Bu Kadar’daki müthiş Jack Nicholson’u hatırlatan bir performans sergiliyor .
Filmin özellikle ilk yarısında Roy , tüm seyircilerin kalbini kazanıyor .
Ancak ikinci yarıda meydana gelen olaylar karşısında , seyirciyi eğlendirmeye pek vakit bulamıyor .
Obsesif kişilik Roy’a hayat vermesi için , dışavurumcu bir oyuncu olan Oscar ödüllü Nicolas Cage’in seçilmesi yerinde .
Ortağı Frank rolünde de , yıldızı hızla parlayan genç oyuncu Sam Rockwell var .
Yeşil Yol ile çıkış yapıp Tehlikeli Aklın İtirafları ile rüştünü ispatlayan Rockwell , gelecekte adından daha çok söz ettireceğe benzer .
Ben son dönemde , kamera karşısında bu kadar rahat oynayan birine daha rastlamadım .
Çok içgüdüsel , çok doğal .
Üçkağıtçılar , biraz da süprizli senaryosu yüzünden sınırlı şeyler vaat eden bir film görünümünde .
Oysa yine o zarif senaryosu sayesinde , filmden çıktığınızda vaat edilenden fazlasını görmüş olmaktan memnuniyet duyuyorsunuz .
Değişken olay örgüsü ve süprrizler karşısında , dolandırıcılar kralı Roy’un bile tökezlediği bir ' üçkağıtçılar filmi ' bu .
Hatta filmin sonunda aynı şey sizin de başınıza gelebilir .
Ne dedik başta , herkes kandırılabilir !
