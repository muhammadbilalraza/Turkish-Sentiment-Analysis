Son zamanlarda Türk yönetmenler , dizilerde olsun , sinema filmlerinde olsun , bir eskiye dönüş merakındalar .
" Klasik Türk sineması tadında " kalıbını duymaya çok alışmadık mı ?
Aslında bir tek sinemada da değil , nostaljik müzik albümleri de pek revaçta .
Demek ki genel anlamda bir geçmişe dönüş durumundayız .
Aşk Tutulması da bu kalıba uygun , hatta bu sanki ilk kez ele alınıyormuş gibi altını da çizerek seyirci karşısına çıkan bir film .
Yönetmen Murat Şeker , hazır nostaljiden gidiyorken , Elveda Rumeli ve Yaprak Dökümü gibi iki nostaljik dizinin başrol oyuncularını da kendi filminin başrolü yapıvermiş .
Oyuncu kadrosunda gene dizilerden tanıdığımız simalar var .
Bayan başrol oyuncusu Fahriye Evcen doğal ve sempatik .
En son Münferit'teki rolüyle kanımı donduran ve ne kadar iyi bir oyuncu olduğunu kanıtlayan Ali Erkazan ise gene alışıldık , tatlısert baba rolünde iyi bir performans sergilemiş .
Film daha gösterime girmeden sloganını öğrenmiştik : Takımına duyduğun aşkı bir kadına gösterebilir misin ?
Fanatik bir Fenerbahçeli , bir kıza aşık olur ve olaylar gelişir şeklinde bir özetti kulağımıza çalınan .
Aslında burada akıllıca bir pazarlama stratejisi var çünkü bu tarz romantik / komedi diyebileceğimiz filmlere beyleri çekmek pek mümkün olmayabiliyor , ama futbol takımı deyince bana kalırsa başka bir takımın taraftarı bile , neymiş bu diye merakından gidebilir filme .
Filmde futbol teması oldukça zekice işlenmiş .
Ne bayanları ilgilenmedikleri bir konuda bayıltalım ne de erkeklere ee bu kadar mıymış futbol dedirtelim .
Uğur isimli ana karakter de , kızın babası rolündeki karakter de fanatizmi oldukça iyi anlatmışlar , ama futbol , aşk hikayesinin önüne geçmemiş , sadece o hikayeye yardımcı olmuş .
Nostalji ise filmde adeta arada sırada hatırlanıp , aralara sokuşturulmuş hissi uyandırıyor .
Film normal seyrinde giderken birden " ah kalbim ben senden çok çektim " gibi eski şarkılar , kuşlu , börtü böcekli ortamlar , esas kızımızın ayna karşısında takındığı tavırlar ile odasına astığı nostaljik bir kadın oyuncunun fotoğrafı dışında bize pek yansımıyor sanki .
Artık çok sıkıldığımız " tesadüf " teması ise bu filmde de illallah dedirtiyor .
Filmin onbeşinci dakikasında , olay örgüsünün , futbol ve nostaljinin yanı sıra tesadüf öğesini sonuna kadar kullanacağını anlıyorsunuz .
Her yerde karşılaşan çift , aileler tarafından da bir araya getirilmeye çalışılır , nereye baksalar birbirlerini görürler ve " yine mi sen ? " derler , sonra da konu , biz çıkalım kerevetine'ye bağlanır .
Bu anlamda yeni soluk getiren bir romantik / komedi olduğunu söyleyemeyeceğim .
Son olarak , futbolu sadece erkeklerin ilgilendiği bir konu olarak görmediğimi , ama kabul edelim ki böyle genel bir kanı olduğu için , perde adına bu stratejiyi uyguladıklarını düşündüğümü belirtmek isterim .
Rengarenk , sevimli , ama çabuk unutulacak bir film .
