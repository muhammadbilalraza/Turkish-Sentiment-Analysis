Onu gencecikken ’İyi Kötü Çirkin - The Good The Bad and The Ugly’ filminde izlediğimizde canlandırdığı maço , sert mizaçlı ve kızgın adam karakterini ’Film icabıdır’ diyerek geçiştirmekle en büyük hatayı işledik .
Oysa bu onun gerçek yüzüydü .
Evet , Clint Eastwood .
Yönetmenliğini yaptığı ’Affedilmeyen - Unforgiven’ filmi ile Oscar’ı kucaklayan , ’Kusursuz Dünya - Perfect World’ dakika oyuncu yönetimi ile devleşen Eastwood son filmi ’Uzay Kovboyları - Space Cowboy’ ile Amerika anlamına gelen ’Uzay’ ve ’Kovboy’ kavramlarını olabilecek en üstün becerilerle kotararak , ne huysuz ihtiyarlığından ne iyi yönetmenliğinden ne de sinema tarihine geçen oyunculuğundan hiçbir şey kaybetmediğini bir kez daha gösteriyor bizlere .
Yine maço bir film , yine külhanbeyi edaları , yine sert bakışlar .
Filmin bir yerinde kız arkadaşına kendini kanıtlamak için akrobasi uçağına binen bir yeniyetme görüyoruz ki , Eastwood’un bu maçoluğu ne kadar büyük sadakatle sürdürdüğünün en büyük göstergesi bence .
İçerik açısından hiçbir zaman tatminkar olamayan Hollywood sinemasının bu yöndeki eksikliğini , senaryodaki duygusallıkla telafi ettiği eski parlak günlerini mumla arattığı günümüzde Eastwood’un bu sıcak filmiyle ' Kaliteli Eğlencelik Sinema ' adına iyi bir örnek verdiğini rahatlıkla söyleyebiliriz .
Filmde Eastwood’a eşlik eden James Garner ( Maverick ) , Tommy Lee Jones ( The Fugitive ) , Donald Shuterland ( Lock - Up - M. A. S. H. ) ’in birbiri ile çok uyumlu ve tek başına göz dolduran performansları filmi izlememiz için bir sebep daha oluşturuyor .
' Yağmurdan Önce ' den hatırlayacağnız Rade Zerbedzjia’nın filmde bir Rus General’ini oynuyor olması da güzel bir sürpriz olmuş .
1958 , yılında uzaya gönderilmek üzere oluşturulan ' Dedalus ' ekibinin üyesi olan dört genç savaş pilotu , gerek disiplinsizlikleri , gerek kişisel çekişmeler , gerek de uzay işlerinin Hava Kuvvetlerinden alınıp yeni kurulan NASA adlı kuruluşa devredilmesi yüzünden bu yolculuklarını gerçekleştirilemezler .
Bu imkanı gençlerin ellerinden alarak , uzaya gönderilecek olan diğer astronot ise basın toplantısında bütün dünyaya tanıtılınca dört adam bu duruma iyice üzülürler .
Saçma sapan bir sebepten dolayı tam 40 yıl sonra bu ekip bir uyduyu yörüngeden çıkartmak için tekrar uzaya gönderilme fırsatı bulurlar .
Baştan sona absürt bir konuya sahip olan film izleyenleri koltuğa çiviletmeyi başarmakla kalmayıp bir hayli de eğlendiriyor .
Örneğin filmi birlikte izleme şerefine nail olduğum hanımefendi , filmin sonuna kadar gülmekten kırılıp geçti .
Paranızın karşılığını fazlasıyla alabileceğiniz bir film ; Önemli olan da bu değil mi ?
Bu huysuz ihtiyarlarla bir kez daha Mars yolculuğuna çıkmak istiyorsanız 10’dan geriye sayım başladı .
9-8-7-6. .
Not : Filmi izleyecek olanlara 1958 yılında savaş uçaklarında fırlatma koltuğunun olmadığı belirtmek isterim .
