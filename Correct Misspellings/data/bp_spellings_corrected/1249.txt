Eğer bir film ‘Bu olayların " bazıları " hakikaten gerçekleşti’ gibi esprili ve provoke eden bir yazı ile başlıyorsa , bunu takip eden filmin bir o kadar tuhaf ve absürt bir gerçek yaşam hikayesi olmasını bekliyorsunuz …
Mesela Costa - Gavras’ın politik yobazlık şaheseri Z , ‘Bu film gerçek insanlar ve olaylardan uyarlanmıştır ve kimi sinirlendirdiğimizi umursamıyoruz’ yazısıyla açıldıktan sonra şok edici politik yolsuzluklarla dolu bir hikaye sunmuştu .
1970’li yılların sonunda ABD’de olay yaratan ABSCAM skandalından esinlenen Düzenbaz ise her ne kadar oldukça enteresan karakterler etrafında oluşsa da , sonuçta alışılagelmiş bir düzenbazlık filmi yapısını takip ediyor .
Yazar / yönetmen David O. Russell’ın son filmi Umut Işığım , günümüzde artık bayatlamış romantik komedi türünün klişelerini altüst ederek ferahlatıcı ve orijinal bir tür filmi sunuyordu .
Düzenbazlık filmleri ise derin karakterizasyon çalışması üzerinde mükemmel bir incelikle elden geçirilmiş konu yapısı gerektiren bir tür .
Russell’ın kariyeri boyunca verdiği röportajlara göre kendisi karakter yaratımına önem verirken , hikayeyi ve konuyu çekim aşaması sırasında oluşturan bir yönetmen .
Bu riskli bir yaklaşım tabii ki , özellikle amaç seyircinin belli bir türden beklediği elementleri altüst ederken aynı zamanda yüksek bütçeli , A - sınıfı Hollywood yıldızları ile dolu genel seyirci için yaratılmış tür filmlerine uyarlamak olduğunda …
Russell’ın bu kumarbaz stili , emprovize karakter çalışması süresince başarılı bir hikaye yapısının yaratıldığı Üç Kral ve Umut Işığım gibi filmlerde başarılı sonuç veriyor .
Tesadüfler ve Düzenbaz gibi filmlerde ise , her ne kadar eldeki yeteneği fark etsek de , bir yandan odaksız bir karmaşa yaratıyor .
Film , kariyer düzenbazı Irving’in ( bir kere daha fiziksel bir transformasyon geçiren Christian Bale ) uzun bir tek plan boyunca gülünesi sahtelikte saç stilini düzenlemesini gösteriyor .
Bu sayede Irving , gerçek yaşından daha genç gösteren saçları ile düzenbazlık yapacağı kurbanlarına daha çekici gelecek .
Bu görsel mesaj daha ilk dakikadan hiçbir şeyin göründüğü gibi olmadığını , espritüel bir kara komedi izleyeceğimizi başarıyla aktarıyor .
1978 yılında Irving ve iş ortağı / sevgilisi Sydney ( sütyensiz bir Amy Adams , 70’li yılların modası sağolsun ) fazla hırslı FBI ajanı Richie ( harikülade afrosu ile Bradley Cooper ) tarafından bir düzenbazlık işi sırasında yakalanır .
Richie’nin amacı Irving ve Sydney’nin düzenbazlık yeteneklerini kullanarak bir grup yolsuz politikacıyı kendi kariyerini ilerletmek için hapse atmaktır .
İlk başta grubun planı sahte bir Arap şeyhinin asistanı gibi davranıp yemlerini bu şekilde çekmektir .
Fakat işe mafya karışıp ta Irving New Jersey valisine ( Jeremy Renner ) sempati duymaya başlayınca planlar yerle bir olur .
Hikaye yapısı olarak Düzenbaz gayet standart bir tür planını takip ediyor , bu türün bütün diğer örneklerinin taklit ettiği şaheser The Sting’in peşinden bir daha gidiyor .
Russell’ın konudan çok karakterlere odaklandığı ortada ve bu yaklaşım filmin en ilgi çekici ve eğlenceli anlarını yaratıyor .
Bir bakıma bu yapbozun bütün parçaları yerinde , ama nedense bütün bir resim yaratmak için biraraya gelemiyor gibiler .
Halbuki örneğin Sydney’in tutucu patronu Stoddard’dan ( Louis çok ) ultra agresif bir biçimde operasyon için para tırtıklamaya çalıştığı sahneler Cooper ve çok arasındaki ince komedi zamanlaması sayesinde filmin en güldüren anlarını yaratıyor .
Diğer yandan operasyon bitmeden sevişmemeye karar veren Cooper ve Adams sinema tarihinin en acı veren cinsel işkencesini yaratıyor karakterleri için .
Bu sahneler de görünmeye değer açıkçası .
David O. Russell , Umut Işığım’ın çekimleri sırasında Eric Singer’ın senaryosunu yeniden yazmış ve belli ki bu iki işin altından aynı anda kalkmakta zorlanmış .
Umut Işığım’ın vizyonundan sadece bir sene sonra Russell , bu denli epik bir ‘Scorsese light’ tarzı suç filmi yaratmaya çalışıyor .
Bu hali ile film biraz aceleye getirilmiş bir havaya sahip .
Düzenbaz , Umut Işığım’dan sonra küçük bir düşüşü temsil ediyor fakat belki de bu eleştiri bu yönetmen ve kadrodan gelen yüksek beklentilerin karşılanmamasından kaynaklanıyor .
Filmin eğlenceli ve enerji dolu olduğu kesin , bu anlamda haftanın izlenesi , öne çıkan yapımlarından , fakat orijinal bir hikaye bakımından çok fazla beklentiniz olmasın .
