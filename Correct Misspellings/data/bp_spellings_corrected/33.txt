Sıfır Bir - Bir Zamanlar Adana dizisini izlememiştim , o yüzden pat diye önüme düşen Sıfır Bir filmiyle de çok ilgilenmedim aslında .
Ama filmi izlemeye başlayınca yoğun şiddete rağmen , arka planlarda bir farklılık olduğunu belli etti film .
Adana’da çekilen Benim Varoş Hikayem adlı belgesel de benzer bir gerçeklik damarıyla karşımıza çıkmıştı Hatta yönetmeni Yunus Ozan Korkut hakkında suçu ve suçluyu övmekten dava açılmıştı .
Bu filmin yaş sınırı ne olacak bilmiyorum ama sürekli suça çekilen , iyi olmak için çabalayan insanları anlattığı aşikar .
Filmi beğendiğimiz için sosyal medyadan ‘şiddeti öven , mafyatik’ bir filmi nasıl översiniz diye tepkiler geldi ama bizim övdüğümüz kısım şiddeti değil filmin sahici olması .
Hiçbir falsosu yok .
Aksiyonu da , oyunculukları da , dövüş sahnelerindeki detayları da uğraşılmış ve öyle seyirciye sunulmuş .
Yani ben bunu seyirciye nasıl olsa yediririm duygusu yok , bu da filmi zaten farklı bir noktaya taşıyor .
Şiddete her daim karşıyım , zaten başka türlüsü düşünülemez .
Ama bir yandan da orijinal dövüş teknikleri barındıran filmleri izlemeyi pek çok kişi seviyor .
Uzakdoğu filmleri ve en son John Wick serisi .
Şimdi oradaki şiddete laf etmeyip buna laf edersek yerelliğe laf etmiş oluruz .
Film , bu kez İzmir’de geçiyor , İzmir’in karşılaşmadığımız farklı bir yüzünde !
Adana’da kalanlar organize suça , şiddete devam ediyorlar ama İzmir’e gelenler hayatlarında temiz bir sayfa açmış .
Ama mendil satan küçük kimsesiz bir kız olan Melek’in hayatlarına girmesiyle pis ve bitmeyen bir şiddetin içinde buluyorlar kendilerini .
Film , bir yandan da bağımsız bir belediye başkanı adayını , onun kokain bağımlısı kardeşini , polis teşkilatından bazı kişileri de suç örgütüne ortak kişiler olarak gösteriyor .
Yani yayılan pisliği bu şekilde ifade ediyorlar .
Kötülükten gözleri dönmüş , küçücük bir kıza tecavüze bile yeltenen bu organize suç örgütüne karşı gelen Savaş , Cihat ve Azat’ın hikayesini izliyoruz filmde .
Filmde normal anlar çok az kabul , sürekli silahlar patlıyor ve eline silah alan bir diğerini yere seriyor .
İşte filmin farklılığı burada devreye giriyor .
İyi bir yönetim var ki ;  Kadri Beran Taşkın imzasını görüyoruz .
Diziyi de Beran Taşkın yönetmiş , kendisi Eskişehir Sinema Tv mezunu .
Yaptıkları şey aslında farklı olduğu kadar risk de içeriyor .
Şiddet , küfür birbiriyle yarışırken aynı zamanda filmin arka sonunda hep ahlaki bir fon asılı duruyor .
Amatör ruhla sahicilik çok iyi oturmuş .
Yani yaşanmış , sindirilmiş bir gerçekliğin perdeye yansımasını izliyoruz .
O yüzden o kadar doğal yansıdığını düşünüyorum .
Sanırım dizide de bütün başroller hayatlarını kaybediyordu , burada da aynısı oldu .
Devamı gelecek mi diye konuştuk ama diziden beri devam eden bazı oyuncular öldü .
Bir sonrası için başka bir formül var mı yoksa Sıfır Bir’in yolculuğu bu kadar mıydı ?
Gelelim oyunculuklara .
Oyuncu olmamanın , kendin olmanın avantajları görüyoruz bu filmde .
Her şey doğal akışına bırakılmış .
Sevinçler de üzüntüler de direkt yansıyor .
Velhasıl Sıfır Bir ; ne yaptığını bilen bir ekiple yapılmış , sahici bir iş .
Sokak aralarındaki kaçma kovalamaca sahneleri de gayet iyiydi .
Düğünler , annelerin tepkileri …
Sonuçta yönetmenin izlediğim bir röportajının bir yerinde dediği gibi biz gerçek hayatlardan kesitleri koyduk ortaya , onları çektik diyor .
Filmin bu kadar ilgi görmesinin ardında şiddetten çok gerçeklik duygusunun seyirciye geçişi var .
Ve geçmişleriyle hesaplaşmanın ağır bedelleri .
