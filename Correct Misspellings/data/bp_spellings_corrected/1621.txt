Karşımızda korkuyla harmanlanmış bir kolejli filmi var diyeceğim ama kolej kısmı fazlasıyla havada kalmış .
Hawthorne Kolej bölgesi sessiz , sakin atmosferiyle , ortada gözükmeyen hocalarıyla öğrencilerin istedikleri gibi davranabildikleri , ayinler düzenleyip birtakım kararlar aldıkları inanılmaz başıboş bir okul ortamı .
Yönetmeninin aynı zamanda filmin oyuncularından olan Sophia Takal olduğu film , başından sonuna kadar feminizm zırhını kuşanıyor .
Kızlar , okuldaki erkeklerin ve hocaların erkek egemen söylemlerinden rahatsızlar ve bu konuda imza toplamaya karar verirler .
Kızlar , üniversitenin saygın profesörü Gelson’u da kadın düşmanı ilan edince , tatil günlerinde fazlaca sessiz , sakin bir yere dönüşen kolejde farklı bir kaçma kovalamaca yaşanıyor .
Film , kadın ve erkek çatışmasından ilham alıyor ve neredeyse iki cinsi ayrı dünyalarda resmediyor .
Kadınlar müthiş ve normal bir dayanışma içindeyken , erkekler daha saplantılı ve bilinçsiz bir moddalar .
Kızlar kendilerini taciz eden erkekleri deşifre edip intikam alıyorlar vs …
Film kız kardeşler ve erkek kardeşler şeklinde iki ayrı kardeşlik yaratarak , onları karşı karşıya getiriyor .
Ama aralarındaki nefretin kaynağı , aralarda kaynayacak kadar basite indirgenmiş durumda !
Tacize uğrayan Riley , diğer kızlara göre daha salaş ve bezgin resmediliyor .
Zaten hikaye biraz da Riley üzerinden ilerliyor ki ; esas kıza ulaşmak zaman alsın !
Filmin fazlaca feminizme yaslanan anlatısı dışında farklı bir yanı yok .
Fazlaca gotik tarzda inşa edilen öğrenci evleri , av ve avcı ilişkisi için biçilmiş kaftan .
Film , telefonlara gelen mesaj olayıyla kahramanları için ön gerilim yaratmayı da ihmal etmiyor .
Bu da çok bildik bir yol ve seyirci mesaj gelen kişinin ölümüyle yüzleşeceğini biliyor .
Belki nasıl bir yüzleşme olacağı konusunda merak yaratılabilir ki o da pek orijinal değil ne yazık !
Black Christmas , belki de sürprize yakın sonuyla beni biraz şaşırttı diyebilirim .
Cesur davranmış , tepki çekebilecek bir sonu filmin finaline yerleştirmiş Takal .
Oysa bir büyüye kurban giden erkeklere daha ılımlı davranılabilirdi ama film , hepsinin ipini kesmek istemiş anlaşılan .
Filmin ilgi çeken başka detayları da mevcut tabii .
Mesela herkesin ok atmayı bilmesi .
Daha öncesinde ok kullanımına ilişkin bir detay yokken herkesin okçu takımı gibi davranması bir nevi mucize gibi duruyor .
Kızların çoğunun rahibe Teresa gibi olması ve birbirlerine erkeksiz seksi önermesi de filmin ilginç detaylarından .
Aslında bir grubun sorunu gibi duran şey , kolejin genel sorunu gibi yansıtılıyor ve bu bakış açısını detaylandıracak bir durum yok filmde .
O yüzden kızlar ve erkeklerin egoyla birlikte belirginleşen , cinsel kaynaklı savaşı diye olaya bakmak ve kızların hala varlıklarını kabul ettirmek için savaşmak zorunda kalmalarını sindirmek gerekiyor .
Aslında modern bir cadı avı hikayesi var karşımızda ve kadınlar bu av töreninde av olmayı kabul etmiyorlar .
Bildik kalıplara rağmen tercih edenlerin sıkılmayacağı bir yapım diyebilirim .
