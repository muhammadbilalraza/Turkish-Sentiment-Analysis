L'Ecole buissonnière / Hayat Okulu’nun başında aklıma Charles Dickens’ı unutulmaz eseri Oliver Twist geldi .
Kısa süren etkili yetimhane sahnesinde Paul neyse ki Oliver Twist kadar acılı bir hayatın içine atılmıyor yetimhane sonrasında .
En azından hayatı tanımasında ona eşlik eden , doğanın kucağında nefes almasını sağlayan ve kendisine sevgisini gösteren insanlar ver etrafında .
1920’li yıllar atmosferinde geçen film büyük bir malikanenin arazisinde geziyor daha çok .
Öyle büyük bir arazi ki bir sürü hayvanın yaşam alanı bir yandan da .
Özellikle de geyiklerin .
Celest ve Borel gözetiminde yeni hayatına başlayan Paul , kurallar ülkesinden özgürlükler diyarına geçmiş gibidir adeta , köşe bucak her yere girip çıkarak hayatta yaşam hakkının önemini öğrenir .
Bir yandan da doğanın dengesini çözümlemeye çalışır .
Filmin avcılık avlanma kısmını özellikle de teknede yaşayan Totoche’nin Paul’e yaşamak için avlanmak gerek kavramını anlatmasını biraz abartılı bulduğumu söyleyebilirim .
Yani bir iki örnek yeterdi ama Totoche’nin yaşam tarzı avlanmak olarak resmedilmiş , bu da gidilmek istenem noktayı biraz zedeliyor gibi …
Ama onun dışında Çingenelerle kurulan iyi niyetli diyalog , evin şımarık oğluna kesilen klasik ceza ve 11 boynuzlu geyik efsanesi filmin akışını , iyi ve kötü kavramlarını pekiştiren konular olarak kullanılıyor .
Bu ilerleyiş film için klasik bir son hazırlasa da , bir çocuğun kurtuluşu adına ‘mutlu son’ olarak nitelendirmek mümkün .
Doğadan , doğanın kendi içindeki deviniminden uzak kaldığımız için midir nedir , filmin bizim için tekrar doğayı keşif rehberi sunduğunu düşündüm .
Tane tane Paul’e anlatırken bir yandan da ‘bak hatırlıyor musun böyleydi’ tarzı gözlerini kırptığını düşündüm ve bu öğretiden kendi adıma pek bir keyif aldım .
Çocuklar kadar büyüklerin de izlemesi gereken , bildiklerimizin üzerinden geçmemiz gereken filmlerden .
Malikanenin sahibi yaşlı Fresnaye kontu topraklarını herkesin kullanımına açmış , doğanın dengesini önemseyen iyi bir adam ve Paul’le de organik ve insani bağları var .
Paul’un neden orada olduğu da bağlanmış oluyor böylece …
Hayat Okulu hayata nasıl bir başlangıç yaptığımıza değil de onu nasıl deneyimlediğimize , dersler çıkarıp kendimiz ve etrafımızdakiler için nasıl yararlı bir hale getirdiğimize dair tam da doğanın içinden doğa kurallarıyla karşılık veriyor .
Küçük Paul’e yüklediği güç ise onun hayat okuluna başarılı kılıyor .
Baktığımızda çok klasik , zaman zaman çok bildik gelen konu hayata dair bakışımızın üstünden tane tane geçtiği için önem kazandı benim gözümde .
twitter . com / banubozdemir
