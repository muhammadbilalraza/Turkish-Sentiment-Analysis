Yer yer mecburen spoiler içerebilir .
  
2017 tarihli Jumanji : Vahşi Orman filmi , 2 saatin sonunda bitti diye , oyun bitti mi sandınız ?
2017 Noel tatilinin , sürpriz kapanış filmi olarak gişede göz ardı edilemeyecek bir başarı yakalayan Jumani : Vahşi Orman’ın devam filmi Jumanji : Next Level yine Aralık ayında ve yine Noel tatilini hedefleyerek vizyona giriyor .
Zamanlamasına paralel olarak da fona karlı bir yeni yıl kasabası ve tatil için kasabada yeniden bir araya gelen 4 genci koyuyor .
Yani elimizde bir adet “Nerede kalmıştık ? ” ‘re - union’ı ve onun çevresinde ilerleyen yan hikayeler var .  
 
İlk film , tesadüfen bulunan eski bir video oyununun içine çekilen gençlerin , hem dönüştükleri avatarlar ile olan çatışmaları , hem de oyunu tamamlamak için yaşadıkları baya çılgın maceralar ekseninde kurgulanıyordu . ‘Oyunun içinde sonsuza kadar hapsolma’ ihtimaline karşın büyük stres yaşayan gençler , ‘bir daha asla’ mottosuyla oyun konsolunu dağıtmışlardı .
Fakat New York’ta üniversiteye başlamasına rağmen bitmeyen ergenlik buhranları ve yetersizlik hissi yaşayan Spencer , yeniden Dr .
Bravestone olma sevdasıyla Jumanji oyununa giriyor .
Giriş o giriş .
 
Spencer’ın ardındansa senaryo iyi bir hamle yapıyor .
Çekirdek kadrodan sadece Martha ve Fridge yeniden oyuna girebiliyorken bu sefer yanlarında Spencer’ın huysuz ihtiyar dedesi Eddie’yi ve onun eski ortağı –aslında 40 yıllık dostu
- Milo’yu da beraberinde sürüklüyorlar .
Ve film keyif veren çatışmasını 70 yaşın üzerindeki bu iki insanın bir oyun konsoluna hapsoluşu üzerinden kurguluyor ; gençlere ayak uyduramamak , karakterlerle avatarların neredeyse tamamen zıt olması , yaşlı inatçılığı ve Milo - Eddie ikilisinin kendi aralarındaki geçmişe dönük hesaplaşması gibi detaylar da akışı canlı tutuyor .
Her iki filmin de yönetmeni olan Jake Kasdan’ın senarist ekibiyle birlikte , aksiyon ile dramatik etkiyi dengeli kurmaya çalıştığı göze çarpıyor .
Jumanji oyununun bu yeni ‘level’ındaki heyecan , bazı modası geçmiş esperiler , Martha ve Spencer arasındaki dalgalı duygusallık ile sekteye uğrasa da oyun etaplarının da heyecanı kamçılayacak biçimde kurgulandığını dile getirelim .
Özellikle , ‘dev maymunların istilasına uğrayan asma merdivenler geçidi’ sekansı seyirciyi sinema filminden çıkartıp , adeta Jumanji oyununun içine hapsediyor .
 
Yapım tasarımı açısından , karşımızda teknik yeterliliği üst seviyede bir Hollywood yapımı olsa da Jumanji oyununun yeni etapları orman yekpareliğinden çıkıp , oryantalist yorumlarla örülmüş .
Filmin en kötü adamı Gaddar Jurgen’in barbar tasviri , becerikli hırsız avatarın Ming isimli bir Uzakdoğulu olması gibi detaylar , Hollywood ötekileştirmesi açısından ayrı bir incelemeyi hak ediyor .
 
Oyunculuklara gelirsek , çekirdek kadroda Dwayne Johnson ve Kevin Hart , Eddie ve Milo ikilisini tek kelimeyle muhteşem biçimde temsil ediyorlar .
Filmin büyük bölümüne hakim olan ikilinin çatışmasını , bu sefer vücut yapmış Fridge’i devralan Jack Black bütünlüyor .
Black , gerçekten kendisine verilen karakteri kağıt üzerinden alıp , bambaşka yerlere taşıma potansiyeline sahip bir oyuncu .
Öte yandan ,  Danny DeVito ve Danny Glover filmin ağır topları olarak sınırlı sürede perdede görünseler de , kahve masasındaki tartışmaları ile eski toprak oyuncuları neden halen sevdiğimizi bir kez daha hatırlatıyorlar .
 
Özetle , 1981’de çocuklara yönelik bir kitap olarak hayata geçen Jumanji , 1995’te ilk uyarlamasının ardından gelen yeni seride yaratıcı ekibin ‘kafasına göre’ takıldığı bir aksiyon komedisi olarak sinema perdesinde yerini alıyor .
Finalde üçüncü filme de kapı aralandığını ekleyerek , Jumanji : Yeni Seviye’nin tam bir pop - corn eğlencesi olarak vizyona girdiğini belirtelim .
