İnternette fenomen olup sinemaya taşınan bir hikaye daha .  Rémi Gaillard’ın kendisini canlandırdığı , Raphaël Frydman’ın yönettiği film bir dizi şakanın arasına sokuşturulmuş gerçek yaşam hikayeleri gibi duruyor .
Kim Takar  ,  şaka kısımları bir hayli keyifli geçen , hikaye gerçek yola sapınca durgunlaşan ve dolayısıyla birazcık da sıkıcı hale gelen bir anlatıya sahip .
Aslında bakıldığında hikayenin etrafımızda sürüyle dolananlardan çok farkı yok .
Şaka yapmaktan büyük keyif alan ve izleyene de aldırtan bir adam ve arkadaşlarının topluma karşı sorumlu davranıp bu şakalardan vazgeçtiklerinde mutsuz olmalarını anlatıyor .
Filmin dozajı da bu duygularla ilerliyor , şakalarla yükselip , gerçek hayatın gerçekliğinde inişe geçiyor .
Filmin ilginç yani video kolajların çok başarılı olması ve filmin içine bir akış olarak yedirilmesi .
Belgesel ve kurgu sarmaş dolaş halde karşımıza çıkıyor ve filmin deneysel yanını da ortaya çıkarıyor .
Aslında kahkahalar atılacak eğlencelik videolar gibi duruyor ama sosyal mesajlarla bezeli , karamizah öğeleri taşıyan , cesurca , eleştirel ve çoğu zaman çığırından çıkmış algılar da yaratıyor .
Hatta anarşist bir tavırla , umursamadan , yıkıcı ama kültürel bir yanla !
Özellikle de polislere yapılan kuş esprileri gayet yerli yerinde ve komikti !
Saç üzerine yapılan espri de hiç fena değildi bu arada !
Sonlanana kadar seyircinin ilgisini diri tutan esprilerin kıvamı gayet entelektüeldi bile diyebiliriz .
Ama bu esprileri tek başına sunamayacaklarını düşünen ekip , bunu bir hikayeyle de taçlandırmayı seçmiş .
Özellikle de Rémi’nin özel hayat kısmını .
Kız arkadaşının baskısıyla evlenen ve ‘normal’ hayatı seçen Rémi’nin tekdüze ve mutsuz giden hayatı yönetmenin hikaye ve şakalar arasında yeterli geçişi sağlayamadığını gösteriyor .
O yüzden şakalar ve gerçek hayat arasında biz de değişik geçişler yapıyoruz .
Ama yine de etrafımızda sürekli dolanan , fazlaca bel altına bulanan esprilerin yanında inanılmaz doyurucu olduğu da bir gerçek !
Remi Gillard sınır tanımayan esprileri sayesinde birkaç saatliğine youtube’da yasaklı bir hale bile gelmiş .
Asansör çağıran kadının karşısına çırılçıplak duş yaparken çıkan Gillard bu videosuyla yasaklı kıvamına gelmiş ama şakaları hız kaybetmede yoluna devam etmiş .
Filmin temeli şakalarla gerçek hayat arasındaki derin çizgide oluşuyor .
Gruba dahil olmak isteyen ama ekip tarafından pek de kabul görmeyen 16 yaşındaki Cheveux’un başına bir kaza gelmesiyle değişiyor .
Hem de Gillard’ın otoyolda yavaş yavaş sürünen salyangoz taklidi yaparak uzun bir trafik konvoyu yarattığı şakasıyla !
Genç çocuk şanslı değildir hayatını kaybeder ve bunun üzerine Remi şakaları bırakır .
Evlenir , iş bulur ve şakalarından uzaklaşır .
Ama çok mutsuzdur , üstelik Cheveux da sürekli rüyalarına girip şaka yapmasını söyler …
Huylu huyundan vazgeçer mi misali bir gün patlar Rémi ve bir düğünü basar .
Tabii en alasından şakalarıyla !
Kim Takar haftanın zayıf halkası gibi duruyor ama Rémi Gillard esprilerine aşina olanlar ya da benim gibi film sayesinde tanışmış olanlar hiç pişman olmayacak .
Gerçekten de yaratıcı , yerli yerinde ve asla didaktik değil !
Başarısı ve komedisi de burada yatıyor ! twitter . com / BanuBozdemir
