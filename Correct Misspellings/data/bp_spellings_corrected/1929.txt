Gülen Gözler’de Şener Şen’in oynadığı Vecihi karakteri esinlendiği Vecihi Hürkuş’un gözü kara ve ve biraz da deliliğini almıştı .
Şen’in oynadığı karakter o kadar sempatikti ki Vecihi Hürküş’un kim olduğunu bilmeden sevmiş olduk çocukken …
Kudret Sabancı’nın gerçek Vecihi Hürkuş’un hayatını çektiği filmin öncelikle iyi bir araştırması yapılmış , biyografi baştan aşağı elden geçirilmiş .
Öyle ki neredeyse filmde hiçbir detay atlanmamış .
Hürkuş  o kadar önemli birisi ki ülkemizde ilk uçak tasarımcısı ve üretimcisi .
Ülkemizde artık uçak üretiminin olmadığını düşünürsek gerçekten de önemli bir ilke imza atmış ve gelişmesi için elinden geleni yapmış .
Ama son yıllarını maddi sıkıntılarla geçiren Hürkuş bürokratik birtakım engeller yaşayarak projelerinin birçoğunu hayata geçiremedi veya verimli bir şekilde kullanamadı .
Biyografik filmler genelde iki şekilde ele alınır .
İlki hayatı anlatılmak istenen kişinin bütün hayatı film şeridi gibi gözümüzün önünden geçirilir .
Diğer ise hayatında etkili olan bir anın öne çıkartılmasıyla olur .
Biyografilerde anlatı ya da dış ses de önem taşır , bazı boşlukları doldurulması adına .
Vecihi Hürkuş : Göklerdeki Kahraman ise neredeyse hayatının her noktasına değinen filmlerden .
16 yaşında başlayan ve yoğun bir şekilde geçen hayatının her noktasına göz gezdiriyoruz Hürkuş’un .
Filmi bir de yanda akan , Hürkuş’un yakın arkadaşının torunun anlatımıyla ilerleyen günümüz kısmı var ki filme katkısı gerçekten de tartışılır .
Hele de iki genç arasındaki arkadaşlık ve aşk arasında gidip gelen karmaşa öylece ortamıza atılmış bir soru işareti adeta …
Film bol bol havada geçen uçak sahneleri , savaş , kaçma ve kovalamaca şeklinde karşımıza çıkıyor .
Ve nispeten teknik olarak başarılmış gibi duruyor , açıkçası daha kötüsünü beklediğim için gördüklerim bana yetti .
Çünkü bu tarz uğraş gerektiren teknik konularda olduğu kadar kafası hakim biraz bizim sinemamızda .
O yüzden minimal filmler bu kadar revaçta .
Ucuz komedinin dayanılmaz kolaycılığı ve korku filmlerinde yüze abanılan makyaj ve efektlerle kotarılan dakikalar …
Filmde sanırım en tatmin edici yer Nargin Adası .
Orada sürekli yüceltilmiş bir kahramanlık görsek de hamasete kaçılmadan yapılmış olması önemli .
Adanın genel görüntüleri iyi yansıyor ama yılanlı sahneler daha yoğun tutulmalıydı .
Sırf adada geçen bir bölüm bile yapılabilirdi diye düşündüm .
Tabii Rus subayları ( Birol Ünel ve Rıza Akın ) hiç fena değillerdi .
Ama filmde şurayı da atlamayalım , burayı atlarsak eksik kalır durumu yaşanıyor , bu da sürekli etki bombardımanı yaratıyor .
Evet karşımızdaki karakter çok önemli , farklı ve biraz da deli biri ama filmin sinematografik etkisi zayıf kalıyor ne yazık …
Yine de karakteri tanıtmak , ele almak adına dediğim gibi önemli bir çaba .
Kudret Sabancı Karaoğlan’da sonra yine bütçeli bir işe el atmış .
Eminim ki Ayla’nın bütçesi çok çok daha fazla ama benzer bir görsel çabayla aynı bütçeli iş havası yakalabilinirdi .
Film biraz ortalarda salınıyor , ne hikayeye ne de efektlere tam anlamıyla yaslanamadığı için eksik bir görsel seyir etkisi bırakıyor .
Biraz Osmanlı , tarih , kostüm etkileri de buna sebep olmuş olabilir .
Vecihi’yi bir fesli bir pilot şapkası ve montuyla görmek de farklı gelmiş olabilir .
Vecihi’yi oynayan Hilmi Cem İntepe gerçek Vecihi’ye göre biraz fazla jön kalsa da hınzır yaratıcılık anlamında karakterle örtüşüyor .
Karşımızda çok daha güzel , etkili gümbür gümbür bir seyirlik olabilirdi .
Çünkü karakter çok özel , yaptıkları , yapmaya çalıştıkları gerçekten de takdire şayan .
Bu yüzden de filmin daha özenli , tuttuğunu koparan bir görsel tutumu olmasını isterdik , ama buna da eyvallah dedim kendi adıma …
Aile yaşantısı , eşiyle olan durumu ise çoğu zaman bitmeyen sarılmalar eşliğinde bir detay olarak kalıyor .
Karakterin güzelliği için izlenmeyi hak ediyor yine de diyerek bitirelim …
twitter . com / banubozdemir
