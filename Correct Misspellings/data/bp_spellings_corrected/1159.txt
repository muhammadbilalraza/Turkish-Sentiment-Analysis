Harry Potter sonrası Daniel Radcliffe'i bırakın , Siyahlı Kadın ( The Woman in Black ) ' in asıl yıldızları sanat yönetimi ve ses dizaynı . '
İşkence pornosu ' ve ' slasher ' yeniden çekimlerinden geçilmeyen günümüz korku sinemasından önce , daha ince yollarla seyircisini korkutmayı bilen efsanevi Hammer korku stüdyosunun sunduğu Siyahlı Kadın , kan yerine gerilim ve süspansı tercih eden , baştan sona klasik olduğu kadar korkutan bir hayalet filmi .
Susan Hill'in romanından uyarlanan filmin konusu , en basit amaçla , olabilecek en çok süspans ve şok sahnesini ardı ardına sıralamak için yaratılmış .
Arthur isimli genç bir avukat , gizemli bir malikanenin satılması için gereken dokümanları bir araya getirmek için malikanenin bulunduğu kasabaya gider .
Çocukların sebepsiz yere kendilerini öldürdüğü kasabada siyah elbiseli bir kadının hayaleti de Arthur'u terörize eder .
Tabii ki Jane Goldman'ın kitaptan uyarladığı senaryosu bu kadının kim olduğuna ve neden çocukların intihar ettiğine dair türüne göre tatmin edici cevaplar ortaya koyuyor ama dürüst olalım , seyirci olarak amacımız gerilmek ve korkmak .
İşte bu noktada tarafımdan izlenmemiş ama gayet başarılı bir gerilim olduğunu duyduğum Kan Gölü ( Eden Lake ) ' nün yönetmeni James Watkins , kamerasını , dekorları ve ses dizaynını nasıl kullanması gerektiğini biliyor .
Filmin en ürkütücü sahneleri tabii ki Arthur'un , siyah giyen kadının bir zamanlar yaşadığı malikanede tek başına kaldığı sekanslardan oluşuyor .
Yirminci yüzyılın başında geçen hikayenin döneme uygun gotik ve karanlık görsel yapısı , yaratmaya çalıştığı ruh haline tıpatıp uyuyor .
Malikanenin ürkütücü oyuncaklar ve duvar kağıtları ile bezeli sanat yönetimi , sinemanın en etkileyici perili evleri arasında yerini hak ediyor .
Sıra dekorlara gelmişken yönetmen Watkins , gotik korku filmlerinin baştacı olan tüyler ürpertici antika oyuncakları bol bol yakın çekimlerde gösterip seyircinin sinirlerini iyice germeyi başarıyor .
Biliyorum , oyuncak numarası hayalet filmlerinin vazgeçilmez klişesi ama bu oyuncakları görmeniz lazım .
Imdb'ye göre bu oyuncaklar sanat yönetimi tarafından dizayn edilmemiş , zamanın gerçek oyuncaklarıymış .
Sorum şu : Hangi psikopat oyuncakçı bu oyuncakları yaratıp zamanın zavallı çocuklarının kabuslarına sebep olmuş ?
Daniel Radcliffe , çocuklu bir avukat karakteri için fazla genç gibi görünebilir fakat karakterin gençliği ve deneyimsizliğinden daha çok korku puanları almayı başaran bir film Siyahlı Kadın , o yüzden oyuncu seçimi bakımdan pek bir şikayetim yok .
Ciarán Hinds ve Janet McTeer gibi oturaklı kalite İngiliz oyuncuları da bu tarz bir filme gereken inandırıcılığı vermeyi başarıyorlar .
Siyahlı Kadın'a sinemalarda gitmenizin tek amacı 90 dakikayı yüreğiniz ağzınızda , gözler yarı kapalı , korkudan koltuğa yapışmış bir pozisyonda geçirmek olmalı .
Bunun dışında hikaye bakımından fazla bir beklentiniz olmasın .
Oktayegekozak . wordpress . com
Twitter : egekozak
