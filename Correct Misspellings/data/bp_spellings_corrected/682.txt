Bu hafta vizyona beklenen bir film giriyor : Su ve Ateş .
Yönetmen koltuğundaki Özcan Deniz üçüncü filmi Su ve Ateş’in başında ( uçak sahnesi ) Hollywood tarafından bize bahşedilen romantik – komedi dozundan bir hayli faydalanıyor , Yağmur ve Kemal arasında temelleri atılan cırmalama ( aşk ) hemen sonrasında kendini derin bir drama teslim ediyor .
Sonuçta Deniz gişe sinemasının kalıplarını kullanıyor , doğu – batı sentezi yaparak bunu da farklı bir biçimde harmanlamaya çalışıyor .
Yağmur ve Kemal arasında Londra’da sorunsuzca filizlenen aşka dair bir şeyler söylemek lazım elbet .
Yağmur’u oynayan Yasemin Allen’in duru güzelliği filme saf bir inandırıcılık katarken Özcan Deniz’in , daha doğrusu Kemal’in üst kıvamda dolaşan halleri o saflığı yıkıyor ve filmi inandırıcı dozundan biraz uzaklaştırıyor .
Belki de " yazar yönetmen " kısmına daha fazla asılıp oyunculuk kısmından feragat etmesi gerekecek Deniz’in ama o da törpülenmeyen bir şey sanırım .
Tuhaf ki , Londra sokaklarını korumalarla arşınlayan , silahı belinden eksik etmeyen Kemal , Yağmur’la aşkını en üst düzeyde yaşarken ses etmeyen erkek tarafı , işler sarpa sarınca kızı paketleme yolunu seçiyor .
Yani karakterin hem kan davasının bitmesi için çabalaması hem de böyle gönül işlerine kaptırıp , gününü gün etmesi biraz aykırı duruyor .
Ve aşkı sadece Kemal’in yaşaması da ilginç , diğer adamlar pervane kıvamında , sadece bu mutlu aşkın etrafta dolanan gözlemciler …
Londra kısmından sonra ağalık , kan davası , bitmeyen öfkenin toplaştığı ve aşiret atışmalarının yaşandığı ‘gerçek’ topraklara geliyoruz .
Aslında filmin duygular toplamının absürdlüğünü saymazsak düzgün giden bir anlatımı var , açılar duyguların durumuna klip havasında da olsa belli bir biçim ve tutarlılık kazandırmış .
Film zaman zaman dizi kıvamına çekiyor o da Özcan Deniz’in bir hayli popüler olan dizisi Asmalı Konak’a öykü olarak benzediği için , Kemal de dizinin kahramanı Seymen Ağa kıvamına dönüşüyor çoklukla .
Yağmur’u neyse ki şehirli kadın kafasından uzak tutmuş Deniz , bir kasabada çiçek işleriyle uğraşan babasının yanına sığınan Yağmur da kendi etrafındaki geleneklerin gölgesinde eziliyor bir süre , babasız çocuk doğurmanın derdini yaşıyor .
Öykünün bu kısmını kesinlikle doğru kurmuş Deniz , şehirli kadının savrulma , hatta saçma sapan kendini toplama derdiyle atmaya çalıştığı büyük adımlardan uzak tutmuş Yağmur’u .
İnandırıcılık adına böylesi daha iyi olmuş .
Bütün bunlar olurken Kemal’in tarafında yaşananlar ise tam bir melodram .
Filmin sonuna dair bir açıklama yapmak istememekle birlikte daha yapıcı bir çözüm bekliyordum diyebilirim filmden .
Herkesin elinin kolunun bağlandığı , insanların hala töre denen saplantılarla yaşamak zorunda kaldıkları gerçeğini sunması , aslında filmi sonu gelmeyen bir noktaya taşıyor , o ana kadar vermeye çalıştığı duyguları da biraz ezip geçiyor .
Gerçi dediğim gibi filmin başını biraz masalsı tutup sonra acı geçeklerle karşı karşıya bırakmıştı Deniz bizi .
Aşka takıntılı olması nedeniyle " Aşk Filmlerinin Unutulmaz Yönetmeni " olma yoluna sapsa da genel olarak içerik konusunda onu doldurmakta çok fazla başarılı olduğunu söyleyemeyiz .
Ama bu filmiyle de aşkı ve acıyı kitlelerin ruhuna salıp , büyük bir gişe başarısı yakalayacağı kesin .
Üç filminin uzantısı aynı çizgide olunca aslında muhtemel riskleri de azaltıyor ama beklentiyi de sabit tutmayı sağlıyor .
Su ve Ateş kavuşamayan aşıklar üzerinden giderek modern zaman aşklarına öykünen , susmayan müziğiyle " seyircinin ağıdına bir katkı da benden " korosu tutturan ve  iyi akan temposuyla kendisini bekleyen seyirciyi iyi hissettirecek bir film .
Filmin ‘daha lahmacun yiyecek kıvama gelmedik’ repliği ise bir kenara not düşüldü şimdiden ! twitter . com / BanuBozdemir
