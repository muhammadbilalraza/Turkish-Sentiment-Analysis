Alex Cross hem zekası hem de kaslarıyla en imkansız davaları çözen siyahi bir polis , bir tür modern zaman Sherlock Holmes'u .
Kurallara sıkı sıkıya bağlı tam bir aile babası ve tüm bunları topladığınızda elimize Cehennem Silahı ( Lethal Weapon ) ' nine Roger Murtough'unun bir replikası çıkıyor .
Taklit anlaşılmasın diye de birbirine aşık iki yardımcısı var .
Üçlü takım bu tür polisiye aksiyonlarda çok alışık olmadığımız bir şey ancak bu sadece dramayı güçlendirmek için atılmış bir yem .
Gelişme bölümünde Alex Cross ve ortağı tam bir Cehennem Silahı ekibine dönüşüyor ancak 80'ler eğlenceli polisiyenin altın çağıydı ve sanırım söylenecek her şey söylendi bu konuda .
Film , hakkında uzun uzadıya yazılacak bir öneme sahip değil .
Kahramanlar taklit ve zayıf olunca hikaye kötü adamı öne çıkarmaya çalışıyor .  Matthew Fox'un canlandırdığı Picasso , psikopat ruh halinde takılan bir kiralık katil , aktörün bu rol için sıkı hazırlandığı da ortada ancak zayıf hikaye ona karakteri için fazla bir alan açamıyor .
Nihayetinde o da bir replikaya dönüşüyor ; Çakal ( The Jackal ) ' dakika Bruce Willis diye yazsam anlarsınız .
Uzun menzilli tüfekle suikast sekansında " yok artık " diyecek kadar aşırı bir esinlenme söz konusu .
Senaryo Cehennem Silahı'dan çalıp çırpmaya bir ara öyle dadanıyor ki , dramaya katkı olsun diye kahramanlar büyük kayıplar yaşıyor .
Eskilerden bir seyirciyseniz , Cehennem Silahı 2 ( Lethal Weapon 2 ) ' de Martin Riggs'in sevgilisinin öldürüldüğü sekansı hatırlayın .
Yine de siz eleştirmene takılmayın , Alex Cross çok da sıkıcı bir film değil ancak sıkı bir tür takipçisinin her anında başka filmlerle benzeşmeler yakalayacağı , gişe garantili formüllere fazlaca sırtını dayamış bir yapım .
Yeni nesil sinema takipçileri , ellerinde mısırlar , keyifle izleyebilirler ama şu da biline ; Alex Cross , TV kanallarının kilo hesabı alıp geceyarısından sonra gösterdiği polisiyelerin biraz daha eli yüzü düzgün uygulanmış hali .
Film , Lost dizisinin yakışıklı doktoru Jack Shepperd'ı farklı bir rolde izlemek isteyenler için iyi bir fırsat .
Ortalama bir " kötü adam " performansı olsa da aktörün geçirdiği fiziksel değişim inanılmaz .
Bunun dışında hep izlediğimiz " kendini zeki zanneden "
Amerikan Polisiyelerinden ötesi değil Alex Cross , seviyorsanız gidin izleyin bence ancak beklentinizi düşük tutmakta fayda var .
Murattolga@gmail.com
