Yaklaşık dört sene önceJames Wan'ın yapımcılığında çalışmalarına başlanan House of Horror ( şimdiki adıyla Demonic ) , aradan geçen zamanda bir türlü asıl şeklini alamamış o ' lanetli ' filmlerden .
Yapılan yönetmen değişiklikleri , kadronun belirlenme süreci ve sürekli ertelenen gösterim tarihlerinin getirisiyle yavaş yavan buharlaşan filmin beyazperdeki ilk gösteriminin Şubat ayında Brezilya'da yapılabilmesi olan bitenin özeti gibi .
En güvenilir sinema web sitelerinde dahi filme dair ciddi bir bilgi kısıtlılığı olması , filmin yaratıcılarının sonuçtan memnun olmadığını gösteriyor .
Aradan geçen yıllardan sonra ' harcadığımızın ne kadarını geri alabilirsek kardır ' mantığıyla aniden ortaya çıkan Şeytani Ruhlar'ı direkt
- DVD filmlerinden ayıracak tek özellik yapımcı koltuğunun ağırlığı .
Yönettiği ya da kıyısından köşesinden bulaştığı filmlerle Amerikan korku sinemasının son 10 senesini şekillendiren , gişe konusunda zaten rüştünü ispatlamışken Furious Seven ile para basma işini farklı boyutlara taşıyan Wan'ın varlığı , Demonic özelinde sizi çok umutlandırmamalı .
Geçmişinde sonu katliamla biten bir ayinin yaşandığı metruk ev , bu evle bağlantısı olan genç ve onun hayalet araştırmaları yapan arkadaşları .
sürpriz bozan olarak nitelendirilmeyecek şekilde eve yapılan ziyaretin yine trajediyle sonuçlanması .
Demonic'in derdi içeride olanların ya da olacakların ' kim ölecek , kim kalacak ? ' üzerinden heyecan yaratması değil .
Hikayesinin başında sonucu gösteren , ters köşesine gelene kadar yardım aldığı akıcı polis soruşturmasıyla merakı ayakta tutan bir film karşımızdaki .
Evin içinde olanları kamera kayıtlarından izlediğimiz anlarda buluntu film , özel hayatlarında birbirlerinin sevdiceği olan dedektif ve psikoloğun sırası geldiğinde polisiye , kimi anlarında da geleneksel bir korku filmine dönen Demonic'in en büyük artısı ' o lanetli evin ' içinden çıkabilmesi .
Yapımcı Wan'ın The Conjuring'i seviyesinde olamadığı zaman - ki bu çok zor - fenalık geçirten alt türün tuzaklarından mümkün olduğunca uzak durabilen filmin , iki koldan ilerleyen anlatımını vasat altına indirmemesi de kayda değer bir başarı .
İyi niyetli yaklaşıldığında bundan daha fazlasını söylemek ise çok zor .
Tahmin edebileceğiniz gibi kötü oyunculuklar , yönetmen Will Canon'un korku filmi yönetmenliğini jump momentlardan ibaret sanan kolaycı yaklaşımı ve buna ek olarak son zamanlarda gördüğümüz en yakın planlarla varlığını oluşturan bir filmden bahsediyoruz .
Seri üretimin parçasının olmasının yanı sıra seyircisiyle dalga geçercesine ' öncül benzeri ' Demonic , Peşimdeki Şeytan gibi yenilikçi bir korku filminin vizyona girdiği haftada ' çok ezberci ' kalıyor . firat_atac@hotmail.com
