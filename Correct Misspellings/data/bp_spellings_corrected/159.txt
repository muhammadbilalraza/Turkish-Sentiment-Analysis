Transformers serisinin son filmi olan " Ay'ın Karanlık Yüzü " şehrin ortasına kurulmuş kocaman bir lunapark gibi karşımıza dikildi .
Atilla Dorsay çok uzun yıllar önce , sanırım Star Wars için kullanmıştı bu cümleyi .
Ben de yıllar sonra hiç çekinmeden Transformers'a yazabilirim bunu .
Karşımızdaki şey ; hiç bir sinema yazarının kaçamayacağı kadar büyük , görkemli ve hayran bırakıcı .
Bir yandan da asla itiraf etmek istemeyeceğiniz kadar suçlu bir zevk .
Bu yılın en fazla konuşulacak filmlerinden biri olacağı da muhakkak !
Evet , sinema bir lunapark eğlencesi olarak başladı ve aslında hep öyle devam etti .
Hollywood karasularında her zaman sanattan öte bir eğlence olarak algılandı , üretim ve tüketim bandı buna uygun olarak kuruldu .
Bu anlayışın son temsilcisi olan Transformers 3 , sinemada teknoloji kullanımının geldiği son noktayı temsil ediyor .
O kadar büyük bir beklenti üretmeden seyirciyi yaz sıcaklarında aniden yakaladığı için de Avatar'dan daha hayranlık verici bir iş olmuş diyebilirim .
Michael Bay , The Rock'tan bu yana tarzını abartarak geliştiren , Sam Peckinpah'dan , John Woo'dan , Sergio Leone'den , Robert Zemeckis'ten ve başka onlarcasından öğrendiklerini kendi video klip estetiğine yedirerek görüntüler üreten bir yönetmen .
" Televizyona sığmayacak kadar " görsel filmler üretmek konusunda Roland Emmerich'in bile tepesine çıkacak kadar da ustalaştı diyebiliriz .
Aslına kalırsanız hep daha iyiydi .
Bir önceki filmde iyice abartılan Amerikan ordusu propagandası ve W .
A. S. P yaklaşım burada daha dengelenmiş olsa da hala alt metin aramaya gerek bırakmayacak kadar ortada .
Yani Optimus Prime'ın parçalarından bir masumiyet müzesi kurmak olası değil .
Shia LaBeouf daha 2. filmden anladığımız üzere , epey sıkı çalışarak tam bir aksiyon oyuncusuna dönüşmüştü .
Gerçi pek maskülen bir karakter değil ama zaten hedef kitle daha yaşlı biriyle özdeşleşemez .
Megan Fox'un seride " kız arkadaş " olmaktan başka hiç bir vasfı yoktu ve fazla iddialı bir tipti .
Bu kötü oyuncunun kadrodan çıkarılmış olmasına epey sevindim .
John Turturro ise Sektör 7 ajanı Simmons olarak yine çok iyi .
Yönetmen , Simmons ve Sam WitWicky karakterleri arasında Geleceğe dönüş serisinin kafadarları martı Mcfly ve çılgın Dr .
Emmet Brown'unkine benzer bir ilişki hedeflemiş ve fikir orijinal olmasa bile maya tutmuş gibi görünüyor .
3. Filmde bir Megan Fox olmasa bile John Turturro mutlaka olacaktır diye düşünüyordum ve yanılmadım .
Senaryo Amerika'nın 60'larda Ay'a sırf bu uzaylı mekanik yaşam formlarını incelemeye gitmeleri gibi bazı güzel ve sapkın fikirler içerse de ancak bir dolgu görevi üstlenecek kadar yeterli .
80'lerde bile saçma kaçacak fikirlerle dolu bir çizgi filmden türetilen seriyi bu anlamda çok da zorlamamış Michael Bay , zaten gördüklerinizi bir mantık süzgecinden geçiremeyecek kadar aksiyona kaptırmış olacağınızdan çok da kötü hissettirmeyecek bir hafiflik bu .
Ama anamofik lenslerle hızlı kameranın hareketlerinin ve açılarının , birbirine çarpan robotların , yıkılan binaların , etkileyici ve abartılı ses efektlerinin üzerinizden kamyon geçmiş gibi hissettireceğini şimdiden söyleyeyim .
Ciddi olarak uyarıyorum ; filme girmeden önce mutlaka ağrı kesici alın !
Transformers 3 , hiçbir şey yüklemeden , filmin size yüklediği bazı fikirleri de görmezden gelerek izlediğiniz takdirde sizi sinemanın o eski muhteşem günlerindeki kadar heyecanlandıracak , görsel yanı çok başarılı bir adrenalin bombası .
Sırtını tamamen CGI'ya dayamış olmasına rağmen bir sürü tehlikeli dublör sahnesi içeren gerçek bir aksiyon filmi .
3D filmleri sevenlere tavsiyem ise filmi mutlaka IMAX olarak izlemeleri .
Muhtemelen şimdiye kadar gördükleri en güçlü 3D deneyimi bu olacak .
Peki ya Avatar diyenlere cevabım : Michael Bay eline geçirdiği tüm imkanlar konusunda arsız bir çocuk gibi .
James Cameron'un ittirmesiyle girdiği bu 3D sevdasından alnının akıyla çıkmış .
Bu defa gerçekten de perdeden üzerinize robot ve bina parçaları yağacak !
Son söz : Ben seyircilikten gelme bir sinema yazarıyım .
Video kulüpte eski B filmlerini izleyerek yönetmen olmuş ama hala bazılarına yaranamayan Tarantino misali , sinemaya olduğundan çok başka bir yücelik yüklemeye çalışan bazılarının asla önemsemeyeceği şekilde , bazen Transformers gibi rezil filmleri de sevebiliyorum .
Bundan suçluluk duymalı mıyım ?
Sanırım hayır .
Oyuncakları yakında zincir hamburgercilerine promosyon olacak bir filmi ne göklere çıkarmalı , ne de yerlere vurmalı .
Herkesin canının hamburger çektiği zamanlar olur .
O zamanlarda gidip bir tane yemenin sakıncası yok .
Twitter : murattolga / murattolga@gmail.com
