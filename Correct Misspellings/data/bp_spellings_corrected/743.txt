Yönetmenlik kariyerine kısa filmler ve televizyon dizilerinde bölüm yönetmeni olarak başlayan Joe Wright , beşinci uzun metrajlı sinema filmiyle 2012 sonbahar vizyonunda yeniden seyirci karşısına çıktı .
Üstelik yine bir klasik roman uyarlamasıyla .
İngiliz sinemasının tipik mesafeli duruşunu koruduğu sinemasal anlatım diliyle Anna Karenina aralığın son vizyon haftasında ülkemiz sinema seyircisiyle de buluşuyor .
Ortaöğretimini yabancı dil ağırlıklı liselerde geçiren , ' 80 sonrası hemen hemen tüm gençler Rus yazar Leo Tolstoy'un klasik eseri Anna Karenina ile en azından " simplified edition " düzleminde tanışmıştır .
Savaş ve Barış külliyatından sonra 1873-77 yılları arasında kaleme aldığı  " Anna Karenina " esasen oldukça muhafazakar Hristiyan bir bakış açısı ile yazılmış bir romandır .
Roman , henüz Çarlık'ın egemen olduğu ve asilzadelerin yönettiği , sosyal statünün her şey demek olduğu 19yy .
Rusyasında aşkının peşinden giden , aristokrasiye mensup bir kadını merkezine alır ve bu yasak onaylanmayan ilişkinin karşısına , daha olası , vakur ve mutlu sonlu bir birliktelik koyar .
Tolstoy bir yandan tüm yaşamları boş davetlerle geçen yüksek aristokrasiyi alttan alta eleştirirken , diğer yandan da kutsal aile kurumunu açık açık över .
Edebiyat tarihinde kilometre taşı olan bir klasiği beyazperdeye uyarlamak meşakkatli iş .
Hele ki daha önce defalarca uyarlandığını , baş karakterin Sophie Marceau , Greta Garbo gibi yıldızlarla özdeşleştiğini düşünürsek , hikayesini herkesin bildiği bir klasiğe farklı bir yorum getirmek hem yönetmen , hem de simgesel başrol açısından oldukça zorlu bir yol .
Fakat Joe Wright'ın rejisinde 2012 versiyonlu Anna Karenina'nın bu zorlu yolda tökezlemediğini de belirtmek gerek . Wright'ın en büyük avantajı bana kalırsa Oscarlı senarist Tom Stoppard ile beraber çalışmış olması .
Stoppard'ın uyarladığı senaryo oldukça grift bir akışta , Anna Karenina karakterini filmin odak noktası yapmayı başarıyor .
Fakat en kuytuda kalabilecek yan rollerin dahi çok başarılı resmedildiğini ve oyuncuların tepeden tırnağa yaşayan birer roman kahramanına büründüğünü de ekleyelim .
Filmin 130 dakikalık kısmen uzun süresinde ilk bölümde Anna Karenina'nın hikayesi , Vronsky ile yakınlaşma süreci ise biraz fazla uzun tutulmuş .
Başta iyi yan kollara ayrılan öykü , filmin ikinci yarısında biraz hızlıca toparlanma gereği duymuş .
Zira Anna'yı alkolizme , ardından da intihara sürükleyen psikolojiye fazla derine inmeden değinen yönetmen , çıkarttığı kıskançlık krizlerini boşuna tantanalarmış gibi göstermiş .
Fakat ortada , oğlu dâhil tüm hayatını , vazgeçemediği aşkı uğruna çöpe atan bir kadın varsa , kadın cinsinin en tehlikeli versiyonlarından biri ile karşı karşıya olduğunuzu da unutmamak lazım .
Zira 19yy .
Rusyası ile 21 yy . dünyasında sonuçlar pek de değişmez ; kutsal olanları elinizin tersiyle ittiğiniz anda kuralları koyan ve uygulayan erkek egemen iktidar tarafından siz de bir kenara itilirsiniz .
O anı yaşamamak için de silahlarınıza sımsıkı sarılırsınız .
Bazı eleştirmenler Keira Knightley'in son performanslarını yapay bulduklarını dile getirseler de bence Knightley yukarıda çizilen karakter açısından bakıldığında , aşka düşen , buram buram yanan , yangını uğruna ailesini ve itibarını darmadağan eden , sonrasında her şeyini verdiği adamı kaybetme ihtimaliyle ağır histeriye sürüklenen Anna Karenina karakterinin hakkını veriyor .
Öte yandan bir yıla 3 film sığdırmayı başaran Jude Law aldatılan koca Alexei Karenin performansıyla şaşırtmazken , en son Vahşiler filminde mariuanna üreticisi Ben olarak seyrettiğimiz ve Anna'nın yasak aşkı Kont Vronsk‘ye hayat veren Aaron Taylor - Johnson bu rol için tam anlamıyla biçilmiş kaftan olmuş .  Matthew MacFadyen , Domhnall Gleeson , Alicia Vikander gibi yan rollerdeki oyuncuların ayrı ayrı parlaması oyuncu yönetiminin de ne kadar yerinde olduğunu tekrar gösteriyor .
Neredeyse baştan aşağıya tiyatro dekorlarıyla ve bu dekorların geçişiyle yaratılan " tiyatro sahnesi atmosferi " ise filmin görsel çıtasını çok yükseklere taşıyor .
19yy . romanı günümüzde nasıl uyarlanır sorusuna " kostümlü tarihi dram " tanımından çok daha fazlasını katan sanat yönetmeninden , set dekoratörüne tüm ekibi kutlamak gerekiyor .
Seyrettiğiniz yapımın bir ' sinema filmi ' olduğu algısıyla oynayan bu dekor ve sahne geçişleri hikayenin gerçeklik duygusunu bambaşka boyutlara taşıyor .
Öyle ki melodrama kayması oldukça olası olan bu hikaye ,  Wright'ın anlatım uslübuyla yüksek aritokrasinin traiji - komik halini de resmediyor .
Uzun lafın kısası bu Cuma vizyona giren Anna Karenina , 2012'ye bizim vizyon takvimimiz açısından aşk ve tutku dolu bir bakışla göz kırpıyor ve beyazperdede farklı bir klasik uyarlaması seyretmek isteyen seyircisini bekliyor .

Twitter . com / duygukocabay
