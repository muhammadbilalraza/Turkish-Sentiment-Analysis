Kore filmleri eskiden salonlarımızı daha çok ziyaret ederdi , ticari değeri fazlaca olmadığından azaldı diye düşünüyorum .
O yüzden Hoon - Jung Park’ın ellerinden çıkan Manyeo / The Witch /  İntikam filmini keyifle izledim diyebilirim .
Filmin ilk yarısıyla ikinci yarısı arasında epey fark var .
İlk yarısı nispeten sakin geçen filmde ikinci yarı ivme kazanıyor ve sır perdesi gizemli bir şekilde aralanıyor .
Küçük bir kızın işkence yapılan bir tesisten kaçtığını gördükten sonra hem kızın hem de geride kalanların yolunu merak ediyoruz .
Hafızasını kaybeden kızın hayatı ona sahip çıkan ailenin de yardımıyla gayet sorunsuz görünüyor .
Ve o ana kadar filmin tek aksiyon unsuru Ja yoon’un en yakın arkadaşı Myung - Hee’nin davranışları .  Kimsenin dikkate almadığı bu kızcağız arkadaşı için epey çabalasa da asıl karizmatik olan maalesef Ja yoon oluyor .
Hele de ikinci yarıda !
Kore filmleri telaffuzundan dolayı mıdır nedir dramla ironi arasında gidip gelir genelde ve filmlerinde mutlaka karizmatik erkekler barındırır .
Hatta burada iki tane var , birisi Ja yoon gibi işkenceye , mutasyona uğramış ama yerini terk etmemiş English Witch ve olayları kontrol altında tutmaya çalışan Mr .
Choi’yi sayabiliriz .
Film bir nevi kendi canavarını yaratmak ve sonrasında o canavarı kontrol altına alamayıp , sana karşı saldırıya geçmesine engel olamamak fikriyatı üzerine kurulu !
Tabii Ja yoon bu anlamda bir ezberbozan rolünde !
Genetik mühendislerinin insan hayatı üzerine yaptıkları deneylerden ilham alan film , burada çocukları kullanmış .
Deney başarısızsa kobaydan kurtulmak işin başlıca formüllerinden biri !
Güney Kore taşrasında hayat bulan film , dünyada ve özelinde Kore’de yaşanan krizi de es geçmiyor , Ja yoon’u evlat edinen aile çiftlikteki hayvanlarına bakmak da zorlanıyor .
Ja yoon da çareyi televizyondaki bir yarışmaya katılmakta buluyor .
Filmin fazla ters köşe barındırdığını söylemek durumundayım ve bu daha da lezzetli kılıyor filmi !  Yerli yerinde kullanılan türe ait trükler , şiddetin yerini alan hızlı ve zekice hamleler sayesinde film bizi istediği noktaya çekmeye başarıyor .
Konu aslında çok farklı değil ama bizi yavaş yavaş o noktaya çekmesi ve son darbeyi vurması da Kore sinemasının hatrı sayılır hareketleri içinde yer alıyor .
Gerçi Kore sineması birçok filme feyz teşkil etse de , Hollywood özellikle de son yıllarda Keanu Reeves’li John Wick’le aklımızı baştan alsa da Kore sineması bence hala yerini ve orijinalliğini koruyor .  Film Part 1 ibaresiyle vizyona çıktı , ikincisi de yolda demektir , bilindik bir hikayede daha fazla şiddete kasabilir film !
twitter . com / banubozdemir
