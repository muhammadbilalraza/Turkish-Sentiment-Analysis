Black Coal Thin Ice / İnce Buz Kara Kömür bu yıl Berlin'de en iyi film ve en iyi erkek oyuncu ödülü kazanınca ister istemez dikkatlerimizi çekti .
İstanbul Film Festivali'nde izlediğim filmin kesinlikle iyi bir açılışı olduğunu söylemek mümkün .
Hatta kamyonlarla taşınan kömürlerin içinde ceset parçaları görünce iyi bir ‘çözüm’ hikayesinin içine düştüğümü hissettim .
Ondan sonrası dram ve mizah ekseninde bir kara film / polisiye parodisi sunmaya çalışan ama dava gibi uzayan bir film .
Sessizce ve etkisizce …
Oysa şehrin her yanına dağılan ceset parçalarının , dağılan bir polis memurunun hayatına etki edeceğini güzel bir biçimde vurguluyor yönetmen Diao Yinan .
Ama o vurgu orada kalıyor .   Dava kapanıyor , film de beş yıl sonrasına atlıyor ve iki polis memurunun dikkatini çeken cinayetler tekrar başlıyor .
Aynı tarz cinayetler aslında davanın kapanmadığını işaret ediyor .
Buraya kadar tamam .
Ama Hong Kong'un varoşlarında kışa yaraşır cinayet argümanlarıyla çözüme ulaşmaya çalışan filmin bir türlü akmayan bir havası var .
Zaman zaman Kore filmlerinin o muzip tadı yakalanmaya çalışılmışsa da o tatmin edici yetkinlik ortaya konamıyor , daha çok minimal ve klasik " noir " tadıyla sınırlı kalıyor .
Neyse ki yönetmen seyirciyi tarzına hazırlamak konusunda yetkin davranıp baştan ufak bir alıştırma turu attırıyor , yoksa seyirci için daha kafası karışık bir seyirlik olabilirdi .
Filmin kış iklimlerine yaraşır yavaşlığı , karakterlerin gizemini yavaşlık üzerinden kurması fazlasıyla aşına olduğumuz özellikler .
Filmin daha çok öne çıkan etkisi görsellikte elbette .
Motosikletin karla kaplı tünelden çıkış sahnesi , mahallenin tamamına yayılan gerilimli hal , buz pistinden ayrılan Wu ve Zhang'ın karanlık ve çözümsüz bir noktaya olan uzun kayışları filme artı katan görüntüler ama çözüme dair etkileri az .
Hele en sonundaki havai fişek şovunun bir tepkiden çok güzel bir gösteri olduğunu söyleyebiliriz sadece .
Filmde filizlenmesi muhtemel aşk bile seyirciye tetikte olunması gereken bir hal sunuyor , yani romantizm bile cinayete yakın duruyor duygu olarak .
Her şey o kadar soğuk ki cinayet bile çözülemez diye düşündürtüyor .
Bu durumda beş yıllık mevzuyu deşen yönetmen kendi içinde bir akış sunsa da filmin tek kadını Wu'yu değişik , çaresiz , saplantılı ama bir yandan da tekrarlı bir nesne haline getiriyor .
Kadının gizemi kaldığı yerden tekrar tekrar başlıyor Yarının Sınırında filmi gibi .
Bu da hikayeyi tutuyor , kasıyor ve ilerlemesine köstek oluyor .
Polis memurunun bunalımlı ruh hali cinayeti çözme işine dört elle sarılmasını sağlasa da öykünün katmanları pek ortaya çıkmıyor .
Kuru temizleme dükkanı cinayeti temizleme dükkanı gibi çalışıyor .
Yıllar önce bırakılan bir erkek kabanı cinayetin nesnesi haline gelse de çok mantıklı bir çözümün parçası değil .
Film ancak yüzünü Wu ve dedektif Zhang'a dönerek sonuca ulaşıyor .
Polisiye algısını kara filmle bütünleştirmeye çalıştığı ve bunu da aksiyondan uzak yaptığı için seyirci kanadında ilgi çekemeyecek bir film ne yazık ki .
Filmin ödül alma meselesine gelince Çinli bir yönetmenin kara film tadında bir konuya el atması ve bunu da yettiğince alevlendirmesi olarak algıladım .
Benim bakış açım ise yönetmen kafasında bir cinayet ortamı yaratmış ve bize çaktırmadan çözmeye çalışıyormuş gibi .
Tabii bunun cazip tarafı da olabilir kimilerince …
Sonuçta karşımızda Büyük Budapeşte Oteli’ni geride bırakan bir film var . twitter . com / BanuBozdemir
