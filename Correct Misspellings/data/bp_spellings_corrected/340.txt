Şu cümledeki çelişkiyi görmek zor olmamalı : “Savaşa giden bir vicdani retçi , kahraman olur” .
Vicdani ret olayına değineceğiz ama önce şu “kahraman yaratma” mit’ini sorgulayalım : Kahramanlık hikayelerindeki “abartı”ya yatkınlık mesela .
Her savaş , her çetin mücadele , her sivil direniş , kendi kahramanlarını yaratır ve çoğu zaman onlar gerçekten de kahramandırlar .
Zaten “Hacksaw Ridge” de gerçek bir kahramanı , ABD ordusu tarafından kahramanlık madalyasıyla ödüllendirilmiş tek vicdani retçi Desmond Doss’un öyküsünü anlatıyor .
Filmi izlediğinizde neden katıksız bir abartı duygusu hissediyoruz öyleyse ?
“Abartı”nın ve yönetmenin bazı takıntılarının “öz”e zarar vermesinden kaynaklanıyor olabilir mi ?
Tüm cevapları vereceğiz ama gelin daha genel bir soruyla pekiştirelim : O tarihi anlara tanıklık edenler zaten büyük bir olayı daha da büyükleştirme gereği niçin duyar ?
Toplumları bireylerden daha iyi hale getirmek , onlardan ulus yaratmak için neden destanlara ihtiyaç vardır ?
Ulus yaratmak için “kahramanlar yaratma” görünmez bir tutkal mıdır ?
Yanlış anlaşılmamak için baştan parantez açalım : Bizim gibi özgürlüğünü işgalcilere karşı savaşarak kazanmış bir ulus mevzu bahis ise , ortada gerçekten bir destan vardır ve bu asimetrik savaşı kazanan kahramanların isimleri tarihçiler tarafından zaten kaydedilmiştir .
Böyle bir savaşın nesilden nesile aktarılması , her defasında gururla anlatılmasından daha doğal bir şey olamaz .
Ulus olma bilinci böyle doğar .
Amacınız ulus - devlet ise bu kaçınılmazdır .
Abartı mı ?
Mutlaka vardır ama “öz”ü doğrudur .
Peki ABD sineması konu savaş olunca neyle gurur duyar ?
İngilizlere karşı verilen bağımsızlık mücadelesiyle mi ?
Modern zamanlarda Hollywood’un ürettiği filmlere bakarsak bu konu pek ilgi alanlarına girmiyor galiba .
Kimi zaman Vietnam , kimi zamansa iki Dünya savaşına neden katılmak zorunda kalındığının birer açıklaması gibiler daha çok .
Nesillere karşı bir aklanma ihtiyacı gibi .
Bu filmlerde , günümüze dair jeopolitik mesajların da ötesinde , ABD askerlerinin neden uzak coğrafyalarda “kalmaya devam etmesi” gerektiğinin de alt metinlerine rastlamaz mıyız ?
Çok soru sorduk ama biraz daha devam edip vicdani ret meselesine gelelim : Sizi bilmem ama benim aklıma ilk önce Muhammed Ali geliyor .
Çünkü vicdani ret denilince ardında bir ideoloji olması gerekir .
Ne demişti büyük sporcu : “Vietkonglular bana hiçbir şey yapmadı , neden onları öldüreyim ? ” .
Vietnam Savaşı’na gitmeyi reddetmesini bu kadar basit bir mantıkla açıklayıvermişti işte .
Hepsi bu kadardı .
Ünvanlarını , kariyerini , her şeyi gözden çıkardı .
İdealinin arkasında sonuna kadar durdu , sonunda kazanan o oldu .
Peki , “Hacksaw Ridge”de şeytani birer figüran olarak gösterilen Japon askerlerinin patır patır öldürülmesini izlerken , vicdani retçi Desmond’u Hz .
İsa gibi gösteren kamera açılarıyla oradan oraya “katolik dualarıyla yaraları iyileştiren bir şifacı” olarak resmetmekten bir kahramanlık öyküsü çıkar mı ?
Eğer Desmond “savaş bir cinayettir” ve “öldürmeyeceksin” düsturuna bağlıysa en azından kendisini , bizzat kendi savından hareketle “cinayet işleyenlere yardım ve yataklık”la suçlayamaz mıyız ?
Bu kadar soru yeter , şimdi asıl cevaplara geçelim .
2006’da çektiği “Apocalypto” ve başyapıtı “Braveheart”la yönetmenlikteki rüştünü ispat etmiş bir aktör olan Mel Gibson , 10 yıl sonra yeniden kamera arkasında .
Bu nedenle kariyeri açısından çok kritik bir noktada .
Özel hayatındaki skandallar , verdiği ırkçı demeçler yüzünden zor bir dönem atlatan sinemacının hem kendine uygun hem de özellikle Trump’ın yükselişini müjdeleyen Amerikan milliyetçiliği damarına hitap eden son derece akıllı bir hamle yaptığını düşünebiliriz .
( O çok sevdiği “boğaz kesme” sahnesini bu filmde de kullandığını ama ilk kez belki de bir Amerikan askerinin o şekilde kötü görüneceğini düşünerek sansürlemeyi tercih ettiğini tam da bu noktada not düşelim ) .
Asıl sorun daha büyük .
Sorun , gerçekten yaşamış ve film sonundaki röportajlarda hikayesinin pek de abartılmadan anlatıldığını düşünmemiz istenen Desmond’la ilgili .
Vicdani retçi olarak ABD tarihinde ilk ve tek örnek olduğunu söylemiştik .
Bunun nedeni Desmond’un silah kullanmama , adam öldürmeme motivasyonunun tamamen dinle , tam olarak söyleyecek olursak Katolik inancına dayanıyor olması .
En zor anlarda bile İncil’ini yanında isteyen Desmond’u anlamak zor .
Bu “kurtarıcı” hikayesi , Mel Gibson’ın elinde “The Passion of Christ” olmaya ramak kalmış neredeyse .
Başta da vurguladığımız gibi , savaşlardan kahramanlık hikayeleri çıkartmak , bunları kimi zaman bazı yönleriyle abartarak gelecek nesillere aktarmak önemli olabilir ama kamera arkasında Mel Gibson olunca hikaye bir tür “inanç güzellemesine” dönüşmüş gibi .
Bu da bizi , Desmond’un zihninde “inanca dayalı kodlar”ın nasıl oluştuğu sorusuna getiriyor .
Bunun yanıtı filmde yok .
Gibson’ın kalabalık çatışma sahnelerinde grafik şiddeti tüm gerçekçiliğiyle kullanmaktaki ustalığını teslim etsek bile filminin omurgasını oluşturan o asıl omurga yani “inanç” motivasyonunun temeli yeterince sağlam atılmamış görünüyor .
Genç hemşire Dorothy’de aşkı bulmuşken genç bir adam , üstelik insan öldürmemeye yemin etmişken , savaşa gitmeye neden bu kadar istekli ?
Çevresinin ona “korkak” demesine de pek aldırış ediyor gibi görünmüyor .
Neden ülkesi için hizmet etmeye bu kadar takıntılı ?
Neden alkolik savaş gazisi babası bile onu vazgeçiremiyor ?
Desmond askeri mahkemede tam da bu soruya “Japonların Pearl Harbour’a saldırmasını kişisel olarak algıladım” yanıtını veriyor .
Gerçekten de bu kadar mı yani ?
Bana kalırsa tarihteki vicdani ret vakalarının en önemlilerinden biri olan Desmond Doss olayını “katolik inancına sahip takıntılı bir gencin idealleri uğruna ölmeyi göze alıp savaşa gitmesi” olarak yorumlayan “Hacksaw Ridge” , diğer tüm vicdani retçilere haksızlık yapıyor .
Filmi izlediğinizde göreceğiniz gibi , kanıksamış olsak bile yine de her defasında antipatik gelen aşırı milliyetçi diliyle de rahatsızlık veriyor .
Trump - sever Clint Eastwood’un bile savaşın Japonya ayağını her iki tarafın gözünden anlatabilme uğruna iki ayrı film çekme zahmetine katlandığını hatırlayacak olursak Mel Gibson’u kolaylıkla “tribünlere oynayan” biri olmakla suçlayabiliriz .   Dahası gerçek bir kahraman üzerinden inanç propagandası yapmakla bile eleştirebiliriz .
Kendileri inanmasalar bile sırf Desmond inanıyor diye duaya katılan ABD askerlerinin sonunda zafere ya da ölüme ulaşması , gerçekten böyle bir filmin mesajı mı olmalıydı ?
Oyunculuklara gelince .
Başroldeki Andrew Garfield zaten tuttuğumuz bir yetenek ve “Never Let Me Go”filminden beri yakın takibimizde .
Onun yüzünde bir an bile sahtelik bulamazsınız ; aşık olduğunda da inandığı değerleri savunduğunda da - ki bu çok az bulunan bir yetenektir .
Dorothy’de güzel oyuncu Teresa Palmer , yakışıklı gence “çabuk” aşık olduğu izlenimi verse de , gözyaşlarını biraz fazla akıtsa da , iyi bir performans veriyor .
Desmond’ın alkolik babası Hugo Weaving ise şaşırtıcı şekilde abartılı bir oyunculuk sergilemiş .
Onun tecrübesinde bir aktörden daha minimal ve etkili bir performans beklemek hakkımız değil mi ?
Sam Worthington ise Yüzbaşı Glover rolünde bana sorarsanız son derece inandırıcı .  
Eksiklere ilave olarak Desmond’dan önce orduya yazılan ağabeyine ne oldu ?
Resmen unutulmuş onun hikayesi öyle değil mi ?
Dahası ABD ordusunun komutanlarının savaşa / ölüme  göndereceği askerlere davranışındaki kibarlık nedir öyle ?
Desmond’ı ya da “ben silah kullanmam” diyen herhangi bir askeri ikna etmek zorunda olmak da neyin nesi ?
Yoksa bunlar da abartının birer parçası olabilir mi ?
Sonuç olarak teknik açıdan kimsenin söz söyleyemeyeceği bir işçilik var ortada .
Mel Gibson , savaş sahnelerinde gayet yetkin hatta “Saving Private Ryan” gibi bir filmin “bir tık altına” ulaşacak kadar iyi işçilik sergiliyor .
Gibson , senaryoyu kendisinin yazmadığını hesaba katarsak “bir yönetmen olarak iyi oynamış” .
Hem bir kahramanın öyküsündeki “abartı”yı inandırıcı kılmak için filminin sonlarına röportajlar koymuş , hem vicdani ret gibi bir meseleyi tartışmaya açmış , hem böyle bir kahramanı tanımamızı sağlamış , hem de ABD’nin kadim propagandasına gayet güzel bir katkıda bulunmuş .
orkansanci@gmail.com
