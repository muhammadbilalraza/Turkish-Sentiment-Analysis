Ahmet Uluçay , Türkiye'de kısa film ortamını takip edenlerin yıllardır tanıdığı bir isim .
Kütahya'nın Tepecik kasabasında arkadaşlarıyla birlikte sinema sevgisini üretime dönüştürmüş olan Uluçay , el yordamıyla ayağa kaldırdığı filmleriyle yıllar içinde birçok ödül kazanmıştı .
Şimdi de kendi çocukluğundan yola çıkan ilk uzun metrajlı filmi Karpuz Kabuğundan Gemiler Yapmak ile seyirciye ulaşmayı hedefliyor .
Geçtiğimiz İstanbul Film Festivali'nin Ulusal Yarışma bölümünde büyük ödülü kazanan , ayrıca daha şimdiden birçok yurtdışı festivalde gösterilip kiminde ödül de kazanan film , yazık ki G. O. R. A. ile aynı dönemde seyirci karşısına çıkıyor .
Son yıllarda Türk sinemasını savunur gözüküp aslında sadece popüler olana ve yıldız isimlere prim veren bir izleyicinin ne kadarına ulaşmayı başarabilecek bu film , bilemiyorum .
Ama şu söylenebilir ki Karpuz Kabuğundan Gemiler Yapmak , Cem Yılmaz'ın şovundan çok daha keyifli ve iyi bir seyirlik .
İlk akla gelen ( dolayısıyla en başarılı ) örneği Cinema Paradiso olan ve sinemacıların daha çocukluk dönemlerinde yeşeren sinema aşklarını seyirciyle paylaştıkları filmlere bir başka örnek bu .
Sinemayı seven bir insanın bu filme yakınlık duymaması mümkün değil bu açıdan .
Kaldı ki Uluçay da o kadar samimi ve sıcak bir şekilde anlatıyor ki öyküsünü , sinema dilinin kimi ilkel yönlerini bile seve seve gözardı edebiliyorsunuz .
Ve gerçekten kimi ilkel yönleri var bu filmin anlatımının .
Uluçay'ın hala köyde arkadaşlarıyla film çekiyor olma yaklaşımını aşması gerek belki de .
Karpuz Kabuğundan Gemiler Yapmak , hem yönetmenin kısa filmlerinde yer alan kimi unsurları tekrarlıyor hem de sinemasal niteliklerinden ziyade naifliği ile kendini sevdirdiğini düşündürüyor .
Bunun yönetmenin geleceği konusunda endişe verici bir yanı da var .
Yakın geçmişte Tabutta Rövaşata başarısı ile aldandığımız Derviş Zaim ? in daha sonra yaptığı işler , en azından bana bu tip durumlarda tetikte bulunmam gerektiğini hatırlatıyor .
Fakat tekil olarak bu film üzerine konuşacak olursak , gerçekten çok zekice bazı buluşlar da içeren , oyuncaklı ve keyifli bir film .
Bunda özellikle Uluçay'ın başrol oyuncusu iki çocuktan aldığı performansların büyük payı var .
Her iki çocuk da son derece doğal ve sempatik bir oyun çıkarıyor .
Ve filmin belkemiğini oluşturdukları için zaten başarının büyük kısmı da bu şekilde sağlanmış oluyor .
Tabii ki dünyanın her yerinde G. O. R. A. gibi filmler hep daha fazla izlenecekler .
Ama Karpuz Kabuğundan Gemiler Yapmak gibi saf , insani , içten filmler hep daha fazla sevilecekler .
Bu topraklara ait olup da bu filmi sevmemek bana pek mümkün gözükmüyor .
Umarım yeter sayıda insana ulaşır ; filmin ya da ona yatırım yapanların iyiliği için değil , bizzat izleyicilerin iyiliği için .
