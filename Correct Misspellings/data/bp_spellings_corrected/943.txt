İlk gösterimini Altın Portakal Film Festivali’nde yapan Halam Geldi Kıbrıs adasında geçen , keyifli bir film olarak başladı önce .
Ama konunun genelinden fazlaca haberimiz olduğu için fazla yayılmadık açıkçası . ‘Çocuk gelinler’ gerçeği bu ülkenin kanayan yarası , acısı gerçekten de .
Geçen yıllarda Reis Çelik imzası taşıyan Lal Gece de bu anlamda konuya fazlaca duyarlılık arz ediyordu .
Filmin içinde kadın ( çocuk ) ve erkek arasında oyuna dayalı bir hesaplaşma da vardı .
Ama bu tarz hikayelerin dramı kendi içinde olduğu için belki de fazlaca yükleme yapmamak gerektiğini düşünüyorum .
Halam Geldi bu anlamda mizahi başlayan dozunu trajedinin içine fazlaca sokuyor ve birçok konuya el atarak soruna etraflıca soyunmaya çalışıyor .
Şöyle ki ; filmde göç de var , Kıbrıs sorunu da , akraba evliliğinin çocuğa yansıyan sorunu da var , ezilen kadının dramı da .
Halam Geldi kadınlar arasında kullanılan bir şifre .
Genç kızların adet oldukları günü anlatan yerel deyim filmde " halam geldi , gelmedi " mizahıyla pek çok kez kullanılıp , erkeklerin bugünü kutsal bir günmüş gibi bekledikleri kısır bir noktaya çekiliyor .
Film erkek egemenliğini her noktasına yayarak adeta kadınlardan intikam alıyor .
İki küçük kız Reyhan ve Huriye Kıbrıs’ta yaşamanın / Rumlarla aynı okula gitmenin dezavantajıyla birbirlerine sahip çıkmaya çalışan iki kız .
Halil ise erkek çocuk olmasına rağmen ayrı bir mağdur .
Yani filmin her yanından dram akıyor , bu anlamda çok fazla sıkıştırıyor izleyiciyi ve bir süre sonra inandırıcılığını kaybetme noktasına geliyor .
Mesela Huriye’nin annesi olan Meziyet kadın , dünyasının kötüsü olarak çok fazla karikatürize kalıyor , olayın gerçekliğini boğuyor , aynı şekilde Rukiye’nin halası da öyle !
Film bizimbirilerine kızmamızı istiyor .
Evet sonuçta anlatılan çok ağır bir konu , özellikle de kadının bedeninin erkeklerin tekelinde olma konusu kabul edilemez ama filmin yükü bu anlamda çok fazla , seyirci üzerinde .
Huriye , halaoğluyla evlendiriliyor , Reyhan kendinden fazlaca büyük akraba oğluna veriliyor ve aynı zamanda Halil’in akraba evliliğine bağlı olan hastalığı patlıyor .
Filmin zamanı kullanma sorunu da var .
Tüm bu olaylar neredeyse beş günde geçiyor .
Filmde bir gün içinde Huriye ve Reyhan evleniyor , Halil hastalanıyor , Reyhan kaçıyor , tüm bu olaylara sebebiyet verenler yakalanıyor , yargılanıyor .
Filmin dramı uzun sürdüğü için sona bir türlü gelinemiyor ama sonrasında çabucak bağlanıyor olaylar .
Filmin en iyi tarafı çocuk oyuncuları …
Gerçekten de zorlu bir rolün altına girmişler ama büyük bir bilinçle de hakkını vermişler rollerinin .
Özellikle de Reyhan’ı oynayan Miray Akay çok iyiydi .
Masumiyeti fazlaca kuşanan yüzüyle annesini oynan Burçin Terzioğlu ile pek denk düşmüşlerdi .
Ve Reyhan çok iyi çizilmiş bir karakter .
Okumak isteyen , üzerindeki baskının farkında olduğu için karşılarındaki Yunan adası Limni’ye kaçmak isteyen , o yüzden cebinde bir harita taşıyan güçlü bir karakter olarak resmedildiği için filmin en iyilerinden birisi .
Halam Geldi’nin konusu gerçekten derin ama Kıbrıs’ta bile yaratılan doğu imajı aslında sorunu belli bir kalıba sokmak istermiş gibi duruyor .
Sonuçta çocuk gelinler bu ülkenin sorunu ve doğu - batı ayırt etmeksizin yaşanan sorunlar arasında .
Asıl mesele galiba erkeğin , kimi zaman da kadının kadına bakış açısını sorgulamaktan geçiyor .
Halam Geldi ismiyle de filme değişik bir yabancılık katıyor .
Keşke yönetmen Erhan Kozan dram dozunu daha iyi ayarlayıp , bu kadar çok meseleyi bir arada harmanlamaya çalışmasaymış .
Eminim ki o zaman daha etkili olurmuş çocuk gelinlerin dramı .
Ama tabii yine de ekibin eline sağlık !
twitter . com / BanuBozdemir
