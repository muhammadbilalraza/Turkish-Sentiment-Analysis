Lafı fazla uzatmayacağım .
Biliyorsunuz , son yıllarda sinema’dan televizyon’a bir beyin göçü yaşanıyor .
Hikaye anlatmayı beceren kıvrak kalemler , beyazcam için senaryo üretiyor .
Bunları güzel ve yetenekli , kimi zaman Oscarlı oyuncularla güçlendiriyorlar .
Enfes müziklerle de süslüyorlar .
Hatta bu dizilerin ilk bir kaç bölümünü ünlü yönetmenlere çektiriyorlar .
Prodüksiyona ciddi para ayırıyorlar .
Salonun ortasında epeydir öylece duran “aptal kutusu” yeniden “zeka” yayınlamaya başlıyor .
Bunları neden anlatıyorum ?
Çünkü özellikle ABD’de “sinemanın eski büyüsünü kaybettiğini” , hatta “ölmeye başladığını” , “televizyonun ise yeniden yükselişe geçtiğini” düşünüp yazanlar var .
Bunu , sinema için yeni fikirler üretememeye bağlıyorlar .
Ben de onlar gibi “bütün iyi filmler 20’li yıllardan önce çekildi” demek istemiyorum ama bir düşüş olduğu kesin .
Tamam , arada örneğin Paolo Sorrentino çıkıp “Youth”u çekebiliyor , bizi yeniden sinema’ya inandırabiliyor .
Ama festivallerde bile rastladığımız cevher sayısında azalma yok mu sizce de ?
Ticari sinema ya da şöyle diyelim , popüler sinema’ya gelince işler daha da acınası .
Marvel ve DC evreninde beyazperdeye uyarlanacak karakterler bittiğinde ne yapılacak ?
Sinema şirketlerine para kazandırıp onları bağımsız ruh’ları desteklemeye hiç değilse o çarkları döndürmeye itecek gişe şampiyonları nerede ?
Popüler sinemanın lokomotifi diyebileceğimiz aksiyon türü’nü kim kurtaracak ?
Yazıya böyle bir giriş yapmamın nedeni , popüler - olmaya çalışan diyelim - aksiyon sinemasının , beyazperdede işlerin iyiye gitmediğinin göstergesi olacak denli sayısız örnekle dolup taşmaya başlaması .
Üstelik artık “klişe” deyip geçebileceğimiz işler de geride kaldı .
Klişe , bir zamanlar doğru olan eski’ye verilen isimdir çünkü .
Şimdiyse düğmeleri yanlış iliklenmeye başlanmış bir gömleği üzerimize geçirmeye çalışıyorlar .
En azından aksiyon sinemasının gelebileceği noktanın bu olduğunu kabul etmiyoruz .
Beyazcamın yükselişini , gerekli olmasını bırakın bir zorunluluk haline getiren işler , işte “Özel Kargo” gibi filmler .
Türü ne olursa olsun izlemeye gerçekten değecek yapımlar ayda yılda tek bir salonda bir haftacık gösterim şansı bulabilirken bu tip filmlerin her hafta tonla üzerimize yağdırılması .
İzleyiciyi sinema salonlarından koparıp tv önünde yeni dizi keşfetmeye zorlayacak türden .
Türü bu yani .
Öyle aksiyon filmi diye gazlanmasına hele hele kadrosunda Bruce Willis’i barındırmasına bakmayın . Willis’in bu filmde ne aradığını sorardık ama hem kendisi hem de Nicolas Cage için bunu o kadar çok sorduk ki , boşverin .
Onun yerine 80’lerde televizyon için çekilmiş bir B - filmi düşünün .
Şimdi o filmden , doğası gereği taşıması gereken samimiyeti , kısa sürede düşük bütçeyle ama büyük bir gayretle hatasıyla sevabıyla kotarılmasını sağlayan zeka’yı çıkartın .
İşte karşınızda “Özel Kargo” .
Pekala , Willis değilse bile “Meet Joe Black”ten beri o kısık bakışlarını unutamadığımız Claire Forlani’nin de kadroda olması dikkatinizi çekebilir .
Ortada femme - fatale durumları da yok ama söyleyelim , Forlani filmde fettan , gözü kara , kötücül bir karakter olan Karen’ı oynuyor .
Bu kadın , yıllar önce kendisine aşık ettiği baş karakterimiz , kahramanımız , gözümüzün bebeği Jack’i yine kirli işlere davet ediyor .
Evet , kahramanın ismi Jack .
Klişe bile değil demiş miydim ?
Hırsızlık konusunda ün salmış biri olan Jack derhal ekibini toplayıp Karen için uğraşıp didiniyor .
Hatta kötü bir adam olduğuna bir an bile ikna olmadığımız Eddie’yi - ki kendisi Bruce Willis oluyor - fena halde kızdırıyor .
Eddie’nin sağ kolu ise , “Matrix Reloaded”dan hatırladığımız upgrade edilmiş ajan tiplemesi Daniel Berhardt .
Asla ölmüyor hatta onun Simon tiplemesinin filmin asıl başrolü olduğunu düşünmemizi gerektirecek kadar saçma ve geveze sahneleri var .
Max Adams’ın çektiği bu ilk uzun metraj filmindeki tüm o kontrolsüzlüğü , saçma olay akışını ve ortaya çıkan karmaşayı anlatacak değiliz .
Hatta video dükkanlarından kaset kiralanan dönemde çekilseydi iş yapabilirdi diyesimiz bile geliyor .
Ama kısaca , ortaya “klişeler yumağı” tabirini bile mumla aratacak cinsten bir iş çıktığını söyleyelim , gerisini siz tahmin edin .
Bu durumda umursamamız gereken yegane gerçek şu ki , bu ve benzerlerini izledikçe televizyon dünyası için çekilmiş kaliteli yapımların önemi daha da artıyor …
