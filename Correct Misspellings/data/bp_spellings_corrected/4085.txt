Hayal Ülkesi ( Jauja ) , genel izleyiciyi , resmen sinemaya düşman etme potansiyeli taşıyan , tam bir sinefil işi seyirlik .
Ağır tempoyu , uzun plan sekansları , uzun , upuzun anlatımı seviyorsanız , bu ödüllü film , tam size göre , aksi takdirde , günah benden gitti .
Tam yedi ülkenin ortak yapımcılığında , zorlu ve nev - i şahsına münhasır filmlerin yönetmeni Lisandro Alonso’nun komutasında çekilen Hayal Ülkesi , bir çölde yol alma ve kaybolma filmi .
Meşhur Patagonya’da , bırakın insanı , doğayı , hayatı , zaman bile durur , belki bunca hareketsizliğin nedeni de budur .
Asri zamanlarda western , yeniden yaşam buluyor , peşi sıra seyrettiğim Sakin Batı ( Slow West ) ve Bone Tomahawk , tamam , atı alalım , Üsküdar’ı geçelim dedirtti , Hayal Ülkesi ise naçizane ; Burdur , orada dur ! , Portakal , orada kal !
Filmin belli başlı rollerini , Viggo Mortensen ,  Ghita Norby , Viilbjork Malling Agge ve Esteban Bigliardi üstlenmişler .
Vigo’cum , sen kralsın , büyük düşünmelisin , unutma , dönüşünü bekledi tüm orta dünya , harbiden ne işin var , ta Patagonya’da ?
Şakası bir yana , oyunculuklara laf yok , aslında bu tür deneysel işleri , durağan projeleri severim , haliyle bünye de alıştı , sanat filmleri seyrede seyrede , ancak sinema salonlarından uzak duran halkımızı , beyazperdeden korkutup , kaçırtmanın da bir manası yok .
Malatya Film Festivali’nde şahit olduk .
Ucuz bilete ve dağıtılan tonla davetiyeye rağmen , halkımız , daha filmlerin ortasına bile gelmeden , salonları boşalttı .
Yani alıştıra alıştıra zerk etmeli , sinema sevgisini , incitmeden , üstüne üstüne gitmeden …
Kadimler , dünyanın cenneti Jauja için , onu bulmaya çalışanlar , yolda kaybolurlar demiş .
Sene 1882 , Danimarka’dan Patagonya’ya gelen baba Gunnar Dinesen ve 15 yaşındaki kızı Ingeborg , ileri karakoldalar .
Plan tehlikeli ve gayrı insani , yerlileri yok etmek , yani tam tekmil soykırım .
Bizim genç kız , delikanlı bir askere sevdalanır ve ikisi birlikte kaçarlar .
Yüzbaşı Gunnar , silahını kuşanır , atına atlar ve kaçakların peşine düşer , artık düşman topraklardadır .
Elbette , asıl yolculuk , içsel yolculuktur , sorgulamak , geçmişi kurcalamak , doğanın ve yalnızlığın , iteklemesi ile olur .
Suç sadece bireysel değildir , toplumsal suç da vardır , bazen faşizm , bazen vahşi kapitalizm , bazen de bu filmdeki gibi emperyalizm ile karşılık bulur .
Sömürgeci zihniyete , insanın insana eziyetine , kamerasını çeviren , peliküle felsefeyi de ekleyen , varoluşu didikleyen Hayal Ülkesi , hazmı zor , yolu engebeli bir yapıt ve en büyük derdi , herkese göre değil !
