James Wan’ın açtığı yeni yol sayesinde , korku türü için adeta yeni bir nefes alma aralığı doğmuştu .
Korku Seansı ve Ruhlar Bölgesi öncesinde pek tabii ABD dahil olmak üzere farklı ülkelerden , iyi örnekler türü sevenlerin karşısına çıkıyordu ancak Wan’ın bu alandaki yeteneği küresel pazarda büyük bir tazelenmeye sebep oldu .
İlk Ruhlar Bölgesi filmi 2011’de , Ruhlar Bölgesi Bölüm 2 ise 2013 yılında yine aynı yönetmenin kanatları altında vizyona buyur edildi .
Ana hikaye diyebileceğimiz konu ikinci filmde sonuçlansa da ( ki cesur bir karardı ) ,  Ruhlar Bölgesi Bölüm 3 bizi “her şeyin öncesi” diyerek kandırmayı başardı .
Leigh Whannel’ın yönettiği ve serinin en zayıf halkası olarak görülen Bölüm 3 aslında “o kadar da öncesi değil” diyerek biraz moral bozunca , başarının tadını alan yapımcılar bu kez Son Anahtar ile korku aşıklarının kalbini çalmaya uğraşıyor .  Ruhlar Bölgesi : Son Anahtar filmi , serinin en sevilen ve gerçek kahramanı olarak görülen paranormal olaylar konusunda uzmanlaşmış psişik Elise Rainier’in sırları üzerinden gitmiş .
Birinci ve ikinci filmin arasındaki sürece davet eden Son Anahtar , bahsini ettiğimiz ‘bir ileri bir geri’ anlayışından nasibini almış kısacası .
Elise ( Lin Shaye ) , kısa süre önce zorlu da olsa üstesinden geldiği son doğaüstü davanın ardından yardımcıları Specs ( Leigh Whannell ) ve Tucker ( Angus Sampson ) ile birlikte sıradaki mecarayı beklemeye başlar .
Ted ( kırk Acevedo ) adlı bir müşteri adayı tarafından aranan Elise , verilen adresi duyunca yardımı reddeder ancak kendini geride tutmayı başaramaz .
Çünkü kötü bir varlık tarafından yeni satın aldığı evde sürekli tehdit altında olduğunu söyleyen Ted , Elise’in çocukluğunun geçtiği evi tarif etmiştir .
Yardımcıları ile New Mexico’daki eve giden Elise , bu evdeki kötülüğün aslında çocukluğunda başlayan kabusun da yaratıcısı olduğunu görür .
Ruhlar Bölgesi : Son Anahtar açık bir şekilde aklı karışık bir film .
Bolca güzel fikre sahip , Lin Shaye gibi bir yeteneğin tekrar kendini kanıtladığı , atmosferi oldukça sağlam ama ne anlatacağını bir türlü kesinleştirememiş bir yapım .
Bir yandan Bölüm 3’ün yapamadığını yapıyor ve hikaye bazında bir prequel ( öncül ) film hissi yaşatıyor , diğer yandan da ‘ben kendi başına da durabilen bir projeyim’ demek isterken dağılıyor .
Elise karakterinin aslında neler çektiğini paylaşan süreçte , günümüz ( birinci ve ikinci filmin arası diyelim ) ve 1950’ler arasındaki geçişler bir süre sonra ilginçliğini yitiriyor .
Shaye’in en iyi şekilde sunduğu karakterin trajedilerle geçmiş çocukluğu ve ergenlik günleri , sağlam korku sekansları ile dolu anılarına kendinizi kaptırmışken , herkesi şaşırtmak için olan biteni ‘şimdi’ye bağlama gayreti tadı kaçırıyor .
Daha doğrusu o gizemli , korkutucu ve acı dolu geçmiş bir anda ilginçliğini yitiriveriyor .
Bunda Specs ve Tucker adlı yancı kahramanların yersiz espirilerinin de katkısı büyük .
Elise’in nice yıldır görmediği erkek kardeşi ve yaşlı kadının hiç karşılaşmadığı iki güzel yeğeni de olan bitene dahil olunca odak noktası kaçırılıyor , hikaye birden fazla noktaya ulaşayım derken dağılıyor .
Önceki üç Ruhlar Bölgesi’nin senaryolarını yazan ve Specs karakterine de can veren Whannell , Son Anahtar’da maalesef ki biraz çuvallamış .
Nitekim daha önce The Taking of Deborah Logan adlı korku filmindeki performansı ile hatırlanan Adam Robitel , bu filmde yönetmen olarak kolaya kaçmayı tercih etmiş .
Olmadık anda oradan buradan fırlayan kişiler ya da nesneler , sık sık başvurulan yüksek seviyedeki ses efektleri ve benzeri numaralar “eh , artık eskimedi mi ? ” dedirtebiliyor .
İşin üzücü yanı , yönetmen Robitel aslında atmosfer yaratma ve oyuncu yönetiminde başarılı bir isim .
Nitekim film bu açılardan da oldukça başarılı .
1950’lerdeki sahneler , oyuncuların birbiri ile olan uyumu , tempo tam düşüyor derken cepten bir anda çıkan sürprizler ismin bu konuda dikkatli olduğunu da gösteriyor .
Ancak daha derli toplu bir yapım yerine , sahip olduğu potansiyeli kullanmamış bir filmle karşılaşıyoruz .
Ruhlar Bölgesi : Son Anahtar filmi rahatsız edici , korku seviyesi yüksek enteresan sahneler ile heyecanı yüksek tutmayı başaran , oyunculardan yana ( Lin Shaye sağolsun ) tatmin eden ancak tam olarak ne anlatacağına karar verememiş bir yapım .
Korkutan , meraklandıran ama titretmeyen örneklerden .
Unutmadan ; kötülük ve dehşet sadece öte dünyada değil , burada ve her daim yüzümüze bakıyor .
burcinaygun@gmail.com
