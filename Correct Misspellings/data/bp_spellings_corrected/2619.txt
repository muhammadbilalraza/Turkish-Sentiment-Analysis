İnsanoğlunun doğayı dönüştürme algısına vurgu yaptığı Devir filmiyle yeni bir üçlemeye başlayan Derviş Zaim , serinin ikinci filmi Balık ile ilk kez Altın Koza'da karşımıza çıktı .
Balık , Devir’in belgeselle kurmaca arasında yerleşen algısına oranla tamamen kurmaca .
O da insanın doğayla ilişkisini kar – zarar dengesi üzerinden sorgulamaya çalışan filmlerden .
O anlamda kendime yakın bulduğumu söyleyebilirim .
Çünkü değişen dünyanın en büyük sorunlarından birinin doğaya verdiğimiz tahribat olduğunu düşünüyorum .
Üstelik geri dönüşü en zor olanlardan , hatta mümkün olmayan bir sorun doğa tahribatı .
O yüzden yönetmenlerimiz de bu konuya dikkat çeken filmler yapması en büyük dileklerimden biriydi , Zaim nispeten gerçekleştirmiş gibi .
Balık doğaya bakışında düşle gerçeği birleştiriyor .
Kızı Deniz'in hasta olduğunu ve sürekli balık yemesi gerektiğini takıntılı bir hale getiren annenin düzlemi , babanın çaresizliği ( ! ) ile birleşince ortaya doğaya verilen zararın etkileri çıkıyor .
Annenin kızına yedirdiği balığın bir nevi ' mucizevi ' , hatta eşi benzeri olmaması filmi mistik inanç noktalarına taşıyor .
Burada nesli tükenen balıklara vurgu yapmak istemiş gibi Derviş .
Yine de hikayenin kendi içindeki derinliği işlenişe pek etki etmiyor gibi .
Yani hikaye doğanın gizemine ilişkin daha fazla laf ederken , film bir an önce sonuca ulaşma kaygısı güder gibi .
O yüzden bazı yerlerinin hikayeye daha iyi yedirilmesi gerektiğini düşündürttü bana .
Altın Koza'da en iyi senaryo ödülü kazandı Balık , jürinin doğru bir karar verdiği ortada bu anlamda .
Doğa kendinden alınanı bir şekilde alır tezi , burada da doğrulanıyor , doğaya zarar verip fazla balık avlamak için denizi zehirleyen adamın ahı çıkıyor .
Aslında hikayenin ikinci kısmı daha ilginç diyebiliriz .
Karısının beslediği , kızının yediği balıklardan bulmak için zamana karşı yarışan adamın inancı hikayeyi baştan beri üzerinde durduğu noktaya daha fazla taşıyor .
Doğanın peşinde koşmak , onun gizemi karşısında çaresiz ve kimi zamanda cevapsız kalmak kısmının daha etkileyici olduğunu söylemek mümkün .
Hatta hikayenin gerçekçi kısımları bütünün içinde göze batıyor gibi .
Tabii filmde abartılması gereken ama Zaim'in kendi bakış açısıyla naifçe çektiği yerler de mevcut .
Örneğin denize zehir atılan sahnelerin abartılmasının hiçbir sakıncası yoktu .
Yani çeşitli açılardan denize verilen zarar abartılı bir noktaya taşınabilirdi .
Evet belki bu daha çok Hollywood'un kullandığı bir yöntem olabilir ama bu plan için şık olurdu diye düşünüyorum .
Bir de adamın balıkları satın alan ve Anadolu'ya ulaştıran satıcının , adam hapse girince ailesine göz kulak olma meselesi fazlaca öykünün dışında kalıyor .
Yani adamın karşısına sürekli onun dikilmesi ki , o da bir anlamda suça ortak , hikayede farklı bir algı yaratıyor .
Kızı Deniz'in her türlü engellemeye rağmen babasının tarafında olması hem çocuk dünyasının saflığı hem de doğanın affediciliği konusunda bir şeyler söylüyor .
Sonuçta karşımızda doğaya saygılarını sunan , bunu yaparken bir yandan da acelesi varmış gibi davranan bir sinema filmi mevcut .
Keşke yaya yaya , sinemanın görsel ve sihirli dünyasına bizi daha da çekseymiş demeden duramadım Balık için .
Nesli tükenen , belki de hiç var olmayan bir balığın peşinde koşan adamın dramı , zehirli balığı yiyip zehirlenenlerden daha etkili zira ! twitter . com / BanuBozdemir
