Orta yaşlı , dul bir kadın .
Onun orijinal mi orijinal ergen oğlu ve dul için filizlenen yeni bir aşk .
Toplamda sıradan bir formül gibi gözüken bu öğeler şayet sağlam bir sinema aşığının elinde olsa neler olurdu ?
İşte bunun cevabı ( neredeyse ) Julie Delpy ve yeni işi Lolo oluyor !
Eski usül Amerikan komedisinin , çok daha modernize edilmiş , şık ve akıllı bir versiyonu .
Hem eğlenceli , hem ( genellikle ) akıllı hem de seksi !
New York’ta İki Gün , Gökten Bir Uydu Düştü ve pek tabii muazzam bir performans sunduğu Üç Renk filmleri ile adını sinema sanatı tarihine rahatlıkla yazdıran Julie Delpy , belki biraz alışıkdık bir yolu takip ediyor , ancak arzu ettiği neticeyi elde etmeyi başarıyor .
Bundaki en büyük pay ise Delphy’nin yönetmenlik ve oyunculuk konusundaki yetkinliği ile elindeki ekibin müthiş uyumu .
Lolo , romantik , komik , biraz muzır , biraz da “bilinen” bir hikaye ; izlenmesi , yaşanması gereken şirin bir serüven .
Kırk beş yaşına gelen Violette ( Julie Delpy ) , dul olarak devam ettirdiği yaşantısından sıkılmış , yavaş yavaş boğulan ancak bu durumu tam anlamıyla kabullenmeyen güzel bir kadın .
Yakın dostu Ariane ( Karin Viard ) , şirin , ilgi çekici ve kışkırtıcı .
Hayatının artık değişmesi gerektiğini tekrarlayan bu dost , öyle ya da böyle Violette’in aklını çeliyor , spa seansında rastlantı ile tanıştığı bir IT uzmanı olan Jean - Rene ( Dany Boon ) ile bir ilişkinin filizlenmesine yol açıyor .
Her şey çok güzel gidiyor , uyumlu sayılabilinecek bir çift Jean - Rene ve güzel Violette .
Mutlu , geleceğe biraz daha ümit dolu bakan bir çift .
Eloi , ya da annesinin kullandığı adı ile Lolo !
Genç , kıpır kıpır ve cins !
Mutluluğu yakalayan annenin ve sevdiği adamın , Jean - Rene’nin canına ot tıkamaya yemin ediveren  Lolo !
Doksanlı yıllarda olsa , Avrupa sineması için oldukça kaliteli bir iş olarak görülebilinecek iken , günümüz sinema anlayışında bir parça köhne kalan Lolo filmi , açık konuşmak icap ederse her şeye rağmen baştan sona eğlenceli bir romantik komedi denemesi .
Delpy’nin türe olan aşinalığı , oyunculukta olduğu kadar yönetmenlikte de beceriye sahip oluşu ve daha önce de dediğim gibi başarılı oyuncu kadrosu .
Hepsi yerli yerinde , her şey tıkırında .
Hafiften ödipal bir alt metin üzerinden ilginç bir olay hikayesi yaratan Delpy , özellikle de oğul Lolo rölündeki Vincent Lacoste’un “döktürmesi” için senaryoda da sağlam bir işçilik çıkartmış .
Bunun yanı sıra aslan payını bir bakıma kendisine ayırarak , en vurucu kısımları karakteri için saklamış .
Pek tabii Jean - Rene’miz , şapşal , şirin , iyi niyetli ve aşık dostumuz , Dany Boon da üstüne düşeni layıkıyla yerine getirmiş .
Lolo ile tutuşulan savaş , yakınlaşma ve kabullenme bölümleri , Lacoste ve Boon’un kimyası sayesinde de inandırıcılığı üst seviyede tutmuş .
Şayet çok büyük beklentilere sahip değilseniz , biraz da nostalji yaşamak istiyorsanız , komedi de Fransız sinemasının sözü geçer demeyi biliyorsanız , bu film sizin için haftanın en ilgi çekici yapımı .
Sözün özü , elimizde romantizm sularında dolaşan , sıkı espirilerin “seksi göndermelerle” buluştuğu , ekibi sağlam , hikayesi biraz alışıldık ancak keyifle izlenen bir film var ; Lolo !
burcinaygun@gmail.com
