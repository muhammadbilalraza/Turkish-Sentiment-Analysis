Gişe dostu Felekten Bir Gece ( The Hangover ) ’nin yaratıcıları Jon Lucas ve Scott Moore  , sağlamlığı WriteReviews edilip onaylanmış formüllerini tekrarlayarak kolaycı ama pragmatik bir “proje” filmine imza atıyorlar bu defa . “Çılgın Doğumgünü” adıyla Türkiye’de gösterime giren “21 And Over” adeta Hangover’daki sevimli ama sersem karakterlerin teenage dönemlerini yansıtıyor beyazperdeye .
Tabii ki bu defa “renkler / ırklar” ve “isimler / cisimler” değiştirilmiş olarak .
Film , Amerikan hardcore - komedi anlayışının en ekstrem örneklerini içeren diyaloglarıyla , yine ahlak kurallarını sarsıcı sekanslarla ve ABD kültürüne yabancı unsurlar için çoğu zaman tahammül sınırlarını zorlayacak raddede “relax” esprilerle donatılmış .
Bol bol cinsiyetçi espriler , ırkçılığa varan bel - altı vuruşlar , şapşalığın zirve yaptığı birbirinden kitsch sekanslar .
Her ne kadar görünürde masum olsa da Amerikan böbürlenmesinin doruk noktasını yansıtan karakteriyle cahilliğin şahikası Miller karakteri çetenin lideri konumunda .
Filmin asıl yıldızı Miller rolüyle Miles Teller gerçekten başarılı bir serseri portresi resmediyor film boyunca .
Tıp doktoru adayı gariban Jeff Chang ( Justin Chon ) ise kendini oynuyor gibi .
Miller , “çekik gözlü kankası” Jeff’i ve “Yahudi” , görece entelektüel ve “okumuş çocuk” ekürisi Casey’i sürekli şamar oğlanına çevirirken , “işinibilir ABD yurttaşı edasıyla” yoldan çıkmaya hazır “iyi çocukları” baştan çıkaran da yine o oluyor .
Kültürlü olmayı önemsizleştiren , “atak olmayı” yücelten anlayışıyla Miller’ın Türkiye’de çağrıştırdığı tipleme Recep İvedik’in biraz daha sevimli bir versiyonuna denk düşüyor desek abartı sayılmayacaktır .
Sarışın Nicole’un varlığı dahi bunu dengelemeye yetmeyecek ; zira Nicole’un güzel gülümseyişinin arkasında da tahmin edilebileceği gibi geleneksel orta sınıf ahlakını 28 yaşına kadar erteleyecek derecede “pragmatik” bir çift karakterlilik yatıyor .
Dolayısıyla , bu üç tuhaf - kankanın maceralarının absürt bir komikliğe evrilmesi de Jon Lucas ve Scott Moore biraderlerin kolektif senaryo ve yönetmenlik tecrübeleriyle can buluyor .
Hangover kadar kült olması zor olsa da gişe bazında zarar etmeyecek bir gençlik filmi olarak izleyicinin karşısına çıkıyor Çılgın Doğumgünü .
Tehlikeli serüvenlerini renklendirmek için sert esprilere ve ölümcül diyaloglara meze yapılan kavimlerin Latinlerden Çinlilere , Japonlardan Siyahlara “WASP” olmayan hemen her halka uzanması ise “beyaz Amerikalı” komedi filmleri için çoğu zaman olmazsa olmaz unsurlardan biri haline gelmesiyle artık sıradanlaşmış bir mevzu .
Bu durumun , belki de geniş bir dosya halinde ele alınması gereken çetrefilli bir konu olarak dikkat çektiğini buraya da ayrıca not düşelim .
Zira ABD dışında da gösterim şansı bulan bu filmlerin senaryolarında ti'ye alınan ırklar ve kavimler meselesi , çoğu zaman gülünecek basit bir komedi nesnesi olarak ele alınamayacak kadar hassas bir kimlik sorunları zincirini dışa yansıtıyor .
Sonuçta , pop - corn eşliğinde tüketilecek bir gişe filmi olarak , kafa dağıtmak için bire bir “Çılgın Doğum Günü” .
Ama Hangover tadında bir komedi beklentisiyle gitmemenizi de tavsiye ederiz .
