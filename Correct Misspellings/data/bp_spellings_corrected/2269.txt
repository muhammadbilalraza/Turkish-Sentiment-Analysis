İngiliz romancı , şair ve biyografi yazarı Penelope Fitzgerald 20 yılında vefat ettiğinde 84 yaşındaydı ve hem parlak kariyerli , hem de oldukça zorlu bir yaşamı geride bırakmıştı .
The Bookshop , Offshore ve The Blue Flower gibi sayılı eseriyle ünü ada İngilteresinin de dışına çıkan  Fitzgerald , son kitabı Mavi Çiçek dışında çevirisi olmadığı için ülkemizde pek tanınmayan bir yazar .
İşte bu cuma vizyonda sessiz sedasız kendisine yer bulan İngiliz yapımı The Bookshop filmi , Fitzgerald’ın kendi yaşamındaki deneyimlerle harmanladığı aynı adlı kitabından perdeye taşınıyor …
 
Yönetmen ve senarist koltuğunda bol ödüllü İspanyol kadın sinemacı Isabel Coixet’in oturduğuna bakmayın .
Kurgusal ama tipik bir İngiliz kasabası olan Hardborough’da geçen film , safkan bir İngiliz öyküsü .
İkinci Dünya Savaşı’nda eşini kaybetmiş olan ve bir daha evlenmeyen Florence Green ( Emily Mortimer ) yalnız yaşayan ve tüm dünyası kitaplar olan , içine dönük bir kadındır .
Yerleşmek ve kendisine mütevazi bir hayat kurmak için kasvetli Hardborough kasabasını seçen Florence’ın tek arzusu ; uzun zamandır terk edilmiş olan eski bir evi alıp , orayı hem kendi yuvasına çevirmek hem de bir kitapçı açmaktır .
Herhangi bir sanatsal - kültürel etkinliği olmayan kasaba için bir dinamik olacağına inanan Florence , başta kasabanın elit kısmı olmak üzere tüm dar kafalı , at gözlüklü halkın tepkisiyle karşılacaktır …
 
Hardborough kasabası için hayali dedik ama 1959’da geçen hikayesiyle öyle bir protestan etiğinin karşısına Viktoryen ahlakı konuyor ki hem hikaye , hem atmosferiyle insanın kendisini 1750’lerde sanması işten bile değil !
Açalım ; Florence hayatta en zevk aldığı şey olan kitaplar ve kitap okuma aşkını işine dönüştürerek , gece - gündüz çalışmaktan şikayetçi olmayan ve hatta çalıştığı yerde yaşamayı da tercih eden bir ruh .
Tüm kitap aşıkları gibi içine dönük ve insanların ikiyüzlülüğünden kaçan , ama inandığı şeyler uğruna bir o kadar da mücadeleci ve cesur bir ruh .
Bu ruhun karşısında ise ‘ben yaptım oldum’cu , kendi şımarık arzuları , çıkarları için herkesi ve her şeyi dümdüz etmekten geri durmayan yalancı ve de dedikoducu bir kitle koyuyor  hikayemiz .
Üstelik Florence dönemin yeni basılan ve çok satılan kitabı Lolita’yı sipariş edip bu kasabada vitrinin en önünde satmaya başlayınca ‘Viktoryen ahlak ( ! ) ’ tavan yapıyor ! “Kaldırın o kitapları ve ilanları toplumsal huzuru bozuyorsunuz ! ” Çünkü bu kasabada abartı hikayelerin dedikodusu esas toplumsal huzuru sağlayan şey …
 
Ağır temposuna rağmen iyi işlenen karakterlerini pastoral bir anlatım biçimiyle harmanlayan filmi , oyunculuklar açısından Florence’ı canlandıran Emily Mortimer sırtlarken , az ama öz sahneleriyle gizemli Edmund Brundish rolünde Bill Nighy’i ve ikiyüzlü elit Violet Gamart rolünde Patricia Clarkson yan karakterlerin hakkını elbette ki veriyorlar .
Vizyonda daha bir festival filmi arayan , edebiyat ve İngiliz sineması meraklıları için güzel bir alternatif … twitter . com / duygukocabayli
