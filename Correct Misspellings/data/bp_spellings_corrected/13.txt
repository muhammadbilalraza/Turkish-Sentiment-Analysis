Patron Bebek  ( The Boss Baby ) 2017’nin hit filmlerinden olarak beğeniye çıktığında çocuk , yetişkin ; çoğu animasyon sever tarafından büyük ilgi görmüş , fanları oluşmuştu .
Biri de benim : ) Netflix de durur mu ? The Boss Baby : Back in Business serisini bugünümüze kadar yayınladı . Filmin devamı Patron Bebek 2 : Aile Şirketi de şimdi vizyonda .  

Bu filmde Tim ve kardeşi Ted artık yetişkindir . Geçmişin büyük bebek patronu Ted yoğun ve zengin bir iş adamı olmuşken Tim banliyöde küçük kızları Tabitha ve ve bebekleri Tina ile sakin bir aile hayatı sürmektedir . Ta ki bebek Tina’nın “BabyCorp” şirketine katılmasına kadar . Tabitha’nın gittiği Prestijli İleri Çocukluk Dönemi Acorn Merkezi’nin kurucusu Dr . Armstrong’un tüm dünya için karanlık fikirleri vardır . Birbirinden kopan kardeşler dünyayı ailece kurtarmak için bir araya gelmek zorundalardır .  
Sevimli bebeklerin takım elbiseler içerisinde üstün zekalı yetişkin hallerini görmek başlı başına ilgi çekici bir konsept . Bunun yanı sıra bebeklere özgü halleri de “ama çok sevimliler” nidasıyla izletiyor . Dizisini de görmüş biri olarak ikinci filmde beklentiler yüksek olunca istediğimi alamadım . İlk filmde yer alan karakterlerin etkisi , filmin yetişkinlerin de sevebileceği espri anlayışının tonu bu filmde daha az . Madagaskar ( Madagascar ) serisi , Megazeka ( Megamind ) gibi filmlerin yönetmenliğini yapmış Tom McGrath yine yönetmen koltuğunda . Yaratılan sahneler görüntü açışından çok başarılı olsa da senaryo , yeni karakterler ve espriler doyuramıyor .  

Bir önceki filmde köpeklerin bebeklerin yerini alması ve bebek nüfusunun azalması sorunu aksiyon sebebiyken bu sefer hedef çocukların çocukluklarını kaybetmesi , yetişkinlerin bir bebek tarafından kontrol altına alınması . Fakat asıl alınan mesaj ailenin önemi . Tim ve Tabitha arasındaki baba kız ilişkisi özellikle parlıyor ve ailenin birbirleri ve kişisel sorunlarının empatiyle çözülebileceği işleniyor . Günümüzde tüm ilişkilere uygulayabileceğimiz bir mesaj .  

Sonuç olarak çocukların izlerken yine keyif alacağını düşündüğüm film , bir Dreamworks yapımı olarak belli beklentileri karşılasa da daha fazlasını ummak hevesi kaçırabilir . Bununla birlikte animasyon dünyası başlı başına seyirlik ve tabii konuşan bebekleri kim sevmez : )
