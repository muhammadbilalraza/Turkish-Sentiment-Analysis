“Aşk” ve “ölüm” temalarının birlikteliği , sinemada çok fazla kullanılmış , klişe olmuş , bir süre sonra samimiyeti sorgulanır hale gelmiş durumda …
Ölüm gibi bir gerçeğin araya girdiği bir aşk hikayesi , nereden bakarsanız bakın acıklı ve etkileyicidir .
Diyebiliriz ki bir sanat eserinde bunların dozajı , samimiyetini belirler .
Aynı Yıldızın Altında , John Green imzalı bir romanın ( 2012 ) beyazperdeye uyarlaması .
Kitabın ve filmin orijinal adı The Fault In onur star ise Shakespeare’nin Julius Cesar oyunundaki bir cümleye gönderme .
Hikayede bize olan biteni , başına gelenleri 16 yaşındaki Hazel Grace ( başarılı bir performansla Shailene Woodley )  anlatıyor .
Filmin girişinde Hazel , başımıza gelen olayları nasıl değerlendiriyor ve anlatıyor olduğumuzun herşeyi değiştirebileceğini söylüyor , film pozitif duygular uyandıran bir müzikle , Hazel’in bu cümlesiyle ve bir aşk hikayesinin fotografik bazı kareleriyle açıldığında açıkçası seyirci , ortada acıklı bir konu varsa bile filmin bunu mizahi bir dille anlatacağını düşünüyor .
Yani başımıza gelen olayları arabeskleştirmek ya da bunlara doğal dünya durumları olarak bakıp keyfimize bakmak bize kalmıştır önermesi bir yandan da iyi geliyor doğrusu , iç ferahlığıyla izlemeye başlıyoruz filmi .
Fakat devamında aynı ferahlığı koruyabilmek pek de mümkün olamayacak .
Bu bağlamda birkaç yıl önce Malatya Film Festivali'nde izlediğim Koşulsuz Sevgi filmini anmak isterim , acıklı , hatta sert bir hikayenin yine mizahi yanla dengelenmesi vardı orada da .
Şunu teslim etmek gerek , filmde ölüme , acılara olgunca bakmanın altı çizilmiş ve bu anlamda aslında çok da duygu sömürüsüne giden bir yaklaşım olduğunu söyleyemeyiz .
Hazel Graze 13 yaşından beri tiroid ve akciğer kanseriyle mücadele eden şanssız bir genç kız .
Ailesinin de tek çocuğu .
Genç , modern bir anne babası var ve onlar çocuklarının iyileşmesi için yıllardır büyük mücadeleler veriyorlar .
Hazel’in hastalığının ölümcül olduğu herkes tarafından bilinen bir gerçek , buna rağmen anne baba büyük bir olgunlukla , acılarını kalplerine gömerek , olumlu davranışlar sergiliyorlar ve  bu sayede Hazel’in de ölümü ciddiye almayan , hayatla dalgasını geçebilen , istediği herşeyi yaşamakta özgür bir kız olarak yetiştirebilmişler .
Buna rağmen hassas bir kişiliğe sahip olan Hazel , son zamanlarda epey içine kapanınca annesi endişelenip ondan bir terapi grubuna katılmasını rica ediyor , sosyalleşmesini istiyor .
Bu grupta Hazel 18 yaşındaki Augustus ( Ansel Elgort ) ile tanışıyor ve iki aynı kaderi paylaşan genç , büyük bir aşkın içinde buluyorlar kendilerini .
Fakat hastalıkların iki genci de farklı zamanlarda zayıf düşürüşleri , onları çok zor durumlar içine sokuyor , güzel olan ilişkilerinin bu zayıflıklardan asla etkilenmemesi , aksine belki de aradaki o bağı güçlendirmesi , sonsuza dek !
Fazla gerçekçi ve acıklı bir hikaye olmasına rağmen mizahın da eksik olmadığı filmi en tatlı hale sokan detay da herhalde iki gencin mesajlaşmaları esnasında perdede beliren baloncuk efektleri .
Başka hiçbir yerde kullanılmamış , suyu çıkartılmamış fakat filmin o gerçekçi dokusuna az da olsa su serpmiş , hayali , çocuksu bir hava katmış , ben çok sevdim .
Ayrıca fizikleri gayet düzgün olan bu iki gencin göz ve yüzlerine yapılan close - up çekimler de Mavi En Sıcak Renktir'deki Abdellatif Kechiche tercihini hatırlattı doğrusu .
Filmin bir diğer yan hikayesinde iki gencin hayran oldukları ama tanışınca büyük hayal kırıklığı yaşadıkları kitap yazarını başarıyla canlandıran ünlü isim Willem Dafoe da rolüne çok yakışmış , bu yan hikaye ise filme güzel bir çatışma buyur etmiş aslında .
Her türlü olgun yaklaşıma rağmen , umutla hayata bağlı ve sevgiyi bilen bu iki doğal gencin ölümle cebelleşmeleri filmi “gözyaşı garanti” mertebesine getiriyor kaçınılmaz olarak .
Çok satan acıklı bir romanın filmleştirilmesi kararıyla bu anlamda maddi bir başarı öngörülerek belirli bir samimiyetsizlik güdüldü mü çok emin değilim ama oyuncuların hakkını vermesi , ikilinin arasındaki kimya , sinematografik açıdan başarılı bir film oluşu sonucunda seyirciye geçen bir samimiyetsizlik olduğunu söyleyemem .
