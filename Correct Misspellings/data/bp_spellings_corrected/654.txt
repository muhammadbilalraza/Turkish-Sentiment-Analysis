Sizce dünyanın batı yakası ile doğusu arasındaki soğuk savaş bitti mi ?
1989’da Berlin Duvarı yıkıldıktan sonra 90’lar boyunca Doğu Avrupa’dan Kafkaslara değin dünyanın haritası yeniden şekillendi ; kanlı ya da barışçıl devrimlerle yeni ülkeler kuruldu , sanayi devrimini geride bırakıp , 21. yüzyıl ile artık uzay , iletişim çağına girdik .
Girdik girmesine ama televizyonda kısa bir dünyadan haberler turu atın , İsrail’den Rusya’ya , Türkiye’den Amerika’ya algılar , zihinler halen aynı .
Bu hafta gösterime giren ABD yapımı Kızıl Serçe ( Red Sparrow ) filminin taş mürebbiyesi Matron’a ( Charlotte Rampling ) göre de soğuk savaş - hatta savaşın ta kendisi - hiç bitmedi , bitmeyecek .
İşte Jason Matthews’un aynı adlı roman üçlemesinden Justin Haythe’ın senaryolaştırması ile beyaz perdeye gelen Kızıl Serçe filmi , ana omurgasını “Rusya’nın kendisi dışında dünyanın geri kalanı ile hala soğuk savaş psikolojisinde” olduğu varsayımı üzerine inşa ediyor .
 
‘Türkün Türkten başka dostu yoktur’ temalı , günümüz için hastalıklı denebilecek bir iddiayı aratmayacak düzeydeki toplum mühendisliği ile şuan ki Rusya’nın ayakta kalması ve devletin hedefleri ölçüsünde güçlenmesi , kuvvetli ve bir o kadar da acımasız bir istihbarat ağının sırtına yıkılıyor .
Jennifer Lawrence’ın magazinsel bir bakış açısıyla dillendirirsek - ‘cesur sahnelerle’ canlandırdığı Dominika Egorova karakteri , başarılı ve tutkulu bir balerinken , kader ağlarını örüyor ( ! ) ve Egorova kendisini kimsenin gözünün yaşına bakmayan istihbarat örgütü SVR’ın göbeğinde buluyor .
Filmin öyküsüne dair yayınlanmış resmi fragmanlardan daha öteye geçmeyelim ama en masumane tabirle düşmanı cinsel dürtülerle baştan çıkartma konusunda eğitim alan güzel kızımızın hedefi , doğal bir süreçle CIA casusu Nate Nash ( Joel Edgerton ) oluyor . ‘Tam aşık olunacak adam’ kategorisinde ve Amerikan menşe - i çizilen Nash ile Egorova arasında , Rus bir köstebeği merkezine alan istihbarat - çıkar ilişkisi , filmin gerisinde seyircinin heyecanını kamçılamayı amaçlıyor .
 
Bir casusluk aksiyon - gerilimi için 138 dakikalık oldukça uzun süresiyle Kızıl Serçe’nin yönetmen koltuğunda aslında politik alt metinli uyarlama deneyimi olan bir isim oturuyor :  Francis Lawrence .
Açlık Oyunları serisinden gelen ‘Jennifer Lawrence’ı kamera önünde yönetme’ deneyimini bu filmde de konuşturan Francis Lawrence , başrol oyuncusundan bir ABD filmi için mümkün mertebe yararlanıyor .
Zira rafine Hollywood sineması tıpkı Gri’nin Elli Tonu’nun öz materyaline yaptığı gibi , Rusya merkezli bir istihbarat ağını malzemesini alıp , kendi değerlerine göre yontup , cesur olduğunu iddia ettiği tüm sahnelere rağmen bakış açısından dolayı gayet muhafazakar , gayet steril bir casusluk filmi ortaya çıkartıyor .
Gene Ruslar en kötü , en acımasız adamlar ; Amerikalılar gene en uzlaşmacı , en barışçıl ve korumacı taraf .
İşin kötüsü Macarlar da bu algı filtresinden nasipleniyorlar !
Yani her iki Lawrence da kendilerinden bekleneni gerçekleştiriyor .
 
Filmin açıkça Putin göndermesi olan ve Belçikalı oyuncu Matthias Schoenaerts tarafından canlandırılan Vanya Egorov karakterine de değinmeden geçmeyelim .
Yapımın oyuncu seçimlerinde Rus istihbarat ağının en kilit ve zalim ismi olarak Putin’e fiziksel açıdan benzeyen Schoenaerts’ın seçilmesi , tesadüf olmasa gerek .
Spoiler vermemek adına detaylara girmeyerek bu konuda takdiri ve yorumu seyircilere bırakıyoruz .
 
Rusya’nın Sovyetlerin mirasını gömmek bir yana halen tüm iştahıyla taşıdığını detay replikleriyle de bolca hissettiğimiz Kızıl Serçe , uluslararası camiaya hitap etmek adına İngilizce çekilmiş Rus hammaddeli bir casusluk - aksiyonu .
Güncel komplo teorilerini , köstebekli ajan hikayelerini , en çok da ABD’nin taze Rusya algısını merak edenler için bu haftanın vizyon alternatifleri arasında .  
 
twitter . com / duygukocabayli
