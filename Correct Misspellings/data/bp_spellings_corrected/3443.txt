İspanyol Sineması'nın son yıllardaki şahlanışı malum .
Ülkemizde de , Akdenizli kanımızdan olacak bu sinemanın hemen her örneğine sıcak bakmak yeni moda .
Yakın dönemde vizyona giren İspanyol Pansiyonu gibi nitelikli örnekleri kadar , yaz sezonunda izlediğimiz Utopia gibi vasatın altında örneklerini de ülkemiz salonlarında görebiliyoruz artık .
Elbette İspanyolların samimi tarzı , özellikle filmlerindeki özgün tavırları bunun en büyük nedenlerinden biri ve kabul etmek gerekir ki , hem düzgün prodüksiyonlara hem de başarılı yönetmenlere sahip bir ülke İspanya , yaklaşık 70'lerin başından bu yana .
Gelgelelim , tüm dünyada ve tüm ülke sinemalarında yer aldığı gibi , İspanya dahilinde de yerel motiflerin , sevilen figürlerin ama vasat , ama görkemli düşünmeden , bir biçimde filme alındığı görülebilir bir durum .
Carmen de bunlardan biri , her şeyiyle dört dörtlük gibi görünen , kostümleri , oyunculuğu , erotizmi ve artık anlatıla anlatıla temcit pilavına dönen hikayesiyle izleyiciyi tavlayacak türden bir seyirlik .
Ama daha dışardan bir gözle , vasatın üzerine çıkamayan bir sinema filmi .
Carmen , Proper Merimee'nin romanından aynı adla uyarlanan bir film elbette .
Tabi ki Georges Bizet'in ünü cihanı aşan sahne eserini de unutmamak gerek .
Yerel motiflerle örülü , döneme özel kostümleri kuşanmış oyuncuların , kalabalık figüran kadrosunun , İspanya'nın tarihi mekanlarının , özellikle iç mekanlarda bol bol yer verilen katedrallerin gölgesinde bir İspanyol çingenesi ve bir subayın aşk öyküsü Carmen .
Başrollerinde Paz Vega , Leonardo Sbaraglia gibi İspanya'nın son dönemlerdeki iki sevilen figürünün yer aldığı film , Merimee'nin defalarca sinemaya uyarlanmış eserine bu kez biraz daha fazla erotizm katıyor .
Gerçi kadroda Paz Vega'yı görüp de , buna şaşırmak anlamsız .
Kısa ve öz olarak , tehlikeli bir İspanyol dilberinin ve ona aşık olup hayatını sersefil eyleyen bir subayın öyküsünü anlatıyor film .
Filmin yönetmeni ise , deneyimli bir isim ; Vincente Aranda .
Filmin senaryosuna da belli başlı müdahalelerde bulnan Aranda , Carmen'i gayet düzgün bir biçimde perdeye aktarabilmek için elinden geleni yapmış esasında .
Gerek çerçevelerinde , gerekse filmin oyuncu yönetiminde belli bir özen göze çarpıyor .
Ancak filmin son derece bildik hikayesi ve dramatik yapının bir sinema filminden beklenmeyecek derecede hantal oluşu filmin büyük sorunları içersinde yer alıyor .
Ayrıca , başta da dediğimiz gibi Carmen , neredeyse Monte Cristo Kontu kadar sinemaya malzeme olmuş bir figür .
Haliyle filmdeki hikayenin , izleyiciye kendisini yeni ve gizemliymiş gibi satması , filmi fazlasıyla baltalıyor .
Yönetmen Aranda'nın biraz fazla düzgün hatta " sadece düzgün olmak için düzgün olan " reji anlayışı , filme ve hikayeye kattığı yegane yeniliğin yalnızca " erotizm " den ibaret oluşu ise , böyle bir filmin neden çekildiğini bile insana düşündürüyor .
Tüm bunlara rağmen Carmen , yalnız başına ilendiğinde , iyi zaman geçirilebilecek bir yapım .
İspanyol Sineması'na meraklı olanlar ve Merimee'nin öyküsünü perdede izleme şansına bir daha erişemeyeceğini düşünenler için kötü bir seçim değil .
Başrol oyuncuları Leonardo Sbaraglia ve Paz Vega'ya özel ilgisi olanlar için de öyle .
Ama bir sinema filmi olarak ondan çok fazla şey beklememek gerekiyor .
Zira Carmen artık yoruldu , dans etmekten de , erotizmden de , subay sevgilisinden de .
Artık onu rahat bırakmanın vaktidir .
