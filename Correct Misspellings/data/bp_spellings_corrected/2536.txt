Yazık Terry Gilliam'a .
Bir sinemacı olarak bu kadar zorluğu , bu kadar şanssızlığı hak edecek ne yaptı ?
Eminim ki Gilliam , prodüktörlerin , setlerin , oyuncuların ve ekiplerin olmadığı , tek başına çılgın animasyonlarını yarattığı Monty Python günlerine dönmeyi ez az bir kaç kez dilemiştir .
Gilliam'ın Monty Python'dan ayrıldıktan sonra takip ettiği inişli çıkışlı yönetmenlik kariyeri boyunca katlanmak zorunda kaldığı zorluklar başka sinemacının başına gelmemiştir herhalde .
Distopik bürokrasi kabusu Brazil'in yapımcıları ile filmin son kesimi üzerine girdiği kavga o kadar sertti ki , halen Hollywood'un en ünlü savaşlarından biri olarak anılıyor .
Brazil'den sonra bütçesi ana karakterin bindiği balon gibi şişip kontrol dışına çıkan Baron Munchausen battıktan sonra Gilliam'ın tehlikeye giren kariyeri , Balıkçı Kral'ın başarısı tarafından kurtarıldı .
12 Maymun'un da başarısından sonra Gilliam'ın geleceği parlak görünüyordu fakat dağınık olduğu kadar baştan çıkarıcı Hunter S. Thompson uyarlaması Vegas'ta Korku Ve Nefret'in batması Gilliam'ı tekrar çukura soktu .
Ardından bitiremediği Don Kişot uyarlaması o kadar çok problemle karşılaştı ki , Lost in La Mancha isimli bir belgesele konu oldu .
Şimdi ise yeni filmi Dr .
Parnassus'un çekimlerinin ortasında başrol oyuncusu hazin bir ölüme kurban gitti .
Neyse ki izleyicilerini sihirli perdesinin arkasındaki hayal dünyasına götüren ölümsüz Dr .
Parnassus ( Christopher Plummer ) ile asistanı Tony'nin ( Heath Ledger ) hikayesinin ağır fantastik yapısı , Ledger'ın bitiremediği sahnelerin Johnny Depp , Jude Law ve Colin Farrell tarafından canlandırılmasına olanak kıldı .
Bu sayede Lost in La Mancha gibi bir felaket tekrarlanmamış oldu .
Gilliam'ın Ledger'ın yarıda kalmış rolünü tamamlamak için yarattığı fikir kağıt üzerinde mantıksız gelebilir fakat görsel olarak aslında gayet işe yarıyor ve ne diyeyim , her ne kadar trajik bir olay yüzünden bu şekilde bitirilmek zorunda kalınmış olsa da , belki de Ledger'ın rolü bitirmesi sonucu oluşabilecek bir filmden daha ilgi çekici ve yaratıcı bir yapım ortaya koyuyor .
" Art Through Adversity "
( Zorluk Sonucunda Sanat ) derler ya .
Filmde gizemli ve karanlık bir geçmişe sahip Tony'nin gerçek dünyadaki halini Ledger , Joker gibi unutulmaz bir performansa imza atmasa bile gayet düzeyli bir eksantriklik ile canlandırıyor .
Dr .
Parnassus'un hayal dünyasında ise o dünyaya giren kişinin fantazisinde nasıl bir görüntü varsa Tony , o kişiye dönüşüyor .
Bu sayede Depp , Law ve Farrell'in varlığı gayet akıllıca açıklanmış oluyor .
Mesela Parnassus'un kızı Valentine , karnaval yaşamından kaçmak için kullandığı Modern Evler Ve Mobilyalar dergisinde Colin Farrell'ın suratını görüyor .
Böylece haliyle Tony , Valentine'ın fantazisine girdiğinde Farrell tarafından canlandırılıyor .
Eğer bu noktada biraz kafanız karıştıysa Gilliam'ın dünyası ile pek haşır neşir değilsiniz demektir .
Eğer durum buysa ve filme olan tek ilginiz Heath Ledger'ın son performansını görmek ise size iki uyarım var : Birincisi , Dr .
Parnassus , baştan sona buram buram Gilliam kokan , damardan bir Gilliam fantazisi .
Eğer yönetmenin animatör geçmişinden kaynaklanan coşkun taşkın absürdist yaklaşımından haz almıyorsanız , Dr .
Parnassus'tan uzak durun .
Bu film ile karşımızda Balıkçı Kral ve 12 Maymun Gilliam'ı değil , son damlasına kadar Brazil ve Baron Munchausen Gilliam'ı duruyor .
Dr .
Parnassus , gereğinden fazla uzayan ve karmaşıklaşan hikayesi yüzünden bu dört film kadar başarılı değil , ama özellikle fantezi sekanslarının görkemli görsellikleri ile parlayan , ortalama bir Gilliam eforu .
İkinci uyarım ise Ledger'ı izlemeye gelenlere : Aklınızda bulunsun ki Ledger , ilk perdede hikayenin gerektirmediği için , filmin finalinde ise ölümü yüzünden Colin Farrell tarafından canlandırıldığı için görünmüyor .
Yani bu yüzden Ledger hayranlarına gayet mütevazi bir ikinci perde kalıyor .
