Bu sene İstanbul Film Festivali programında , Romanya sinemasını yakından takip edenlerin kaçırmadığını , genel festival izleyicisinin ise hak ettiği ilgi göstermediğini tahmin ettiğimiz Oltanın Ucunda adını taşıyan ilginç bir film vardı .
Tamamen karakterlerin bakış açılarından çekilmiş olan film , bu yazının konusu olan filmin de aralarında bulunduğu , yeniden popüler olmuş bir alt türün ilginç bir örneğini sunuyordu .
Şehir yaşamından bunalan bir çift deniz kenarında , binasız ve insansız bir köşe bulup orada kafasını dinlemek ister ; yolda bir sokak kadınına çarpmalarıyla da planları bozulmaya başlar .
Kendisini arabanın önüne atan , çifti iyice telaşlandıran kadın gün boyunca yanlarından eksik olmaz .
Çiftin arasına bir kara kedi gibi sokularak , ikisini de kışkırtmaya başlar .
Her an , özellikle kadının yakınlarının geldiği anlarda yıkıcı bir şeylerin olmasını bekleriz .
Romanya sinemasındaki yenilikçi eğilimin bir temsilcisi olan film , klasik kentli av - alt sınıftan avcı şeklinde alışık olduğumuz yapıyı bozar ve başarılı bir şekilde beklentilerimizle oynar .
Her ne kadar Kan Gölü'nün girişinde bahsetmiş olsak da , Oltanın Ucunda için bir gerilim / korku filmi demek çok zor .
Bu türlerin ıssız köşelerde ava dönüşen şehirli züppe formülünü kullanan , sıra dışı çekim tekniği nedeniyle minimalist bir deneysel sinema örneği olduğunu söyleyebiliriz .
Bahsettiğimiz alt türün ilginç bir örneğini de biraz gecikmeli olarak sinemalara gelen İngiliz korku filmi Kan Gölü sunuyor bize .
Burada aslında uzun süre her şey kitabına veya klişelerine uygun bir şekilde gelişiyor .
Refah seviyesi yüksek , bakımlı bir çift medeniyetten uzakta tatilin tadını çıkarıyor .
Hemen yanlarına kasabalı gençlerin köpekleriyle birlikte gelmesiyle de keyifleri kaçıyor .
Aralarındaki küçük atışmalar büyüyor ve çiftin ciplerinin ortadan kaybolmasıyla " uygar savaş " başlıyor .
Kan Gölü'nün benzerlerinden farkı , Oltanın Ucunda gibi radikal bir şekilde olmasa da , av - avcı kuralını yaratıcı bir şekilde bozması .
Kentli çiftin mücadele esnasında şiddete başvurarak , şiddet karşıtı , duyarlı uygar insan kalıbından çıkışları inandırıcı bir şekilde ortaya koyuluyor .
Filmin içerdiği yoğun şiddete ve bu anlamda " işkence pornosu " sinemasına yaklaşmasına rağmen , istismara kaçmayan bir film olarak akılda kalacak olmasının sebebi , şiddetin arka planını da göstermesi .
Son dönemde şiddete başvuran , yetişkinlerden , üst sınıf kentlilerden intikam alan gençlere çok sık rastlıyoruz sinemada .
Kan Gölü bize sert gençlerin aysbergin görünen yüzü olduğunu , İngiltere'de şiddetin aile kültürünün bir parçası olmaya başladığını gösteriyor .
Bir klişeye başvurursak eğer , gençler evin aynasına dönüşüyor diyebiliriz .
Michael Fassbender , bir korku filmi için etkileyici ve akılda kalıcı bir performans ortaya koyuyor .
Filmin en " büyük " sürprizi ise Shane Meadow filmlerinin küçük dev adamı , en son Somers Town filminde bizi bir kez daha çarpmış , cin oyuncu Thomas Turgoose .
Her zaman olduğu gibi hiçbir tarafa ait olmayan , kafası karışık , problemli ve sahici bir çocuk portresi çiziyor .
