Dünya prömiyerini 72. Cannes Film Festivali’nde gerçekleştiren , Pedro Almodovar’ın son filmi Dolor y Gloria ( Pain and Glory / Acı ve Zafer ) yönetmenin kendi hayat hikayesinden kesitler taşıyan , çok kişisel bir film .
Ancak bu kişisellik asla seyirciyi dışarıda bırakan türden bir kişisellik değil .
Aksine oldukça samimi , kendinizi bir dostunuzu dinliyormuşsun gibi hissettiğiniz ve bir zaman sonra neredeyse ağrılarına bile ortak olmaya başladığınız dostunuzun hikayesinde kaybolduğunuz bir kişisellik .
 
1960’lardan günümüze uzanan hikayede , parlak yıllarını geride bırakmış bir yönetmenin çocukluğundan anılarla günümüze tutunmasını , yaşadığı en tutku dolu ilişkiyi ve aile bağlarını itiraflarla dolu bir şekilde , bir kendinle hesaplaşma olarak Almodovar’a yakışan bir renk skalası eşliğinde izliyoruz .
Antonio Banderas’a ( Salvador Mallo ) Cannes’da “En İyi Erkek Oyuncu” ödülünü kazandıran Acı ve Zafer’in diğer başrollerinde Penelope Cruz ,  Cecilia Roth ,  Asier Etxeandia ve Leonardo Sbaraglia yer alıyor .
 
Laberinto de pasiones  ( 1982 ) sonrası araları açılan Fabio Mcnamara ile olan dostluğu perdeye taşıyan film , elbette bir başka film ve karakter isimleri üzerinden ilerliyor .
Film ; Salvador ve yıllar önce birlikte çalıştığı eski dostu Alberto Crespo’yu bir film festivali söyleşisinde bir araya getirmek istiyor ve Salvador’un da geçmişe yolcuğu başlamış oluyor .
Çektiği dayanılmaz ağrıları unutmanın yolunu Alberto sayesinde bulan Salvador , annesini de kaybetmesinin ardından kendini kapattığı evinde yeniden misafir ağırlamaya başladığında ve geçmişle her yüzleşmesinde aslında biraz daha biraz daha hayata tutunuyor .
Asier Etxeandia Antonio Banderas Pedro Almodóvar Acı ve Zafer
Filmin en öne çıkan tarafı kuşkusuz Antonio Banderas’ın oyunculuğu , Almodovar belli ki Banderas’ı çok da yönlendirmek zorunda kalmamış , ipleri bırakmış .
Almadovar’ın senaryosu Salvador’a güzel bir kapanış fırsatı veriyor aslında .
Elbette eski tutkulu aşık Federico’nun bir anda Alberto’nun tek kişilik oyununda olup , Salvador’un karşısına dikilmesi , biraz fazla tesadüf meleklerini işe karıştırıyor ama olsun .
Bazen hayat da sürprizlerle dolu değil mi ?
 
Uzun zamandır Almodovar ile birlikte çalışan görüntü yönetmeni José Luis Alcaine’nin dokunuşlarıyla , bazı sahneler adeta bir sanat eserine dönmüş .
Örneğin Salvador’un henüz 9 yaşında küçük bir çocukken , evdeki işlere yardım eden Eduardo’yu banyo yaparken gördüğü sahnenin , yıllar sonra perdeye yansıyışı bu fikrin en büyük destekçisi .
 
Filmin sürprizli sayılabilecek sonu ( sayılabilecek diyorum , çünkü Salvador’un annesinin yaşlı halini gördüğünüzde Penelope Cruz’un oynadığı gençliğine hiç de benzemediğini , göz renklerinin bile farklı olduğunu hemen farkedebiliyorsunuz . ) izleyiciyi biraz daha keyiflendirirken , Almodovar’ın da adeta verdiği " bu son değil " mesajı salondan mutlu ayrılmamızı sağlıyor .  Sanat dolu bir hayatı , sanatla perdeye aktaran Acı ve Zafer’in zaferi kalıyor geriye , acıları iyileştirince .
