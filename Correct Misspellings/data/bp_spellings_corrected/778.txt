2015 yılının Hollywood’unun ‘casus filmlerinin yılı’ olarak sinema tarihine geçeceğini tahmin ediyorum .
Aksiyonundan komedisine , dramasından parodisine seyircinin isteyebileceği her tür casus filmini sundu Hollywood bu yıl .
Yılın geri kalan bir kaç ayında artık bir tane bile casus filmi vizyona girmezse bile bu türe gayet doyduk şimdiden .
Casus sinemasının alt türlerini bırakın , spesifik modda casus filmi izlemek isteyen seyirci için bile yeterince tür örneği var 2015 Hollywood’unda .
Mesela diyelim ki yüksek bütçeli aksiyonlu bir casus filmi izlemek istiyorsunuz , fakat Mission Impossible : Rogue Nation fazla ciddi geldi , diğer yandan Spy ise fazla geyik gibi .
Hem stilize bir hafifliğe sahip , hem de kallavi aksiyonlu bir film izlemek istiyorsunuz , fakat Kingsman fazla kanlı ve vahşetli zevkinize göre .
Bunun bile bir çözümü var 2015 casus sinemasında : 1960'lı yılların popüler casus dizisi Man forma Uncle’ın Guy Ritchie pompalı yüksek bütçeli Hollywood versiyonu .
1960'lı yılların başında James Bond filmlerinin popülerliği Amerikan televizyonunu işgal etmişti ve bir sürü casus dizisi fırlamıştı ekranlara .
Görevimiz Tehlike gayet ciddi bir hava edinirken Get Smart , Bond klişelerini ti'ye alan espritüel bir diziydi .
Aynı dönemde ekranları meşgul eden Man forma Uncle ise , kendini Görevimiz Tehlike kadar ciddiye almasa da Get Smart kadar parodi tarzı bir havaya sahip değildi .
Hafif bir eğlencelik olduğu kadar heyecanlı casus klişelerine sahip bir diziydi .
Soğuk savaşın en ‘sıcak’ döneminde Amerika’lı bir casus ile Rus bir casusun ortak olmaya zorlandığı dizinin sinema versiyonunun sırası gelmişti artık herhalde , çünkü Görevimiz Tehlike ve Get Smart’ın filmleri hali hazırda var zaten .
Görevimiz Tehlike serisi gibi orijinal dizinin şablonunu alıp yepyeni ve modern bir sinema ortamına oturtmak yerine Man forma Uncle , sanki orijinal serinin uzunca bir bölümünü izliyormuşuz gibi bir hava yaratıyor .
Hikayenin modern zamanlara aktarılması yerine 1960lı yıllarda geçerek dönemin renkli stilini edinmesi sanki orijinal dizi bitmemiş te 50 yıllık bir ara vermiş hissi yaratıyor .
Hikayenin orijinal dizi gibi 60'lı yıllarda geçmesi senaryo bakımından mantıklı tabii , çünkü ana karakterler arasındaki soğuk savaş çelişkisini Rusya ve ABD’nin daha arkadaşcıl olduğu günümüzde tekrarlamak zor .
Tabii bu durum gelecekte Putin’in ABD'ye karşı tutumuna bağlı ; Man forma Uncle çekime girmek için biraz daha bekleseydi tekrar başlayabilecek yeni bir soğuk savaş ile modern zamanda geçebilirdi , belli mi olur ?
Fakat bu durumda da yönetmen Guy Ritchie’den beklediğimiz ultra stilize nostaljik hava yokolurdu .
açıkçası her adımı kolayca tahmin edilebilir yavan bir casus aksiyonu konusuna sahip olan filmin en bariz albenisi , 60'lı yılların moda ve popüler kültürünü parodi ve gerçeklik arasında ince bir denge ile yakalaması .
Filmin hoş tavırlı , hafif , kendinden emin ve karizmatik havası dönemin görsel yaklamışını gayet saygılı ve kinetik bir biçimde yakalıyor .
Ritchie , genelde bir türlü kişisel stilini frenleyip hikayenin nefes almasını sağlayamayan bir yönetmen .
Bu kadar spesifik bir stile sahip olan bir yönetmen / kişilik için ise aynı oranda spesifik projelerin bulunması lazım .
Mesela gösterişçilikten çok zihin problemlerine odaklanan Sherlock Holmes gibi bir karakter için olabilecek en yanlış seçimdi Ritchie kanımca .
Fakat stilin ön plana oturduğu Man forma Uncle için gayet yerinde bir seçim .
İlginçtir ki Ritchie , bu film ile aşırı stilize tekniğinin önünü birazcık keserek hem ABD ve Rus ajanlarını canlandıran Henry Cavill ve Armie Hammer’ın karakterlerinin daha üç boyutlu oluşmasına , hem de görevlerinin önemli bir parçası olduğu , Ex - Machina’daki muazzam performansından tanıdığımız Alicia Vikander’in canlandırdığı karakterin tipik bir korumasız kız klişesine bürünmemesine imkan sağlamış .
Tabii ki Ritchie’den beklediğimiz stilin cılkını çıkarma alışkanlığı burada da mevcut .
Her ne kadar filmi başlatan abartı dolu araba kovalamaca sahnesi en heyecanlı anlarını yaratsa da , sonlara doğu oluşan bazı kinetik aksiyon sekansları azıcık baş ağrısı yaratıyor .
Filmin finalinde iki ordu arasındaki çatışma sahnesi , Ritchie sırf dönemin ‘split - screen’ tarzına göndermede bulunmak istediği için ekranda ne olduğunun anlaşılmadığı bir görsel bulamaça dönüşüyor .
Sonradan oluşan bir araba kovalamacası ise Ritchie’nin kuş bakışı bir açıda durmadan ileri geri zoom kullanması ile web browserımızda sanki Google Maps bozulmuş gibi bir hava yaratıyor .
Fakat bunlara rağmen Ritchie , Snatch’ten beri en eğlenceli filmine imza atıyor .
Sinema tarihinde Superman’i canlandıran oyuncuların başka projelerde başarı yakalaması nedense çok zor .
Aranızda Brandon Routh’u hatırlayan bile var mı ?
James Bond tiplemesini ti'ye alırken aynı zamanda başarıyla taklit eden Henry Cavill , The Man forma Uncle ile Süpermen karakterinin dışında bir Hollywood yıldızı olabileceğini kanıtlıyor .
Diğer yandan Hollywood’un yıllardır A - sınıfı yıldıza dönüştürmeye çalıştığı yavan mı yavan Armie Hammer’ın bu tarz başrollere halen nasıl oturtulduğunu anlamıyorum .
orijinal dizide David McCallum’un tutkulu performansı yerine sırf Rus olduğu için duygusuz ve düz davranan tek boyutlu bir karakter yaratıyor Hammer .
Sonuçta Man forma Uncle , ‘sürprizlerle’ dolu konusu , kötü adamları ve aksiyon sahneleri ile her an tahmin edilebilir , fakat aynı zamanda hafif stili ve nostaljik bakış açısı ile gayet eğlendireceğini düşündüğüm bir 2015 Hollywood casus örneği .
