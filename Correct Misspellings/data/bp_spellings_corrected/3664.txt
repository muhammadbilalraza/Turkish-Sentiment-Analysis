Farz edin ki John Roberts yönetmenliğindeki " Düğme Savaşları " nı izliyorsunuz .
Ancak bu defa birbirleriyle savaşan gruplar ilkokul öğrencilerinden oluşmuyor .
Savaş aracı olaraksa düğme ya da ayakkabı bağcığı kullanmıyorlar .
Usta sinemacı Peter Mullan'ın , 1970'li yılların Glasgow'unda yaşayan bir grup liseli gencin hikayesini dile getirdiği " Serseriler " de herkes susuyor , mutfak bıçakları , şişeler , yumruklar ve taşlar konuşuyor .
Birçok ülke sinemasında ergenlik dönemini anlatan filmlerin dili çoğunlukla can yakıcı olur .
Gençlerin nereye yönlendireceklerini bilemedikleri enerjilerini kavgaya , uyuşturucuya , çete savaşlarına ya da erken yaşta cinselliğe aktarmalarını dile getiren ibret öyküleri izleyenleri şaşkına çevirir .
Larry Clark bu tip hikayelerin 90'lı yıllardaki en sert konuşan anlatıcılarındandır örneğin .
Gus Van sanat de " Fil " , " Paranoid Park " ve " Sonsuz İhtiras " başta olmak üzere daha birçok filminde daha yumuşak ve şiirsel bir dille de olsa hep ergenlik çağının problemli ve karanlık yüzünü beyazperdeye yansıtmayı seçer .
Richard Linklater'dan Danny Boyle'a daha birçok ünlü yönetmenin sinemasında ( hatta çoğunlukla kişisel hayat hikayelerinden beslenen ilk filmlerde ) aynı damarı yakalamak mümkündür .
Yönetmeni , dili , yaklaşımı kim ya da ne olursa olsun ergenlik dönemini anlatan filmlerin çoğunda seyredenleri o karanlık dünyanın içine çekecek ürkütücü bir cazibe mevcuttur .
İnsanda kendi kendini imha etme isteği uyandıracak bir aşırılıkla bezenen , özgürlükle sorumsuzluğun iç içe geçtiği bu tip filmlerde beden sanki her an kendini yenileyebilen ve hiç zarar görmeyen bir bütünmüş hissi doğurulur .
Karakterlerin yer yer kartonlaştıkları gidişat süresince izleyenler gerçeklikle bağını koparan , çizgi filmleşen bir fantezi alemine sürüklenirler .
Yaşananlar ne kadar tehlikeli gözükürse gözüksün kapalı bir dünyanın içinde oynanan bir oyundur sanki ve tam da oyun olduğu için kimsenin zarar görmesi mümkün değildir .
Oynanan oyunların gerçek dünyada karşılık bulduğu an ise hikayenin en can acıttığı noktadır .
Peter Mullan yönetmenliğindeki " Serseriler , " ergenlik dönemini konu edinen benzer türde bir film olsa da yukarıda bahsettiğimiz formülü uygulamayan bir film .
" Serseriler , " karakterlerinin pervasızlıklarını fetişleştirmeden , izleyenleri anlamsız bir nostaljiye kaptırmadan ve her şeyin sonunda seyircilere " iyi ki ben onların yerinde değilim " dedirtip , ahlak dersi vermeden ergenlik döneminin karanlık tarafını gözler önüne sermeyi çok iyi biliyor .
Böylelikle film , şiddetle , erkeklikle ve ideolojik kurumlarla ilgili hem son derece politik hem de bir o kadar dramatik bir gidişata imza atabiliyor .
" Serseriler " i bu kadar kuvvetli ve kendine has bir film yapan en önemli özellikse yönetmen Peter Mullan'ın baş karakteri John McGill'in ve arkadaşlarının hikayesini kültüre ve topluma içkin hale getirmesi .
1970'li yılların İskoçya'sında geçen filmde her şey ilkokulu birincilikte bitiren John'un orta bire geçmesi ile başlıyor .
Tipik bir işçi ailesinin tek umudu olduğu her halinden belli olan John'u yanlış bir yola sapmadığı takdirde parlak bir geleceğin beklediği filmde başarıyla vurgulanıyor .
Bununla beraber , okula başlar başlamaz ağabeyi Benny'nin kötü şanının etkisiyle tüm öğretmenlerin ve yönetimin gözü John'un üzerinde toplanıyor .
John başarılı , çalışkan ve kendi halinde bir öğrenci olsa da ait olduğu sosyal sınıfın , alkolik babasının , silik annesinin ve serseri ağabeyinin hikayedeki ağırlığı genç adamın kaderinin çoktan çizildiğini her dakika hissettiriyor .
Böylelikle , Peter Mullan'ın zaman zaman iktidar sahiplerinin bakış açısını yansıtan kamerasının da yardımıyla John'un nasıl yavaş yavaş bambaşka bir arkadaş çevresine ve geleceğe sürüklendiği gidişat içerisinde ustalıkla kurguluyor .
" Serseriler , " çoğunlukla , bir cinsel kimlik ve toplumsal rol olarak erkekliğin kurumlar ve kültür üzerinde kurduğu hakimiyetle ilgili bir çalışma .
Mullan , kendi çocukluk ve gençlik yıllarının beyazperdedeki yansıması olarak tanımladığı filmde , eğitim sisteminden eğlence anlayışına dek yaşamın iliklerine işleyen erkek hakimiyetinin toplumu nasıl şekillendirdiğini parmakla işaret etmeden hikayenin içine ince ince işliyor .
Sonuç olarak , kendilerine bahşedilen güçle nasıl başa çıkacaklarını bilemeyen erkeklerin yarattıkları şiddet , öfke ve mücadele dolu şizofrenik yaşantının " Serseriler " in film dünyasında bulduğu şekil insanın kanını donduruyor .
Çocukluk yıllarından itibaren kapitalist - ata erkil toplumun bir gereği olarak ödevler , sınavlar ve diplomalarla fişlenen gençlerin iyi bir hayata sahip olabilmek ya da en basit haliyle hayatta kalabilmek için ortaya koydukları hayvanca mücadele ve rekabetse " Serseriler " i son derece sarsıcı bir film haline getiriyor .
