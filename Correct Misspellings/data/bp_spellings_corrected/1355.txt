Charly Mattei , 2. evliliğinde mutluluğu bulunca yasadışı işlerden elini eteğini çekip kendisini ailesine adamış Marsilya’nın en güçlü mafya babalarından biridir .
Fakat geçmişi onunla hesaplaşmaya kararlıdır ve bir gün infazı gerçekleştirilir .
Tenha bir otoparkta uğradığı saldırıdan sonra vücudundan tam 22 adet mermi çıkarılır ama Mattei ölmez !
Bu hafta sinemalarda gösterime girecek olan Ölümsüzün hikayesi buradan başlıyor ve erkek dostluğu , sadakat , aile gibi kavramlardan beslenerek yükselen bir intikam öyküsüne dönüşüyor .
Duygusal açıdan epey beğendiğim bu filmi , aktörlük de yapan ve geçen ay izlediğimiz Müşteride Lucas’ı canlandıran Richard Berry yapmış .
Ölümsüz’de , Aerelio Rampoli adındaki mafya babasını oynayan bu yetenekli Fransız’ın işlerini artık daha yakından takip etmek gerek .
Jean Renault ' bezmiş mafya babası ' rolü için gerçekten iyi seçim .
Bir daha Leon’daki unutulmaz performansını yakalayabilir mi bilinmez ama aradan geçen 16 yıla rağmen değişmeyen yorgun fiziğiyle Charly Mattei karakterinin hakkını vererek oynuyor .
Filmi biraz budanmış , iddiasız bir Godfather denemesi gibi görmek de mümkün .
İşin içinde mafya , intikam gibi temalar olunca bu benzeşme kaçınılmaz .
Baş karakterin tıpkı Don Vito Corleone gibi uyuşturucudan uzak durduğu için bertaraf edilmek istenmesi de bu yakınlığı güçlendiriyor .
' Vito Corleone , Solozzo ve Tataglia’dan intikamını kendi almaya kalksa ne olurdu ? ' gibi bir sorunun cevabı bu filmden çıkabilir pekala .
Bir yandan da Hong Kong aksiyon sinemasından etkilenmiş gibi duran bir yapım bu .
Yakın zamandan bir örnek vermek gerekirse 2006 yapımı City of Violance ile oldukça güçlü bir duygusal bağ içeriyor .
Esinlenme düzeyinde kalan bu etkileşime , filme kattığı tad yüzünde bir itirazım yok doğrusu .
Aksiyona boğulmuş bir yapım olmasa da temponun hızlıca yükseldiği pek çok ana sahip bir film .
Hele bir de Fransız sinemacıların belki Hollywood’dan bile daha iyi çektiği ' arabalı kovalamaca ' sahnelerinden hoşlanan bir seyirciyseniz filmin ortalarında sizin için epey büyük bir ödül var .
Ölümsüz , Fransız toplumuna artık iyice entegre olmuş Arap müslümanlara da sempatik bir bakış açısı getiriyor .
Mattei’nin en güvendiği adamlarından biri olan Karim’in babasının çocuklarıyla yemek masasında yaptığı duygusal ve komik sohbeti izlemek oldukça keyifliydi .
Ayrıca filmde bir müslüman cenazesi bile gösteriliyor ki , bu kendi sinemamızda bile pek görebildiğimiz bir şey değil !
Epey fazla yan karakter barındıran film , herkesin derdini anlatayım derken biraz uzayıp sıkıcılaşabiliyor ama o duygusal yoğunluğu da aktarmanın başka yolu yok gibi .
Ölümsüz , aileyi ve arkadaşlığı yücelten duygusal bir aksiyon filmi .
açıkçası Hollywood istilasının yavaşladığı yaz ayları dışında böyle filmler görme imkanımız kalmadı gibi .
Belki de bu yüzden Ölümsüz’ü farklı bir tarif olarak sevdim ve sinemada izlediğim için çok mutlu oldum . twitter : murattolga
