Max Steel , ergenlerin çok seveceği düşünülerek çekilmiş bir süper kahraman filmi .
Aslında bir oyuncak firmasının figür satmak için ürettiği animasyon serisinden uyarlama .
Ülkemizde çocuk kanallarında yayınlandı , ben de birkaç kez denk geldim .
Peki , uzun metraj bir filme gerek var mıydı ?
Filmi izledikten sonra gönül rahatlığıyla yazabilirim : yok !
Max Steel’in hikayesini filme çekmek için yola çıkan yapımcıların unuttuğu bir şey var , o da hikayenin kendisi !
Bunun için eleştirmen olmaya gerek yok , Max Steel ( en azından filmde gördüğümüz hali ) bir Peter Parker replikasından öte değil , hikayede de Örümcek Adam’ın ilk filmini andıran pek çok sahne var .
Bilim , bilim adamları , çılgın deneyler , sorumluluk getiren büyük güçler vs. Bunları orta karar bir bütçe ile yeniden filme çekmek marifet değil ama sonuçta her şey biraz daha oyuncak satmak için !
Bu arada , filmin tek ilham perisi Örümcek Adam maceraları değil , benim bir zamanlar bayılarak izlediğim Guyver ( aslı mangadır ) filmlerinden epey bir fikir yürütülmüş ki o filmlerin macerası nefes kesiyordu .
Saf aksiyon !
Hem de bu filmin 1 / 5’i bütçeyle yapıyorlardı bunu .
Max Steel’in yamalı bohçaya dönmüş senaryosunu görmezden gelsek bile bu onun sıkıcı bir seyirlik olduğu gerçeğini değiştirmiyor .
Çünkü film bir türlü konuya giremiyor , aksiyona geçemiyor .
Filmin yarısı bitmiş Max hala olanı biteni anlamaya uğraşıyor .
Gerçek hayatta , algıları bu kadar kapalı bir arkadki , “ah keşke Amerikan banliyö hayatını doyasıya izleyebileceğaşa süper güçler bahşetmek dünyaya felaket getirirdi .
Sanimiz bir film çekseler” demişiz de melek kalpli bir yapımcı sesimizi duymuş gibi !
Filmin yönetmeni Stewart Hendler vasat bir sinemacı , 2007’de çektiği Ölüm Fısıltısı ( The Whisper ) hiç fena değildi .
Kariyerine korku filmleri çekerek devam edecek gibi görünürken bir süper kahraman filmiyle çıkageldi ama bu film onun pek parlak olmayan kariyeri için bile kötü bir referans olacaktır .
Potansiyeli olan karakterlerin aşırı sıkıcı macerasını çekmek konusunda Uwe Boll ile yarışacak kadar kötü bir performans sergiliyor .
Filmin başrol oyuncusu Ben Winchell gayretli ama elinde bir Peter Parker fırsatı yok .
Film hakkında yazacak çok da bir şey yok , ne yazık ki yapım buna izin vermiyor .
Süper kahraman filmlerinin çok tuttuğunu düşünen herkes , fellik fellik filmini çekecek karakter arıyor ama “oyuncak satmak için uydurulmuş” hikayelerden uzak durmak gerekiyor .
Bu süper kahraman furyasının içinde bile sırıtan bir film Max Steel , ülkemizde iyice geciken vizyon tarihi yüzünden de kimsenin ilgisini çekeceğini düşünmüyorum .
Hatta çok iddialı konuşmuş olmayayım ama tek Türkçe eleştirisi , şu anda okuduğunuz satırlar bile olabilir !
Filmin hiç mi şansı yok ?
Eğer “baba beni sinemaya götür” diyen 10-14 yaş arası bir erkek çocuğunuz varsa ve tamamen kararsız bir şekilde gişenin önüne kadar düştüyseniz , içerdiği steril şiddet ve aile değerlerini yükselten hikayelendirmesi sebebiyle bilet almanıza yol açabilir .
Siz kesinlikle çok sıkılıcaksınız ama çocuğunuzun hoşuna gidebilir .
Eğer çocuğunuz bu filmi çok severse de onunla ilişkinize mesafe koyun , bu çocuk ilerde sizi çok uğraştıracak demektir ( bu bir şaka ! ) murattolga@gmail.com Twitter : @murattolga
