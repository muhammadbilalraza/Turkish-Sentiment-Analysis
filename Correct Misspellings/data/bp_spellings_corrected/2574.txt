Bundan neredeyse 45 yıl önce bir romandan beyazperdeye uyarlanan William Friedkin imzalı bir film yeri yerinden oynatmıştı .
İçerdiği sert ve cesur sahneler , sahip olduğu konu ve dine olan hem eleştirel , hem de destekleyici mesajlar ile uzun yıllar konuşuldu .
Korku sinemasının mikenk taşı olarak da görülen The Exorcist filmi , şeytan çıkartma öğesine sahip benzeri yapımlar için de çıkış noktasına dönüşmüş oldu .
Özellikle son yıllarda , 80’lerin slasher korkuları yerine geçen , adeta bir modaya dönüşen şeytan ve iblis katkılı yapımlar genellikle başarısız projeler oldu .
Korku Seansı filmleri gibi kalburüstü örneklerin de arada bir bizi sevindirdiği bu “şeytani moda” bu hafta vizyona giren Korku Kayıtları ile değişik bir bakış açısına da kavuşuyor .
Konusu her ne kadar bilindik gibi olsa da , hem atmosferi hem de olaya yaklaşımındaki ”destekleyicilik” , bu yapımı alışılmamışlar arasına koymuş .
Karşımızda sıradan bir şeytan çıkartmalı korku denemesinden çok , bu tema üzerinden ilerleyen , asla öyle olmasa bile akıllara kurmaca doğa üstü belgeselleri de getirebilen bir film var .
Fransız yönetmen Xavier geniş yeni projesi , daha önce büyük yankı uyandıran bol kanlı , şok edici öğelerle bezeli Sınır ( da ) / Frontier ( s ) ile bambaşka bir kulvarda ilerliyor .
İlk Hitman uyarlaması ile bekleneni veremeyen , daha doğrusu stüdyonun baskısı yüzünden istediği filmi çekemeyen sinemacı , bu kez tam bir kişisel filme imza atmış .
Bilindik bir korku hikayesini , yine kendi imzası diyebileceğimiz görsel bir şölenle besleyerek , herkese uymayacak , aykırı ve bazıları içinse çekinilesi bir forma sokmuş .
Başka bir deyişle bildiğimiz , sıradan şeytan kovmalı bir mecera beklemiyor sizleri .
New York’un büyük gazetelerinden birinde muhabir olarak çalışan Nicole ( Sophie Cookson ) , annesinin kaybından sonra dine karşı sadece mesafe almakla kalmamış , bir bakıma cephe almıştır .
Romanya’da işlendiği söylenen bir cinayet üzerine , patronundan izin kopartan Nic , bir rahip ve beş rahibenin şeytan çıkartma bahanesiyle bir kızı katlettiğini düşünerek yola koyulur .
Roman hapisanesinde bu kişiyle görüşen genç gazeteci kendi fikrine sıkı sıkıya sarılır .
Rahibin söylediğine göre Agares adlı iblis tam bedenden çıkmak üzereyken ritüel bozulmuş , kurban hayatını kaybetmiştir .
Nic olayın perde arkasını araştırmaya başlar , bir yandan inancı sorgularken , bir yandan da genç peder Anton ( Corneliu Ulici ) ile yola devam eder .
Biz bir taraftan ölen kızın geçmişi ve iblis ile nasıl karşılaştığını farklı ağızlardan dinlerken , diğer yandan bu korkunç ve şok edici süreci gözlerimizle görürüz .
Korku Kayıtları dediğim gibi örneğine pek rastlanmadık bir korku filmi .
Hikayenin ve keza yönetmen Xavier Gens’in hedefi sadece korkutmak değil , hem inanç ve dini sorgulayıp , hem de kötülüğün doğasını göstermek .
Şeytani varlıkların kimi , nasıl hedef seçebileceğini , sürecin nasıl ilerlediğini ve sonucun ne kadar dehşet verici olduğunu paylaşıyor .
Bunu da ağızları açık bırakan görsel bir üslupla yapıyor .
geniş ve görüntü yönetmeni Daniel Aranyo , Romanya’nın o soğuk , puslu ve karanlık havasını , taşrasından pek dışarı çıkmadan kullanmış .
Moral bozucu , ruhu karartan , her an bir köşeden fırlayacak bir tehdit ile sizi yalnız bırakmışlar .
Kötülüğün rahatça dolaştığı ve inançsızları avladığı bir diyara .
Bu bakış açısı üzerinden gidersek görevini yerine getirdiğini ve hatta ele geçirilme ile şeytan kovma sekanslarında zirve yaptığını söyleyebileceğimiz Korku Kayıtları , seyircisini rahatsız eden bir yapım .
Koltuğun ucunda tutan süreç , korkutma işini ise arka plana atarak herkesi tatmin edemeyecek bir bakışa da sahip .
Yani ya hep , ya hiç diyebiliriz .
Türü sevenlerin şans verebileceği , ilginç bir korku filmi .
burcinaygun@gmail.com
