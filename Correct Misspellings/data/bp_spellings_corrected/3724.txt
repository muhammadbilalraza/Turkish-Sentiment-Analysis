Moritz Belibtrue , Franka Potente ve Micheal Houellebecq .
Bu üç ismin oyuncu ve yazar olarak yer aldığı bir filmin bünyemde heyecan yaratmaması kesinlikle mümkün değil .
Koş Lola Koş filminde zaten kalbimde yer eden bir ikiliye dönüşmüş olan Moritz Belibtrue / Franka Potente ikilisi , yine yeni yeniden Micheal Houellebecq'in tartışmalar koparmış kült romanı Temel Parçacıklar'ın beyazperde uyarlamasında rol alınca heyecanla beklememek nasıl mümkün olsun ? !
F İstanbul Film Festivali'nin kalabalıklığı keyif veren salonlarında , az sonra karşılaşacağım film ile ilgili son notları okurken , bir yandan da benimle birlikte bekleyen izleyicilerin yüzlerinde aynı heyecanı aramaktan da geri duramıyordum .
Peki bu kadar heyecan yaratan film , bittiğinde heyecanımı çoşkuya çevirebilmiş miydi ?
Bu , ' evet ' ya da ' hayır ' gibi tek kelimelik cevap vermek istemediğim bir soru .
Micheal Houellebecq'in , kendisini okumasam da hakkında çok şey okuduğum kitabı , gerek toplumsal gerek sosyolojik gerekse insan psikolojisi / ilişkileri ve cinselliği hakkında ciddi tartışmalar koparmıştı .
Günümüz dünyasının insan ilişkilerine , toplumsal yapısına , cinsellik anlayışına ciddi vurgular yapan , karamsar bakış açısı ile çıkmazlar ortaya koyan romanı , aynı ' ağırlıkta ' filme yansıtmak elbetteki zor .
Buradaki amaç da zaten , kitap ile filmi karşılaştırmak değil .
Fakat film , ortaya düşünülmesi gereken ne kadar ciddi sorular koyarsa koysun , çok didaktik bir anlatım tuturmuş olduğu eleştirisinden kurtulamıyor .
Kardeş olduklarını yıllar sonra öğrenen Bruno ve Michael , annelerinin umarsız ' hippie ' yaşam tarzı nedeni ile babaannelerine teslim edilmiş ve yıllarca ne annelerini ne de birbirlerini görerek büyümüşlerdir .
Hayatla daha doğdukları ilk andan başlayan bu 1-0 mağlubiyet durumunu , ilerideki yıllarda da toparlayamazlar ve sürekli gol yemekten kaynaklanan bir bıkkınlık ve öfke hali ile hayatları bir hezimete dönüşüverir .
Michael , üstün matemetik zekasına rağmen sosyal yönü zayıf kalmış bir çocuktur .
Matematik zekası sayesinde bilim dünyasında da çok ileri noktalara gelebilmiş ama bir yandan da insan ilişkileri ve özellikle de kadınlarla olan ilişkilerindeki zayıflık , onu " cinsel birleşme olmadan her şey klonlanabilir mi ? " gibi bir sorunun cevabını , bilimsel olarak aramaya kadar götürmüştür .
Diğer yandan , Bruno ise cinsel fantazilerine bir türlü engel olamamakta ve cinsel anlamda yaşadığı her başarısızlık onu içinden çıkılmaz sinir krizlerinin içine sürüklemektedir .
Birbirlerinden çok farklı olsalar da , her iki kardeş de annelerinin özgür cinsel yaşam ve bağımsız ruh yapısı altında ezilerek kendi varoluşları ile ilgili sorunlardan bir türlü kurtulamamaktadırlar .
Film , Batılı toplumların aşırı bireyselciliğinin bir sonucu olarak içine düştükleri yalnızlık duygusunu izleyene verebilmekte başarılı ama hissettirmekte değil .
Özellikle filmin son yarım saatine kadar ki bölümleri , sanki aynı filmin parçası değillermiş gibi ayrı ayrı çekilmiş ve birbirine eklenmiş izlenimi yaratıyor .
Aralardaki geçişler çok kopuk ve yapay .
Bu durum , filmin içine bilinçsizce karışıp gitmekten ziyade , bilincinizi koruyarak filmi takip edebilmek için özel bir çaba sarf etmeniz gerekmesine neden oluyor .
Aşırı bireyselcilikle birlikte gelişen özgürlükler , ciddi bir tatminsizliği de beraberinde getirebiliyor .
Cinselliğini çok daha rahat ve özgürce yaşayabilen bireyler , eskinin yaşayamayan bireylerine nazaran daha mutlu değiller .
Ama bunun nedeni de , kesinlikle ahlakçı söylemin haklılığı değil ; sınırsız özgürlüklerle harmanlanan ' sadece kendini düşünme ' durumunun doğal bir sonucu .
Aşırı bireyselciliğin , insanı yalnızlaştıran , aynadaki görünmeyen o kötü yüz .
Duyguya ait olanı , mistisizmi , dini inanışları toptan terkeden modern bireylerin şimdi de üstesinden gelmesi gereken sorun bu gibi görünüyor .
Örneğin bir noktadan sonra , Bruno'nun cinsel takıntılarının ve tatminsizliklerinin kaynağının yalnızlığı olduğunu anlıyorsunuz .
Bu noktada Bruno ile Michael arasında sanki çok derin bir farklılıkmış gibi görünen ayrım da , ince bir çizgiye dönüşüyor .
Bruno cinselliğini de özgürce yaşayabileceği bir sevgi peşinde iken Michael , öncelikle sessiz dünyasını paylaşabileceği , seksin ise arkadan geldiği bir ilişkinin arayışında .
İhtayacı doyurma şekilleri farklı olsa da , ihtiyaç aynı : yalnızlığı paylaşmak ; ' ben'den ' biz'e dönüşebilmek .
2006 Berlin Film Festivali'nde Gümüş Ayı ile ödüllendirilmiş olan filmin , aynı festivaldeki bir diğer ödülü de , En İyi Erkek Oyuncu dalında Moritz Belibtrue'a gitmiş .
Moritz Belibtrue'nin son yıllarda Alman Sineması'ndan çıkan en başarılı isimlerden biri olduğu kesin .
Koş Lola Koş , Taraf Tutmak ve Deney ile zirve yapan oyunculuğunun en sonunda böyle önemli bir ödül ile taçlandırılmış olması önemli .
Heyecan ve beklenti düzeyini fazla abartmadan , hele de insan ilişkilerinin doğasına ve özellikle de Batı Avrupa değerler sistemindeki ' çürük'lere ilgi duyuyorsanız , ortalama bir seyirlik ile karşı karşıyasınız .
Bütün bunlar bir yana , bu filmi izlemek içi başka nedenlerimiz de yok değil ; Moritz Belibtrue'nin kendisi bile en önemli neden sayılmaz mı sizce de ?
