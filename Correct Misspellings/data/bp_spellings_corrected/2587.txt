Yazdığı senaryoların başarısı tartışılmaz olan Paul Schrader , yönetmenliği her ne kadar senaristliğinin arka planında kalsa da son zamanlarda daha çok yönetmenliğiyle ön plana çıkıyor .
Öyle ki Taxi Driver gibi muhteşem filmi bir haftada yazdığı söylenir ki bu bile daha çok senarist olarak anılmasına iyi bir sebep .
Bunun yanında sinema yazarlığı da vardır ki , kendisine bu anlamda en iyi eleştiriyi kendisinin yapacağını söyleyerek The Canyons / Şöhret Tepesi’ne dikilelim diyorum .
Öncelikle , Şöhret Tepesi bende seksenler havasıyla birlikte inanılmaz bir dizi tadı bıraktı .
Yani bir yerli film bu tatta karşımıza çıksa eminim ki çoktan yerden yere vurmuş , zengin ve şımarık erkeğin yanında yer almak için varını yoğunu ortaya koyan fakir kızın aslında ortaya çıkmayan dramı karşısında gülmekten taş kesilmiştik .
Ama işin içinde Gus Van sanat olunca sanırım film bir anda " kara film " etiketini kapıyor , festivallere katılıyor ve bütün klişelerden saplantılı bir hikaye yaratmayı başarıyor .
Gerçi yönetmenin 2008 yapımı filmi Adam Resurrected filmine göz atınca en ilginç İkinci Dünya Savaşı filmlerinden biriyle karşılaşıyoruz ki nefret ve sevgi dengesi en az bu film kadar enteresan !
İnsan tabii Paul Schrader ve American Psycho’nun yazarı Bret Easton Ellis ikilisinden daha fazla şey bekliyor ama senaryonun zayıflığı filmin her yerini kaplıyor .
Daha doğrusu filmin başında yaratılan planlarla destekli konu , masadan kalktıktan sonra yerini boşluğa bırakıyor .
Düşük bütçe ve zayıf senaryonun etkisiyle bir çiftin samimiyetten uzak ve bir ölçüde birbirini kollayıcı olmaya çalışan hikayesi kara filmin kötü bir örneği olarak hafızalara kazınıyor , o yüzden filmin ulaşmaya çalıştığı ( yazarının da etkisiyle ) Amerikan Sapığı imajı yerle bir oluyor .
Filmin sinema sektörüne dair söyleyecekleri de var tabii , tanınan bir oyuncu olmanın egosu ve bunu kullanma biçimleri …
Kadına bakış açısı ve kadının kendini konumlandırması da filmin değinmeye çalıştığı ama bunu yaparken ‘havada’ kaldığı izlenimini fazlaca yaratan bir film .
O yüzden sakince izliyor ama bir yandan da ne yapmaya çalıştığına dair bir ipucu yakalamaya çalışıyorsunuz ama gerçekten de nafile bir çaba !
Filmdeki oyuncu ve oyunculuklardan bahsetmeyi çoğu zaman gereksiz bulsam da bu film sanki herşeyini bunun üstüne kurmuşçasına bir rahatsızlık yaratma derdinde .
James Deen ve Lindsay Lohan da bunu gayet iyi başarıyor .
Özellikle Lohan deforme olmuş yüzüyle filmin yaratılmak istenen algısına fazlaca oturuyor .
Bir oyuncunun alışık olduğunuz kalıpları değişince seyirci olarak siz de rahatsız oluyorsunuz , bunu bir kez daha deneyimlemiş oldum Lohan’ın botokslu suratıyla !
Deen ise bu filme varlığıyla pek bir şey katmıyor ama yine de filmin ısrarlı ‘b’ kafasına oturuyor diyebiliriz .
Karşımızda pek bir şey vaat etmeyen bir film var , erotik gerilim tanımlaması bile filmi kurtarmayacak gibi görünüyor .
Lohan’ın rahatça ortaya serilmiş vücudu kadar bile öykü yok filmde .
O yüzden tatminsiz bir durumda izlemeniz mümkün . twitter . com / BanuBozdemir
