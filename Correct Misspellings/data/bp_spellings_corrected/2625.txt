Sadece 50 yıl ötemizde duran geçmişin çocukluğu .
Ama XD ? nin ( X Kuşağının Dijital Çocukları ) akıl dahi edemeyeceği bir dünya .
O dönem daha televizyon evlere yeni giriyor ve çocuklara - kısacık şortları üstlerinde - dizlerini kanıta kanıta sokakta oynamak yetiyor .
En çok sevilen çizgi roman karakterlerinden Le petit Nicolas , nam - ı diğer Pıtırcık ; Asterix , Red Kit gibi çizgi romanların yaratıcısı Fransız sanatçı René Goscinny tarafından yazılıp , Jean - Jacques Sempé tarafından kitap dizisi olarak resmedildikten sonra , ilk sinema adaptasyonuyla bu hafta karşımıza çıktı .
1960'lar Fransası'nda bir çocuk olmak , dahası mutlu bir çocuk olmak .
Anne - baban seni seviyor , okul arkadaşlarınla mutlusun .
Ama bir gün annenle babanın davranışlarının değiştiğini gözlemliyorsun .
Birbirlerine fazlasıyla iyi davranıyorlar .
Daha dün bir sınıf arkadaşın anlatmıştı ; bu sana bir kardeş geleceğine dalalettir ve bir kardeşe sahip olmanın çok kötü sonuçları vardır .
Artık tüm ilgi onun üzerinde olacaktır , sen bu duruma birşey dersen de kıskanmış olacaksın , dışlanacaksın .
Ve daha bu fikre alışamadan onların konuşmalarına kulak misafiri oluyorsun ; ailen kardeşin gelmeden önce senden kurtulacak , bir ormana terk edileceksin .
Yapılacak tek şey vardır , sınıf arkadaşlarını toplayıp bebekten kurtulmak .
Lüplüp , Gümüş , Sırım , Dalgacı , Tıngır , Toraman , Çarpım .
Pıtırcık bu arkadaşlarıyla birlikte - gerek okul sıralarında gerek bebekten kurtulma planları yaparken - yaşadıklarıyla , biz geçmişin çocukluğunun nasıl olduğuna tanık oluyoruz .
Tabi dekor ve renkleriyle idealize edilmiş bir Fransız Sineması örneği içinde teknolojileştirilmemiş ilişkileri izlerken ; duydukları , gördükleri , yapmaya çalıştıkları hep kendi dünyalarında kurgulanarak dışavurulunca yanlış anlamalar , yanlış davranışlarla komik manzaralar ortaya çıkıyor .
Bu yaramaz tayfanın maceraları devam ederken kişilikleri karakterize edilmiş Türkçe isimlerinden de anlaşılacağı üzere , hepsinin kendine has özellikleri ve dünyalarına da filmde yer veriliyor .
Dahası yetişkinlerin dünyası da çocuk gözüyle yorumlanarak film mizahını güçlendiriyor .
Fakat filmin en ilgi çeken sahnesi şüphesiz , bol ödüllü Koro filminin öğretmeni Gérard Jugnot'un bu çocuklara koro çalışması yaptırmaya çalışması .
Sonuç olarak bir şeker dükkanına düşmüşsün hissi veren Pıtırcık , kitap dizisini takip edenlere nostalji olacak , çocuklarına veya torunlarına da başka bir dünya açacak sevimli bir film .
Bu çocukların dünyasıyla masumiyeti , 1960'lar Fransası'nda , en yakından izleyeceksiniz .
