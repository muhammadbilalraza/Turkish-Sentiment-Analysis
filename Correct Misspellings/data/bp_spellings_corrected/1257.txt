Katıldığı bir yarışma ile adını yurt genelinde duyurmayı başaran ve yaklaşık olarak 15 yıldır müzik piyasasında başarılı işler ile yükselen Emre Aydın şimdi de bambaşka bir yeteneğini ortaya koyuyor .
Hasan Karacadağ'ın önünü açtığı " cinli beyazperde " yolundan yürümeye karar veren Aydın , sinema sanatında da ne derece etkin olabileceğini göstermek adına bahsi geçen yola ilk adımını atıyor .
Bu hafta itibariyle vizyon şansı bulan Cinni : Uyanış adlı yerli korku filmi , ünlü sanatçının da ilk yönetmenlik denemesi olarak hayranlarının karşısına dikiliyor .
İsminden de anlaşılacağı üzere Cinni : Uyanış , son yılların bitmek bilmeyen cinli korkularından biri olmaya karar vermiş .
Taze yönetmenimiz ilk sinema çalışmasının belli bir standartın üzerinde olmasını arzulamış olacak ki , çekimler öncesinde türe ait çok sayıda örneği derinlemesine incelemiş .
Hem yerli , hem de yabancı yapımlardan farklı esintiler de taşıyan Cini : Uyanış , bu sayede janrın hayranları için keyifli bir seyirlik halini almış .
Bir başka deyiş ile ortada alışılmışın dışında olmayan ancak eldeki malzemeyi de gerektiği şekilde kullanan bir proje mevcut .
Yönetmen koltuğuna oturan ünlü şarkıcı aynı zamanda filmin senaryosuna da imza atan kişi olarak karşımızda .
Bir tür şehir efsanesi olarak yıllardan beri süre gelen ürkütücü bir anlatı , Cinni : Uyanış'ın temeli olarak tercih edilmiş .
Antalya'daki Kırcami'de yer alan cinlerin musallat olduğu bir evden esinlendiği belirtilen hikaye , bizlere bu cinli yerleşkenin yıkıldığını ve yerine koca bir apartmanın dikildiğini söylüyor .
Pek tabii bekleneceği üzere , bu korkutucu geçmişe sahip mekana kimse yerleşmek istemiyor .
Dilara adlı genç bir kız evinin bahçesinde uyanıyor , yanında ise bir ceset buluyor .
Bu ölünün kim olduğuna dair bir fikri bulunmayan güzel kız , büyük bir ivedilikle cesedi evine kadar götürüyor , gizliyor .
Uykusundan uyandığında büyük bir şok yaşayan Dilara , sakladığı ölü bedenin yerinde olmadığını fark ediyor , daha sonrasında çok daha üzücü bir haber alıyor .
Uzun süredir görüşmediği kuzeninin ölümünü öğrenen kız başsağlığına gidince büyük bir şok yaşıyor .
Sakladığı ancak ortadan kaybolan ölü aslında hayatını kaybettiği söylenen kuzenine ait ve ortada çözülmeyi bekleyen büyük bir sır var .
Kabuslar , olmadık yerden gelen sesler ile hayatı cehenneme dönüşen Dilara , arkadaşı Merve'nin desteği sayesinde bir psikiyatr ile tanışıyor .
Bu noktadan sonra olaylar gerçeklik ve hayal arasında gidip gelen , son ana kadar farklı ipuçlarının seyirciye sunulduğu , gerilimin beklendiği seviyede seyrettiği bir forma kavuşuyor .
Filmin müziklerine de imzasını atan Emre Aydın , her ne kadar iliklerinize kadar sizi korkutacak bir iş sunmasa da , ilk denemesi ile kendisine bir şans verilmesi gerektiğini gösteriyor .
Cinni : Uyanış , artıları ve eksileri ile her şekilde izlenebilirliği olan , Aydın'ın bu piyasada artık ben de varım , dediği bir proje .
