Bir önceki filmi " Barbarların İstilası " ile En İyi Yabancı Film Oscar'ının sahibi olan Denys Arcand'in yeni çalışması , Kanadalı yönetmenin performansında belirgin bir düşüşe işaret etmekte .
" Barbarların İstilası " nda olduğu gibi etkileyici karakter çatışmaları , trajikomik espriler ve politik göndermelerle süslenmesini beklediğimiz Arcand imzalı " Karanlığın Gölgesinde , " yüzeysel karakterleri ve dağınık gidişatı ile hayal kırıklığı yaratmakta .
Devlet memuru Jean - Marc Leblanc'ın monoton hayatına alternatif oluşturacak yepyeni bir başlangıç arayışını konu edinen " Karanlığın Gölgesinde , " birçok yönden Jens Lien yönetmenliğindeki Norveç yapımı " Sorun Yaratan Adam " ı hatırlatan bir film .
Politik gerilimlerden uzak birer ' insan hakları cenneti ' olarak mitleştirilen Norveç ve Kanada gibi Kuzey Ülkeleri'nin bilinmeyen yüzünü gözler önüne sermeyi planlayan her iki filmin de ifade biçimlerini distopik yapımlardan ödünç aldığını söyleyebiliriz .
Didaktik anonslar , medya araçlarından duyurulan kıyamet senaryoları ve donuk set tasarımlarıyla öne çıkan " Karanlığın Gölgesinde " ve " Sorun Yaratan Adam , "
Kuzey Ülkeleri'nde monotonluk ve yabancılaşmayla örülen gündelik hayatın korkuyla izlediğimiz distopik filmleri aratmadığını vurgulamak istiyorlar .
Diğer yandan Denys Arcand'dan beklenen samimiyeti vermeyen " Karanlığın Gölgesinde " nin benzer amaçlarla yola çıktığı " Sorun Yaratan Adam " ın özgün ve içten anlatımıyla rekabet etmesi pek mümkün değil .
Arcand'ın filmin başkarakteri Jean - Marc'ın iş yaşamı üzerinden yaptığı politik eleştirilere diyecek sözümüz yok .
Jean - Marc ve ofis arkadaşlarının iş yerinde uymaları gereken kurallar , patronlarıyla girdikleri trajikomik diyaloglar ve maruz kaldıkları zorunlu eğitimler yönetmenin Kanada hükümetinin aşırılığa kaçan politik doğrucu tutumunu ve katı bürokrasisini başarıyla hicvetmesine yardımcı olmaktalar .
Bahsettiğimiz politik göndermelerin , " Karanlığın Gölgesinde " ye enteresan bir taşlama kimliği kazandırarak hem eğlenceli hem de özgün bir düşünce trafiği yarattıkları da açık .
Bununla birlikte yönetmenin aynı özgün düşünce trafiğini Jean - Marc'ın özel yaşamını ve iç çatışmalarını gözler önüne sererken koruduğu söylenemez .
Başkarakterinin aile yaşamını belli başlı klişelerle donatıp , karikatürleştiren Arcand'ın , karakterlerine yüklediği yaratıcılıktan uzak özellikler filmi yavanlaştırmaktalar .
Jean - Marc'ın aile yaşamına hakim olan bu yavanlığın , filmin gidişatını sık sık bölen fantezi sahnelerine de sıçradığını üzülerek belirtmek gerek .
Jean - Marc'ın monoton hayatını renklendirmek ve bastırılmış cinselliğini dışa vurmak adına kurduğu bu fanteziler , kısa sürede fonksiyonunu yitirip , Diane Kruger ve Emma de Caunes gibi aktrisleri fetişleştirmekten başka işe yaramayan video kliplere dönüşmekteler .
Filmin sonlarına doğru izleyiciler için hiçbir anlam ifade etmeyen kopuk görüntü parçalarına dönüşen bu fantezi sahneleri , gidişatın temposunu düşürerek hikayenin sürükleyiciliğine ve devamlılığına da ket vurmaktalar .
Aslına bakarsanız , " Karanlığın Gölgesinde " de yer alan karakterlerin banallik derecesinde karikatürize edilmiş olmasının manidar bir fonksiyonu da var .
Yönetmen Arcand böylelikle , Jean - Marc'ın gündelik yaşamının ve fantezilerinin en az basmakalıp aile üyeleri kadar banal olduğunu vurgulamak istiyor esasında .
Gidişatın sık sık ucuz fantezi sahneleriyle parçalanması da başkarakterin gündelik gerçeklikten çok sığ bir hayal aleminde yaşadığının , bu nedenle de gündelik hayatının çoğunlukla yüzeysel fantezilerle bölündüğünün altını çiziyor şüphesiz .
Ancak anlaşılan o ki Denys Arcand , bu yolla Jean - Marc'ın hayatının tatsızlığını izleyiciye birebir hissettirmek ve paramparça yaşamını daha da canlı kılmak isterken kendi filmini de belirgin bir yavanlığa ve dağınık bir anlatıma mahkum etmiş sanki .
" Karanlığın Gölgesinde " yıl anlamsal açıdan kendi içinde tutarlı kılan bu tercih , filmin eğlendirme kapasitesi için bir dezavantaja dönüşerek seyredenlerin sinema ritüelini keyifsiz hale getirmiş .
Anlayacağınız Denys Arcand'ın yeni filmi , son sahnelerinde ortaya çıkan büyüleyici doğa manzaralarının dışında izleyenlere beklenen tadı vermeyen bir çalışma .
Yine de " Barbarların İstilası " kadar etkileyici bir filmle karşılaşma beklentisi içine girmeyen ve kimi sahnelerde fazlasıyla eğlenip , kimi sahnelerde sıkılmayı göze alan seyirciler , " Karanlığın Gölgesinde " yıl tercih edebilirler .
Diğer yandan bu filmdekine benzer bir konuya değinen çok daha yaratıcı bir yapımla buluşmak isteyenlere " Sorun Yaratan Adam " ı seyretmelerini öneririm .
