" Wo Hu Zang Long - Crouching Tiger , Hidden Dragon - Kaplan Ve Ejderha " daha önce Çin sinemasından kopup gelmiş olan eserlere yabancı olan insanları rahatsız edecek bir film .
Rahatsız edecek çünkü filmi anlayamayacak ve yaptıkları yorumlar " Efektler Matrix'ten daha iyiydi " , " İnsanlar havada ve suda yürüyemez , ne saçma film " ' den öteye gidemeyecektir .
Çin , ya da ağırlıklı olarak bizlerin bildiği gibi Hong Kong sinemasıyla ister Jackie Chan'ın maymunluklarını sergilediği " Ging Chaat Goo Si - poliçe Story "
( 1988 ) ile tanışmış olun , ister John Woo'nun " Lashou Shentan - Hard Boiled "
( 1992 ) ' unu izleyin ( ki Nisan ayında CNBC - e'de yayınlanacak ) ya da isterseniz artık bir klasik olan " Sinnui Yauman - A Chinese Ghost Story "
( 1987 ) olsun izlediğiniz .
Filmleri birer kung - fu filmi veya şiddet yapıtı olarak algılamayın .
Hong Kong sineması kardeşlik , bağlılık , aşk , ihanet ve moral üzerine kuruludur .
Aynen " Kaplan Ve Ejderha " ' da olduğu gibi .
Çılgın dövüş sahneleri " Mission İmpossible 2
- Görevimiz Tehlike 2 " ( 20 ) , "
The Matrix " ( 19 ) veya en basitinden "
Charlie's Angels - Charlie'nin Melekleri " ( 20 ) ' nde nasıl bir görsel unsursa ve tek amacı eğlendirmekse , burada duyguların dışa vurumu için bir araç , bir simge , bir şiir , bir bale . Li Mui Bai ( Chow Yun - Fat ) ve Jen ( ziya Zhang ) ' ın ağaçların tepesinde gerçekleştirdikleri dövüş , nefis müziğin de etkisiyle benim için unutulmazlar arasına girdi . Az çok meditasyon ve arınma kavramları üzerine fikri olan insanlar bu dövüş sahnelerini daha kolay kabul edebileceklerdir . Bu sahneler inanılmaz değil , aksine vücut ve ruh birliğinin sizi nereye götürebileceğinin ( biraz abartılı ) bir göstergesi sadece . "
Kaplan Ve Ejderha " ne Ang Lee'nin , ne de Chow - Yun Fat en iyi filmi değil , ama çok önemli bir misyonu üstlendiği kesin . Nasıl geçen sezonlarda "
The Matrix " geniş kitleleri siber - alem kavramıyla tanıştırdıysa , bu film de aynı imkanı fantastik sinema için sunuyor . Filmin olağanüstü müziklerinden , kurgusundan , sarı - yeşil - gri - mavi arasında gidip gelen kamerasından övgüyle bahsetmekte fayda var . Gerçekten etkileyici . Filmle bağlantılı kişiler hakkında söyleyecek fazla birşey yok . Yönetmen Ang Lee ile ilgili ayrıntılı yazımı arşivden bulabilirsiniz . Chow Yun - Fat yaşayan en büyük aktörlerden biri . Genç Jen rölündeki ziya Zhang'i iyi bir Hollywood kariyeri bekliyor . Zaten sıradaki filmi Jackie Chan ile birlikte "
Rush Hour 2
- Bitirim İkili 2 " . Tüm pozitif yanlarına rağmen " Wo Hu Zang Long - Crouching Tiger , Hidden Dragon - Kaplan Ve Ejderha " bir başyapıt değil , ama çok iyi bir film . Çok dar görüşlü değilseniz izlemekte kesinlikle fayda var .
