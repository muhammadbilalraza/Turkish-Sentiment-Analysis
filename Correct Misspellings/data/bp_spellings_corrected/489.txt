Bağımsız yönetmen James Mangold , 95 yılında Şişman isimli müstesna filmle yönetmenliğe adım attıktan sonra , ikinci filmi Güçlüler Bölgesi ile ağırlığını pekiştirdi .
Fakat daha sonra çektiği iki film , özelikle de Büyülü Çift ( Kate & Leopold ) , Şişman’ın tuhaf ve huzursuz havasından uzaklaşmaya başladığını gösteriyordu .
Şimdilik son çalışması olan Kimlik ise değeri ancak izlendiği zaman anlaşılabilecek , küçük bir sır gibi sessiz sedasız filmografisindeki yerini aldı .
Tek mekanda , kimliği belirsiz bir katilin yol açtığı dehşet ancak filmin sonlarına doğru bir anlama kavuşuyor .
Uzun süre hızını kesmeyen , baş döndürücü yapım nihayet derin bir nefes aldırdıktan sonra da yepyeni soru işaretleri ile yolcu ediyor .
Mangold’un eski günlerine dönmeye başladığına hiç şüphe yok !
Çölün ortasında yolları keşisen yabancılar , fırtınadan kaçmak için soluğu tekinsiz bir motelde almak zorunda kalıyorlar .
İlk cinayetin ardından ise gecenin asıl sürprizi ortaya çıkıyor .
Aralarından birisi , ya da bir şey sırayla gruptan birini elemektedir .
Mangold’un motelde yarattığı atmosfer , konuklarıyla birlikte izleyicinin de kendisini güvende hissetmemesi için elinden geleni ardına koymuyor .
Motelin çevresini saran karanlığın ve hızını bir an olsun kaybetmeyen yağmurun da etkisiyle bu bulmacanın bir parçası haline gelmemek mümkün değil .
Oyunun ilk aşaması katilin kim olabileceğini bulmaya çalışmak .
Klasik bir ' katil kim ' oyunu , filmin diyaloglarında da karşımıza çıkan Agatha Christie referanslarına rağmen ömrünü uzun süre koruyamıyor .
Birileriyle duygusal bir bağ kurmadığınız sürece otelin bütün konukları kalburüstü birer adaya dönüşüyor çünkü .
Bu anlamda hemen hepsinin ruh hali ve karanlık geçmişi birer ipucu niteliğinde .
Fakat bir olasılık daha var , çevrede tek tük ayağımıza takılan kabile mezarları da bu role aday olabilir .
İntikam almak isteyen kızılderili ruhları biraz demode olsa da filmin doğaüstü atmosferine de son derece uygun .
Fakat siz bu ' oyuna ' katılıp bir yandan gerilimin tadını çıkarıp bir yandan da filmin sonunu önceden bulanlar arasına katılabilmek için çaba harcarken , diğer bir hikaye de ağır ağır şekillenmeye başlıyor : Şişman’ın platonik aşçısı Pruitt Taylor Vince’in yönetmenle ikinci buluşması , oyuncunun kariyerine yine zorlu ve garip bir deneyim ekliyor .
Filmde psikolojik durumundaki olağanüstülük ile profesyonelleri bile hayrete düşüren bu adam , kendisine uygun görülen cezayı bekleyen bir tutukluyu canlandırıyor .
Kendi paralel dünyalarında yaşayan adam için kendi içindeki savaş , dışarıda şekillenmeyi bekleyen karardan çok daha önemli .
Sondaki doğumun sancıları olarak kabul edebileceğimiz bilinçli garipliklere çok fazla takılmazsanız , ' ciddi ciddi ' kendi içindeki katili arayan motelde yaratılan atmosferin tadını çıkarmamak pek mümkün değil .
Gerilime ortak olup , konuklara şüpheyle yaklaşmanızı engelleyen gariplikler de gözalıcı bir niteliğe sahip değil zaten .
Sadece mahkumun kaçış çabası , içindeki bulundukları dünyanın sınırlarını çizerek , sıraladığımız bütün olasılıkları ince ince eliyor .
Kimlik biterken değil , bitmeye yakın sırrını ortaya koyuyor .
Fakat bu sürpriz kesinlikle gerilimin sonuna geldiğimiz anlamına da gelmiyor .
Bu noktadan sonra filmin tadını yitirip psikolojik komedi filmine dönüştüğünü düşünenler olduğunu da belirtmek gerekiyor .
Mangold günümüz sinemasında ağırlığı yadsınamaz bir eğilimin fazlasıyla cazibesine kapılmış durumda ve filmi sondan başa bir kez daha anlamlandırmaya davet ediyor izleyiciyi .
Şüphesiz motelde başlayıp sona eren bir ' katil kim ' hikayesi ile hızla türün klasikleri arasına girebilecek bir film ortaya koyabilirmiş .
Fakat kesinlikle daha farklı bir sonuç amaçlıyor ve bu şekilde de değerinden bir şey yitirdiği söylenemez .
Korku sineması açısından özellikle anlatılan hikaye ile Malcolm Rivers arasındaki ilişki açısından incelenmeyi hak eden yapım , psikolojik gerilim türüne ise bir beden büyük gelip dikişleri zorluyor .
Belki de bu yüzden farklı türlerden , birbiriyle ilgisiz filmlere köprüler uzatabiliyor .
Filmin esas kim - liği ve bulmacası da bu zaten .
