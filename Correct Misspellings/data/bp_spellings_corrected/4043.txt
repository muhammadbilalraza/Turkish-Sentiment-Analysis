Cinayet özgürlük getirir mi ?
Peki ya kaçmak , uzaklara gitmek ?
Hayalet Dalgalar'ın uzun saçlı , cool katili patronunun istediği cinayeti gerçekleştirdikten sonra uzaklara gitmek için bir deniz yolculuğuna çıkıyor .
Fakat altındaki hayalet dalgalar ona , unutmaya çalıştığı , geride bıraktığını sandığı olayın hayaletlerini geri getiriyor .
lastik Life In the Universe'ün ilgi çekici yönetmeni Pen - Ek Ratanaruang suç filmlerinde çok sık gördüğümüz bir hikayeyi kendi dünyasına uyarlıyor son filminde .
Hong Kong'da bulunan Bir Tayland lokantasında çalışan sessiz Kyoji'nin patronunun karısıyla gizli bir ilişkisi var .
Bu ilişkinin farkına varan patron , Kyoji'den karısını öldürmesini istiyor .
Başına geleceklerin farkında olan Kyoji sevgilisini boğarak görevi yerine getiriyor ve patronunun isteği üzerine gemiyle Tayland'a doğru bir yolculuğa çıkıyor .
Suç filmlerine özgü cinayet , kaçış ve intikam filmin genelinde karşımıza çıksa da , Pen - Ek Ratanaruang tür sinemasının klişelerinden uzak durmak için elinden geleni yapıyor .
Pen - Ek Ratanaruang'ın filminde baskın olan duygu ise suçluluk .
Sevdiği kadını öldürmek zorunda olan Kyoji'nin işlediği cinayetle hesaplaşacağının ipuçlarını gemide almaya başlıyoruz .
Zamanla tekinsizlik duygusu öne çıkarak , karakterin psikolojik hesaplaşmasının yerini bir tür korku almaya başlıyor .
Üstelik yönetmen burada ilginç bir tercih yaparak tekinsiz atmosferi komedi filmlerini anımsatan sakarlıklarla ve şanssızlıklarla renklendiriyor .
Fakat Hayalet Dalgalar hızlı başlayan bir suç filminden bir psikolojik gerilim filmine geçmeye başladığı anda bazı şeyler de rahatsız etmeye başlıyor .
Aslında Kyoji'nin hem gemideki hayalet yolculuğu hem de yeni evindeki gezinmeleri , görüntü yönetmenliğinin büyücüsü Christopher Doyle tarafından öyle güzel çekilmiş ki , tek amacının atmosfer yaratmak olduğunu söyleyen Pen - Ek Ratanaruang'ı alkışlamamak mümkün değil .
Fakat daha derin sulara açılmamıza paralel olarak dalgalar bizi ana karakterin bilinçaltına doğru savurdukça , filmden beklentilerimiz de değişmeye başlıyor .
Bu noktada filmin başından beri bildiğimiz ama Doyle'ın çiçek bahçeleri ve beton şehirler arasında dolaşan görüntülerinin ve etkileyici müziğin etkisiyle çok da umursamadığımız bir problem daha fazla göze batmaya başlıyor .
Biz , suçluluk duygusunu hissettiğimiz , tuhaf karşılaşmalarını merakla izlediğimiz Kyoji karakterini yeteri kadar tanıyamadığımızı fark ediyoruz .
Öldürmek zorunda olduğu kadını ne kadar çok sevdiğini ise hiç bilmiyoruz .
Üstelik Kyoji tuhaf durumlara karşı tepki vermemeyi tercih ederek bizi daha da güç duruma sokuyor .
Aslında şu bir gerçek .
Pen - Ek Ratanaruang tam bir atmosfer ustası .
Ve Christopher Doyle'ın müthiş gözünü , ışık bilgisini nasıl kullanması gerektiğini çok iyi biliyor .
Üstelik görüntülerin altına yerleştirdiği müziğin yardımıyla izleyicinin ritmini ayarlamayı da iyi beceriyor .
Filmin duygusunu yaratmak için uzakdoğunun beton şehirlerini de , filmin soğuk kahramanlarını da başarıyla birer hayalete çeviriyor .
Fakat kim ne derse desin , bu hayaletler derinlik istiyor .
En azından Kyoji için çok daha derinlikli bir karakter çalışması yapılabilirmiş .
Onun otel odasındaki komik durumlarının dahiyane olduğuna şüphe yok .
Karaoke delisi bir gangster de gayet cazip .
Fakat neden bu karakterler çarpıştığında birinin diğerini yok edeceğine dair bir kaygı duymuyoruz ?
Veya Kyoji'nin gemide aklını çelen kadın yeniden karşımıza çıktığında neden taşların yerine oturduğunu hissetmiyoruz ?
Pen - Ek Ratanaruang'ın görüntü yönetmeni Christopher Doyle ile kurduğu verimli ilişkiyi senaristiyle kuramadığı açık .
Keşke müthiş denizleri , egzotik otelleri gösterebildiği gibi ana karakterin iç dünyasını da ortaya koyabilseymiş .
Esas amacının atmosfer yaratmak olduğunu söyleyen yönetmen bunu bazı açılardan başarıyor .
Ama bu başarıda ilgi çekici öyküsünün ve kaçak karakterinin katkısı çok yok .
