İran işi “İnatçı Bir Adam” filmini , Antalya Film Festivali’nde seyretmiş ve hayli etkilenmiştik .
Uluslararası yarışmada en iyi yönetmen ödülünü de kapan yapıt , yönetmeninin yasaklı olması ve ülkesinden çıkışına izin verilmemesi sebebiyle , resmen boynu bükük kalmıştı .
Yaratıcısından mahrum bırakılan bir filmin öyküsü bu …
Düşünsenize ; İran iktidar çevresinin , kendisine “Düşman için film çekiyorsun , sen bir vatan hainisin ! ” demesine karşın , asla geri adım atmayan , özgür sanat ve bağımsız sinema aşkına bedel ödemeyi göze alan bir yönetmene , imrenilmez de , ne yapılır ?
Aslında İnatçı Bir Adam’ı , “Dürüst Bir Adam” adıyla seyretmiştik , yedi ayda , dürüstlüğü bırakıp , mevzuyu , inada bindirmeye mi taşıdı bu adam , hayırdır ?
Bu film adlarını , kafanıza göre uydurmaktan vazgeçseniz , ne güzel ve şık bir hareket olacak ya , her neyse …
Aslında filmin orijinal adı olan Lerd , tortu demekmiş .
Ve üstelik Tortu , filme cuk oturuyor , belirteyim .
Özgünlükten şaşmayalım arkadaşlar , yani mümkünse .
Evet , rejisör Muhammed Resulof , yine ve yeniden çarpık sistemi tokatlıyor .
Dayatılan kirlenmeye ve malum yozlaşmaya , başı beladan kurtulmayacak olsa da dur demeyi deniyor .
Neler neler yaşadı bugüne dek , 20 yıl film çekmeme cezası mı ararsınız , pasaportuna el konulması mı , altı sene hapis cezası ( sonra bir seneye düşürüldü ve kefaletle serbest bırakıldı ) alması mı , hangisini anlatalım ?
Tek de değil ha , yönetmenler Cafer Panahi , Alireza Khazani , Keywan Karimi , Tahmineh Milani , yapımcı Mohammad Nourizad , oyuncular Pegah Ahangarani ve Marzieh Vafamehr , şu an aklıma gelen , bedel ödeyen sinemacılar .
Ama bakınız ; baskı , sansür ve tehdit koşullarında ve tüm beyin göçü dalgası karşısında , İran sineması , yerelden evrensele ulaşmayı , bariz başarıyor , asıl ders almamız gereken şey bu , sistemin çarkında öğütülmek pahasına , o çarka ait olmamak .
Ne güzel şey !
Bizim sinemacılarımızın çoğu ise devletten destek isteyip , bağımsız sinema yapacağını düşünüyor , hayret kere hayret !
Kahramanız Reza , eski bir idealist ve rejim muhalifidir , eşi ve çocuğunu yanına alır ve üniversitedeki işinden ayrılır .
Başkent Tahran’dan , itinayla taşraya kaçılır , yeni bir hayata alışmaya çalışır .
Okulda müdür olan karısı Hadis , süs balığı yetiştiriciliğine soyunan kocasının en büyük destekçisidir .
Ancak o bir yabancıdır ve seçimler yapmak zorundadır , haliyle uyum sağlamak ile dik durmak arasında , kısa sürede bocalayacaktır .
Çünkü sistem , öğütmek , boyun eğdirmek ve kendine benzetmek üzerine kuruludur .
Sende olanı almak , çalmak , zor kullanmak , güçlünün biricik gayesidir .
Şirketle , bankayla , kötü adamlarla tanışmak , kaçınılmazdır .
Vicdan muhasebesi baskındır , korunması ve kollanması gereken bir aile varken savaşmak , hiç de kolay değildir .
Yerel idareyle kol kola olan şirket , temiz suyu keser , onlar için ekmek parası demek olan balıklar telef olur , borçlar birikir , kötü adamlar kapısına dayanır .
Şimdi karar vaktidir , kendine dair değerli ve önemli olan her şey , kuşkusuz sınanacaktır .
Ve hakkını aramak , bazen kandırılmak demektir , ne yazık ki …
Her koşulda kadrajını konuşturan , sözünden sakınmayan , emeğini ve alın terini , ezber bozmaya adayan yönetmenlere hasret kalmışken , isyanınızı peliküle döken yasaklı bir yönetmenin bu güzelim filmi kaçmaz , kaçırılmaz .
Ne yalan söyleyeyim , filmi seyrederken , kendi memleketimden çok şey buldum , yok artık dedirtecek kadar , yalan , dolan , talan , işte ne ararsan …
Coğrafya kaderimizse şayet , komşumuza benzeyeceğiz elbette , İzlanda’yı andıracak halimiz yok !
Hah !
Gündelik hayatta , biz daha iyi durumdayız diyebilirsiniz , haklılık payınız da ziyadesiyle mevcut .
Lakin onlar da sinemada daha iyi , yoksa şüpheniz mi var ?
