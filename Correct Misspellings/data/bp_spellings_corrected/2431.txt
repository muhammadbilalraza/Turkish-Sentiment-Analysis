Sinemada korku / gerilim , tüm dünyada oldukça fazla takip edilen bir tür .
Korku sinemasında iddialı olan Avrupa , Amerika ve Uzakdoğu ülkeleri , bir çok kült film ortaya çıkarmışlar uzun yıllardır .
Bu örneklerin beslediği ve etkilediği filmler yapılmaya devam ediyor sadece bizde değil , bir çok ülkede .
Fakat Türk korku filmi dediğimiz zaman maalesef kısır ve yetersiz bir alandan bahsediyoruz .
Her toplum kendi korkusunun üstüne gidiyor belki de ve Türk yönetmenler ilk önce kendi korkusunun üstüne değil de yapılmışın üstüne giderek şeytan çıkarma ayinli , ruhlu perili , seri katilli film yaptı epeyce .
Oysa ki şeytan çıkarma bize ait bir öğe değil , seri katil meselesi de gene ülkemizde çok fazla karşılaştığımız bir vaka değil .
Amerika yıllarca komplo teorileriyle yaşamış , her türlü vahşetin ve korkunun örneklerinin yaşandığı büyük bir kara parçası olduğu için onların bu korku unsurları üzerinden sinema yapmaları kaçınılmazdı elbet .
Bizde ise kendi korkumuzun üstüne gitmek meselesi masaya yatırıldıktan sonra , aslında belki de zorlanıldı çünkü biz toplum olarak korkularımızdan pek bahsetmeyi , üstüne gitmeyi sevmeyiz .
" Cin " kelimesine bile " üç harfli " diyen bir toplumdan bahsediyoruz .
Daha sonra bu korkumuzun üstüne gitmeye karar veren bazı Türk yönetmenler , folklorik öğelerimize yer vererek kendine özgü bir Türk korku sineması oluşturabilmek adına , bazı korku filmlerine imza attılar : Musallat , Semum , Büyü , Dabbe gibi .
Evet , gerçekten de toplum olarak elimizde , yabancı unsurlara ihtiyacımız olmayacak kadar öğe mevcut : büyü , muska , dua , cin , ayet , rüya , karabasan , tılsım .
Fakat bunları , başarılı bir korku filmi üretebilmek adına ne kadar iyi değerlendirdik , tartışılır .
Bu zamana kadar da tartışıladurdu ve çevremde herkesin ağız birliği etmiş gibi bu filmlerin arasında beğendiklerini söyledikleri tek bir film var , o da Küçük Kıyamet .
Depremi konu eden film , inandırıcı karakter ve mekan seçimleriyle , bize aitlik duygusu veriyor herşeyden önce .
Bir korku filminin olmazsa olmazı ışık kullanımı da oldukça başarılı .
En önemlisi de temposu , sürekli merak duygusunu besleyip finalde seyirciyi gerekli doyuma ulaştırması açısından çok başarılı bulduğumu söyleyebileceğim bu filmi de andıktan sonra artık Ses'e gelebiliriz .
Ses , Ümit Ünal imzalı bir film .
Ümit Ünal deyince aklıma ilk gelen film Teyzem'dir .
Senaryosunu yazmış olduğu 1986 yapımı bu film , psikolojik ve dramatik üslubuyla beni etkilemiş bir filmdir ve bu filmin senaristi olması Ümit Ünal'ı kafamda bazı senarist / yönetmenlerden ayrı bir yere koymuştur .
( Aynı zamanda senaryo da yazan yönetmenler gözümde her zaman bir kademe üstte oluyor ) Daha sonra bir çok değişik filmle , son zamanlarda da 9 adlı filmin hem senaristi hem yönetmeni olarak adını duyurdu hem de ne duyurma , Oscar'ın Türkiye adayı bir film oldu 9. Ses'i duyduğumda epey heyecanlandım .
Önce Ümit Ünal , sonra korku / gerilim öğeleri barındıran bir film olması , afişi ve çok beğendiğim oyuncuları , son olarak da senaryosunu kendisi yazmıştır diye düşünmeme rağmen , gene kalemini çok beğendiğim bir isim , bir sinema yazarı : Uygar Şirin'in yazmış olması bu film için heyecanlanmama yeten bilgilerdi benim için .
Fragmanı da aynı şekilde .
Filmi izlerken de bu heyecanı duymakta haksız olmadığımı hissettim çoğunlukla .
Görsellik açısından , oyunculuk ve mekan seçimleri açısından , gerilim unsurları açısından oldukça başarılı buldum Ses'i .
Kurgusu , " ee bu neydi , bu niye vardı ki " dedirtmeyen tutarlılığı , çoğunlukla gerilim , birkaç öğeyle korku olabilecek , ama kesinlikle özenti makyaj ve effektlere sığınmayan , sakil durmayan , " bizden " diyebileceğimiz duruşuyla Ses , gerçekten de başarılı , eli yüzü düzgün bir film .
Ne yabancı filmlerden etkilenmiş , ne de kendi folklorik öğelerimize sığınmış , ama gene de bizden olmuş , üstelik " olası " bir hikayeyi anlatması , korku olsa da gerçekçi olması filmin bir diğer artısı olmuş .
Filmde hayal kırıklığına uğradığım tek birşey varsa o da sonlara doğru temponun düşüşü , sinema tabiriyle bir katharsis'e ulaştırmayışı , sanki çok fazla biryerlere bağlanamayışı .
Bir diğer eleştireceğim nokta da filmin sonunda tercih edilen şarkı .
Filmle ilgili sürpriz vermekten nefret eden biri olarak kullanılan şarkıyı da söylemek istemiyorum ama hayranlık derecesinde beğendiğim bir kadın vokalin şarkısının girmesi , filme bir anda amatör bir kısa film bitiyormuş havası katmış .
naçizane fikrim , o şarkının sadece vokalsiz müziğinin son sahneye aşırı derecede yakışabileceği yönünde .
Gaipten gelen bir ses'in hayatını zehir etmesi ve onu bazı gerçeklerle yüzleştirmesi olarak özetleyebileceğim film , psikolojik bir korku / gerilim filmi diyebileceğimiz , bu türlerde Türk filmleri izlemek açısından önyargımızı kırmamızda yardımcı olacak bir yapım .
