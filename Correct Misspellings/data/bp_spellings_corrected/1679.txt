Kontroll isimli ilgi çekici filmi ile 17 ödülün sahibi olan ve Macar sinemasının geleceği olarak görülen Nimrod Antall , Hollywood’un çağrısına uymayı tercih ederek Boş Oda isimli korku filminin başına geçti .
Yönetmen , Hollywood yarışına Fransa’dan katılan Tepenin Gözleri ( remake ) yönetmeni Alexandere Aja gibi temiz bir iş çıkarmış .
Yeni çalışması , ciddi bir tür klasiği olma potansiyeli taşımasa da , eli yüzü düzgün , sürükleyici ve etkili bir korku filmi .
Boş Oda , bir dönem korku filmlerinin ilgi gösterdiği , son zamanlarda komedi filmlerine malzeme olan snuff meselesini ele alıyor .
Zevk için veya sipariş üzerine çekilen amatör cinayet görüntüleri olarak özetlenebilecek snuff , Boş Oda ile yeniden doğası gereği karanlık diyarlara geri dönüyor .
Bu defa karanlığın içinden , yolunu kaybedenlerin zorunlu olarak sığındığı gizemli bir otel çıkıyor .
İlişkileri biten , boşanma hazırlıkları yapan genç bir çift , geceyi otelde geçirip yaşamlarına yalnız devam etmenin hazırlıklarını yaparken , kameralarla dolu otel odası ve acımasız üç ' sinemacı ' planlarını alt üst ediyor .
Odanın önceki misafirlerinin nasıl öldürüldüğünü izleyerek fikir edinen çift , otelin gizli tünellerini keşfederek sağ kurtulmayı başarıyor .
Nimrod Antall’ın filmini son dönemin ' küçük ama karizmatik ' korku filmlerine benzetmek mümkün .
Bu anlamda akla ilk gelen film , kan ve gözyaşı yerine yaratıcı oyunlarıyla hafızamıza kazınan Onlar .
Yine İngiliz sinemasından gelen müthiş Cehennem’e Bir Adım’ın etkilerini de filmimiz üzerinde görebiliriz .
Boş Oda , kanla göz boyamak yerine etkili gerilim anları yaratarak güçlü bir atmosfer yaratmayı başarıyor .
Cevapsız aramalar ve kapı yumruklamalarla başlayan tedirgin edici atmosfer , özellikle gün doğmaya başladıktan sonra doruk noktasına ulaşıyor .
Ayrıca yapım , çiftin ilişkisini inandırıcı diyaloglarla derinleştirerek , yüzeysel korku filmlerinden uzak durmayı başarıyor .
Her ne kadar bütün bu sadistik serüvenin ilişkilerinin onarılmasında etkili olacağını ve aslında bu ' aile ruhunu tazeleme ' fikrinin bir Hollywood klişesi olduğunu bilsek de , karşımızdaki insanların abuk sit - com esprileri yapmak yerine kendi meselelerine gömülmesi ilgi çekici .
Kate Beckinsale ve Luke Wison da ödüllük olmasa da başarılı bir performans sergiliyorlar .
Fakat filmin bahsettiğimiz tekinsiz atmosferi tamamlayacak , çarpıcı ve akılda kalıcı bir finale sahip olmayışını da ciddi bir eksiklik olarak gördüğümüzü belirtelim .
İşin kolayına kaçan , kısa kesen bir finali var .
20’ler sinemasının vazgeçilmez sürpriz son takıntısını bu filmde görmek hiç fena olmazmış aslında .
Klasikçi tavrı bilinmesine rağmen , zekice bir son nokta’nın ( son darbe ) eksikliği göze çarpıyor .
Snuff’ın suyunu çıkaran Snuff Movie gibi filmlerin hızla unutulmasına şaşırmamak gerek .
Fakat konu üzerine yapılmış en çılgın filmlerinden biri olan The lastik Horror Movie’nin yeterli ilgiyi görmediğini söyleyebiliriz .
2003 tarihli yapım , bir seri katilin belgeseli şeklinde hazırlanmıştı .
Boş Oda’nın tıpkı The lastik Horror Movie gibi , ikinci yarıda düşen tempoyu hızla yükseltecek yaratıcı ve ' hınzır ' bir finale ihtiyacı var aslında .
Her şeye rağmen , tatile giderken arşivde izlenmeyi beklenen filmleri yanında götüren ve geceleri otel odasında film izlemeyi sevenlere , Boş Oda’nın ileride ( DVD zamanı ) , pek doğru bir tercih olmayacağını hatırlatalım .
Özellikle otel odalarını güvenliksiz bulan , yan odaya açılan kilitli kapıları ve ortada görünmeyen gizemli komşuları tedirgin bulan bazı tatilciler bu filmde beklediklerinden çok daha fazla gerilebilirler .
