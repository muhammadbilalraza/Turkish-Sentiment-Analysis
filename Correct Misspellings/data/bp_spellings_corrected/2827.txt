Pedro Almodovar’ın Altın Palmiye için yarışan son filmi Julieta bir sinema eleştirmeni için biraz zorlayıcı bir film .
Zira film pek çok açıdan kötü değil ama bir Almodovar filmi olarak hele ki bir kadın seyirciyi tatmin edecek bir film değil .
Biz ne Almodovar hikayeleri ve kadınları gördük , seyirciyi bir o duvardan bir bu duvara vuran , sert , erkek dünyasında kadınca ayakta kalan ve yıkılmayan .
Peki Julieta’nın problemi ne ?
Fazla hassas ve duygusal olması mı ?
Kadınız hepimiz elbette bir baş kadın karakterin hassasiyeti ile empati kurabiliriz .
Julieta’nın problemli bir karakter olması kadın hassasiyeti değil , birey olarak , insan olarak aczi maalesef .  
Julieta’nın giriş öyküsü çok çok güzel , bu yüzden henüz seyretmemiş seyirciler açısından tadını kaçırmak istemeyiz ; ama çok imrenilecek bir aşk ve sevgi hikayesi seyirciyi bekliyor ; herkesin içinin yağlarının eriyeceğinin garantisini yüzde yüz verebiliriz .
Ama esas kırılma noktasından sonra Julieta karakterinin de önlenemez çöküşü başlıyor .
İşte tüm itirazımız ve içimize yediremediğimiz nokta da bu !
Almodovar her ne kadar basın toplantısında karakterinin başından sonuna , gençliğinden yaşlılığına dramatik tutumunun tutarlılığından dem vurmuş olsa da , orta yaşını süren bir annenin , bir bireyin Almodovar’ın karakteri Julieta gibi hareket edeceğini öngörmek imkânsız .
Kusura bakmayın ama olmaz öyle şey !
Julieta’nın çizilmiş bir karakter olarak başına geleni kabullenişi , kendisine sözüm ona verilen ders ile savaşmaması – ki Almodovar savaştığına dair detayları araya sıkıştırmayı ihmal etmemiş ama ıhh - ıh -  en “tatlı su feministini” bile sinirlendirebilecek ölçüde .  Peki hep mi güçlü kadın yazmak lazım , kadınlar düşüp tökezleyemez mi ?
Elbette düşerler , darmadağan olurlar fakat yazının başından beri anlatmaya çalıştığımız Julieta’nın bir kadın değil bir birey olarak olduralamadığı maalesef .
Öte yandan , karakterin gençliğini canlandıran Adriana Ugarte ve orta yaşlı halini oynayan Emma Suárez kendilerine biçilen rollerde bir harikalar .
Sanki iki ayrı kadın ve iki yarı oyuncu değil de , tek oyuncunun farklı zaman dilimlerinde canlandırdığı aynı karakter gibiler .
Ayrıca filmin diğer öne çıkan karakterleri olarak Rossy de Palma ve Daniel Grao’nun da oyunculuklar açısından hakkını yememek gerek .
Bir Almodovar filmi olarak atmosfer yaratma , mekan - dekor ve renk kullanımı , karakterlerin geçmişi ve altyapıları gibi tamamlayıcı unsurlara elbette söz yok .
Masmavinin ve sarının ağırlıklı olarak seyircileri karşıladığı film , karakterinin zayıflığına oynaması gibi ana bir kusur haricinde dört dörtlük .
Cannes ana yarışmasında en iyi kadın oyuncu belki ama sinematografik detaylar ve senaryo açısından bir şansı olabilir …
