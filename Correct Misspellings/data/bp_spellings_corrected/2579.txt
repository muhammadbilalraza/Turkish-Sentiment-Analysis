Uluslararası sinema camiasına Yatmadan Önce 100 Fırça Darbesi kitabının uyarlaması olan Melissa P. filmiyle adım atan İtalyan yönetmen Luca Guadagnino , aslında kısa metrajları ve dokümanterleri ile tanınan bir sinemacı .
Gezdiği pek çok festivalden sonra ülkemizde baya rötarlı vizyona giren Sen Benimsin  A Bigger Splash ise ödüllü yönetmenin sinematografisinin de iyice olgunlaştığını gösteriyor .
2011’de ülkemizde vizyona giren Benim Adım Aşk’tan sonra uzun metraja uzunca bir ara veren Guadagnino , karşımıza bu sefer David Kajganich imzası taşıyan , kışkırtıcı bir senaryo ile çıkıyor .
dakika bir gol bir cüretkâr ve samimi bir açılış sahnesi ile seyirciyi kendisine bağlamayı başaran film , anlatım dilini biçimciliğe yaslıyor .
Yönetmenin ‘memleketi’ Sicilya’da ( İtalya ) konumlandırdığı hikâyesi temposunu kaybettiği anlarda bile , fondaki coğrafyanın nimetlerinden yararlanıyor .
Biraz kafa dinlemek ve ‘rehabilite olmak’ adına Marianne ve sevgilisi Paul gözlerden uzak sayfiye evine çekilmiştir .
Fakat sınırsız özgürlükleri Marianne’nin eski sevgilisi Harry ve onun aşırı baştan çıkartıcı kızı Penelope ziyareti ile başta rahatsızlığa sonra da adım adım huzursuzluğa evrilir .
Zira Marianne göre ilişkileri çoktan bitmiştir ama Harry’ye göre halen kapanmamış hesaplar vardır .
Öte yandan yaz tatilinde babasının peşine takılan Penelope de hiç masum değildir .
Filmin kısa özetinde ne söylesek bu noktadan sonrası her türlü sürprizbozan’a gireceği için , filmin sıradan bir “geçmiş aşklar alevlenir” hikayesinden çok daha fazlası vaat ettiğini belirtelim ve seyir keyfini sinema salonuna bırakalım .
Oyunculuklarda yönetmenin üçüncü kez beraber çalıştığı Tilda Swinton , soyunduğu her rolde olduğu gibi bu sefer de Marianne oynamıyor , resmen yaşıyor .  Sağlık sorunları nedeniyle kariyerinden endişe eden bir sanatçının psikolojisini özellikle bireysel sahnelerinde çok başarılı geçiren oyuncu , karakterin öykünün gerisindeki payını da kusursuz biçimde sırtlıyor .
Fakat Swinton’ın etkili oyunculuğunu dahi gölgede bırakan performans Ralph Fiennes’ten geliyor .
Evet zaten 2 Oscar adaylığı olan bir oyuncu ve A’dan Z’ye tüm işlerini keyifle takip ediyoruz ama Harry rolü Sen Benimsin filmini sırtlayıp götüren en önemli etken .  
Grinin Elli Tonu’nun Anastasia Steele’i olarak seyrettiğimiz Dakota Johnson ise filmin femme fatali Penelope olarak , Anastasia’dan çok daha inandırıcı bir performans kıvırıyor .
Aslında biraz zeki bir seyirci Penelope'nin bu filmdeki varlık nedenini daha en başından tahmin edebilir ; ama önemli olan senaryonun gidişatının bu beklentiyi ne kadar karşılayıp karşılayamadığı …
Enfes müzik seçimlerinin en az kusursuz  görüntü yönetimi kadar etkili olduğu yapım , bazı uzayan ve hikaye akışını aksatan noktalarına rağmen kendisini iki saat boyunca seyrettirmeyi başaran , üstü örtülü gerilimi seyirciye bir serum iğnesinden verirmişçesine damla damla akıtıp , finalde de altın vuruş yapan bir tona sahip .
Uzun festival yolculuğunun nihayetinde vizyonda ; sırf Sicilya manzaraları için bile bu yaz vizyonunda doya doya seyredilir …
