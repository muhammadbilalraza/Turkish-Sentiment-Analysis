Mindhunter dizisine verdiği katkıyı bir kenara bırakırsak , David Fincher , altı sene sonra rüya projesiyle , Netflix’te karşımıza çıktı .
Sinema sevgisini ve Hollywood’un altın çağına duyduğu özel ilgiyi birçok kez dile getiren Fincher için , bu filmin rüya projesi olmasının bir sebebi daha var : 2003 yılında kaybettiği babası Jack Fincher’ın senaryoyu yazması .
Elbette , oğul Fincher o zamandan beri filmi çekmek için büyük bir istek duyuyor , birkaç girişimde bulunuyor ve 2020 yılında nihayet bunu başarıyor .
Tarihin en iyi filmlerinden biri olarak gösterilen , hatta çoğu listede bir numara olan Citizen Kane’in yazım süreci ekseninde Hollywood , siyaset ve sinema aşkı iki saati biraz aşkın bir süre gerçeğe yakın bir dille anlatılıyor .
Fincher , 1930’lu yılları ve senaryo sürecini aktarırken , modası geçmiş ama büyüleyici Hollywood’un atmosferini aynı tarz ve tonda yaşatmayı hedefleyip , Citizen Kane’le benzer bol manevralı ve sıçramalı bir kurguyu tercih ediyor .
Fincher , filmin mirasını güne taşımak isterken , sonradan çokça konuşulan bir şekilde esas hakkın Herman Mankiewicz’e verilmesini düşünenlere koca bir filmlik imkan veriyor .
Bir kaza sonrası inzivaya çekilen , daha sonra onu erken denecek yaşta ölüme götüren alkolle de ilişkisini derinleştiren “Mank” , bir daha başka bir şey yazmamasına neden olacak , hayatındaki en iyi “şeyi” yazıyor .
Bu konuda gördüğü baskıları ya da destekleri , Orson Welles’le olan , anlatımda tek sahneye sığdırılan ilişkisini ve elbette , senaryoyu yazarken etkilendiği güruhu döneme uygun bir şekilde önümüze seriyor .
Bu noktalarda Hollywood’un hem kendi içinde , hem de siyasetle olan sıkı bağını irdeliyor .
Hem de her ayrıntısına kadar …
Bu irdelemeden de ortaya bir başyapıt çıkarmanın zorlukları masaya dökülüyor .
Filmin büyük bir çoğunluğu da Citizen Kane’le alakalı olmaktan çıkıyor , tamamen Hollywood’un çözümlemesi ve propaganda aracı olarak kullanılan sinemanın arka planı bizi karşılıyor .
Tüm bunlar 1934 yılında yaşanan seçim atmosferindeki “gerçekler”e dayanınca da belgeselvari bir edinime dönüşüyor .
Hollywood , Hollywood’u anlatmayı her zaman çok sevmiştir .
Yakın zamanda izlediğimiz Tarantino filmi önce Upon a Time in Hollywood ve Ryan Murphy dizisi Hollywood , zihinlerimizde taze olan yapımlar .
Bu yapımların çoğu , altın çağa övgüler yağdırıp , sinemacıların çektikleri zorlukları peliküle aktarırken ve nostaljik rüzgarlarla yüzleri güldürmeyi seçerken , Fincher , oldukça sert bir yorumu tercih ediyor .
Hollywood değişecek nidaları eşliğinde asla değişmediğini ya da değişmeyeceğini 1930’lu yıllardan söylemeyi uygun buluyor .
MGM patronları , Louis B. Mayer ve Irving Thalberg’in siyasi tercihleri ve bir seçimi manipüle etmeleri üzerinden en büyük suçlamaları yüksekten dile getiriyor .
Bir propaganda aracı olarak kullanılan sinema , Musolini İtalya’sının beyaz telefon filmlerinden , Hollywood altın çağına kadar bilinen acı bir gerçek ama birileri zamanında cesaretiyle Citizen Kane gibi filmler çekebiliyor , bazıları da günümüzde bunu irdeleyip sözünü sakınmayarak unutulmamasını sağlıyor .
Fincher’ın dertlerinden biri de bu .
Mank’e hakkını vermek istediği nokta da tam olarak bu olsa gerek .
Öyle bir dönemde , böyle bir başyapıt çıkarmak , çıkarırken nasıl yollardan geçildiğini göstermek ve filmin mirasına tam olarak gerçeklerle sahip çıkmak …
 Peki ya Citizen Kane ?
Mank , bu başyapıtı yazarken neler yaşadı ?
Filmin , politika sonrası üzerine en çok kafa yorduğu meselelerden biri de bu .
Genç bir adamın çılgın projesi gibi inançsız başlayan senaryo yazımı , “adımın yazılmasını istiyorum” söylemiyle hunharca sahiplenilen bir başyapıta ve cesarete dönüştü .
Fincher bu noktada , belirttiğim üzere esas hakkı verilenin Mank olmasını isteyen bir duruş sergiliyor .
Hatta Welles’e az ve biraz karikatürize yer vererek yapıyor bunu .
Radyo çocuk Welles ve karanlık adam Hearst arasında gidip gelen , ikisinden de aynı derece nefret eden ama bir yanıyla ikisiyle de sıkı bağ kuran , hayranlık besleyen Mank , sonuç olarak intikamını birer birer alıyor .
Senaryo , Oscar’a yürürken Hearst’ın hayatı ifşa oluyor ve engellemeler işe yaramıyor .
Daha sonra Mank'in elinde heykelcik varken “Neden Orson’un adı filmde geçiyor” dendiğinde sinema hicvi ve alaycı bir gülüşle cevap vererek , sayfalarca yazılsa aynı hissiyatı vermeyecek bir tokat indiriyor .
Yıllar sonra da olsa kazanan Mank oluyor !   Tüm bunların ışığında şunları da söylemek gerek ; Sinema tarihinden referanslar verilen filmleri sevmeyenler , bunları seven ama tamamen politik söylemlere evrilen filmlerden hoşlanmayanlar , film , aynı zamanda “ses – kostüm tasarımları ve atmosferiyle 30-40’lı yıllar sinemasının bir örneği” olduğundan dolayı o dönemi sıkıcı bulanlar filmin hissedilen süresini olduğundan çok daha fazla yaşayabilirler .
Kaldı ki , bu bilinçli demodelik , filmi beğenip meselelere vakıf olanlara bile süreyi derinden hissettirebilir .
Bu noktada filme sıkıcı demek istemem ama diyen çok olacaktır .
Filmin son 45 dakikasında temposu ve merak uyandırıcılığı en yüksek seviyeye ulaşıyor ama bazı filmleri çok sevsek bile hazmı zordur ve aklımıza her geldiğinde koyup tekrar izleyemeyiz .
Sanırım Mank için bunu söylemek mümkün .
Tabii bu durumun bir de tersi var , o dönemi sevenler , politik söylem arayanlar ve estetik harikaların peşinden koşanlar ise filmden mest olmuş bir şekilde ayrılacaklar .
Filmin oyunculuk performansları ve teknik başarısına da değinmek gerekirse ; Gary Oldman , her zamanki gibi kusursuz bir performansla karşımızda ve mecburen zayıf kalan bir yıl olduğu için kısa süreli bir aradan sonra bir Oscar daha gelebilir umudu besliyor muhtemelen .
Bu tarz film ve yönetmen becerilerinin benzer sonucu olarak birkaç dakika görünen oyunculardan bile üst düzey verim alınmış ama özel bir not Amanda Seyfried için düşmek lazım .
Şimdiye kadarki en iyi performansı olmasının yanı sıra , son yılların en gerçekçi ve güçlü performanslarından birine imza atmayı başarmış .
Bu yıl biraz geç başlayacak olan ödül sezonu için adını sıklıkça duyacağız .
Elbette , Hearst rolünde usta oyuncu Charles Dance , Thalberg performansıyla Ferdinand Kingsley , Mayer canlandırmasıyla Arliss Howard , Rita Alexnder olarak Lilly Collins ve Sara Mankiewicz performansıyla Tuppence Middleton da öne çıkan isimler olarak göze çarpıyor .
Erik Masserschimdt’in sinematografisi ve Donald Graham Burt önderliğindeki prodüksiyon tasarımı yine alkışı hak eden diğer özellikler .
Mank , Hollywood’un altın çağının siyaset aracı olarak da kullanılan karanlık yönüne sert bir bakış içeriyor .
O dönemi sevenlerin mest olacağı bir teknik yetkinlik mevcut .   Bu ortamdan çıkan bir başyapıt için neler gerektiği , en azından nasıl bir duruş sergilenmesi gerektiği de en ince ayrıntısına kadar karşımızda .
Tatlı Hollywood tasvirlerinin çoğunlukta olduğu bir dönemde elbette kıymetli bir yeri olacaktır .
Özellikle temposu ve demode anlatımı , filmi biraz hazmı zor hale getiriyor .
Anlatılanlara da ilgi duyma şartı biraz belirleyici .
Tercih ne olursa olsun , kayıtsız kalınmayacak ve değeri yüksek bir film .
Mank’i , Fincher filmografisine göre değerlendirince en farklı yerde duracak olan , kimilerine göre en olgun filmi olarak anılacaktır .
Bir de elbette , sonrasında Citizen Kane’i tekrar izleme isteği uyandıracağı aşikar .
Onur Kırşavoğlu
