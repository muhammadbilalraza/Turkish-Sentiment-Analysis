Cehennem Kıskacı ( Infernal Affairs ) , Hong Kong sinemasında kan ' görmemeye ' dayanamayanlara göre bir film değil .
Silahlara son çare olarak başvurulan , son derece zekice yazılmış bir ' polisiye ' bu .
Üstelik yeraltı ile polis teşkilatı arasında mekik dokumasına rağmen durum böyle , ama başka türden çok özel silahları var !
İki köstebeğin yin ve yang gibi içiçe geçmiş öyküsünü anlatıyor .
Biri yeraltında doğan , diğeri polis olmak isteyen iki genç , henüz yaşken karşı tarafın alanına eğiliyor ve gizli bir kulak olarak düşmana yerleştiriliyor .
Her ikisi de esas kimliklerini fazlasıyla gizlemeyi başarıyor ve yanında çalıştıkları kişinin güvenini kazanıyor .
Biri polis teşkilatında hızla yükselecek , diğeri ise kirli işlerin başının sağ koluna dönüşecektir .
Esas sahiplerine el altından bilgi gönderme konusunda uzmanlaşan ikili , büyük bir alışveriş esnasında her iki kurumun da köstebek ailesinin farkına varmasına neden oluyor .
Bir yerdeki bir bilgi anında diğer tarafa sinyal gibi ulaşmaktadır .
Hem polisler hem de yeraltının karanlık adamları , içlerinde bir hain olduğunun farkına varıyor .
Fakat esas kulaklar kesinlikle şüphelenilecek kişiler değil .
Zaten onların yeni görevi de , bu köstebeği bulmak oluyor !
Philip K. Dick kahramanlarını andıran iki adam da , yakalanmadan diğerinin kim olduğunu öğrenmek için müthiş bir mücadeleye başlıyor .
Andrew Lau ve Alan mal isimlerinde iki yönetmene sahip olan film de , tıpkı ' benzemezler birbirine benzer ' kahramanları gibi esas kökenlerini dışarıda bulmuş .
Son derece başarılı senaryosu , Fransız polisiyelerini anımsatıyor .
Karakterler , kesinlikle oyuncuların da performansı ile kara filmlerin dünyasından fırlamış gibiler .
Yakın tarihli Heat ve Face of gibi çalışmaların gölgesini hissetmemek de olanaksız .
Paralel kurguyla izlediğimiz iki dünya arasındaki benzerlikler özellikle biri polis , diğeri mafya adamı olan iki kahramanın yaşamlarındaki ortaklıklarda kendisini göteriyor .
Kimi zaman birbirlerini tekrar etmeleri ise oldukça keyifli anlar yaratıyor .
Fakat iş üzerindeyken gizlice kaynaklarına bilgi sızdırdıkları anlarda yaşanan gerilim , gerçekten eşsiz .
Köstebeklerin birbirlerini bulmak için yaptıkları araştırmalar sonuç vermeye başladığında ise bu gerilim , çarpıntı yapmaya başlıyor .
Yeraltı alemi ve polis dünyası arasındaki rekabeti tenis maçı izler gibi izlemenin neresi heyecanlı olabilir denebilir belki , ama burada işte usta işi senaryo devreye giriyor .
Her ne kadar aksiyondan uzak dursa da , oldukça sert ve etkileyici bir kaza sahnesi olduğunu da söyleyelim .
Üstelik burada trafik dikey işliyor !
Cehennem Kıskacı denildiğinde , şüphesiz yönetmenler kadar senaristlerin de bir adım önde durması gerekiyor .
Polis koridorlarından yeraltı odalarına hiç hissetirmeden geçen hareketli kamera görüntülerini kusursuzca birbirine ekleyen kurguyu da anmamak olmaz .
İçiçe geçmiş iki kurum arasındaki gizli bağı , benzerlikleri ortaya koyan ve unutulmaz bir gerilim yaratan paralel kurgu örnekleri ise akıllardan uzun süre çıkmayacak gibi .
İki ayrı dünyayı ayıran sınırların yavaş yavaş belirsizleşip tek bir öyküye dönüşmesinde son derece etkili oluyor .
Yapım ; box office , festival , devam filmleri ve yeniden yapım serüvenleri ile şimdiden kült olmuş durumda .
Fakat senaryonun sonlara doğru yaptığı seçimlerin , kimi açılardan da tatmin edici olmaktan uzak olduğunu belirtmek gerek .
Etkileyici bir şekilde tüm derinliği ile ortaya konulan iki karakter arasındaki ayrılık ve özellikle ' kötünün ' yaptığı seçim son derece dikkat çekici .
Fakat geneline hakim olan ağır , soğukkanlı ve zekice hava , ani ve ikna edici olmayan ' aksiyonla ' kafa karıştırıyor .
Gerçek kimliklerin anlamını yitirmeye başladığı noktada , daha zekice bağlanabilirmiş sanki .
Ama özelikle devam filmlerine dönük beklenti yaratma konusunda son derece başarılı olduğunun da altını çizmek gerek .
İki ve üç , vakit kaybedilmeden çekildi zaten !
