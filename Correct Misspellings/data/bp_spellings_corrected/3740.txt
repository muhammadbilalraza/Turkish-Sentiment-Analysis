Asıl kız anlatır hikayeyi .
Bir New York gününde , otel odasında Arnold’un olağan kaçamağına tanık oluruz .
Karısı ve çocuklarıyla yaptığı telefon konuşmalarının arasına sıkıştırılan escort servisi siparişi ve ardından telekız Izzy’nin hayatının nasıl değiştiğini izleriz .   Oyuncu , senarist , eleştirmen , sinema tarihçisi , yapımcı ve yönetmen Peter Bogdanovich’in kariyerine şöyle bir baktığımızda ( Son Gösteri / The lastik Picture Show , Ay Beyazdır / Paper Moon , Aşka Vakit Yok / What’s Up Doc ? , Oyunun Oyunu / Noises of … vb. ) , uzun yıllar sonra gelen son filminde bizi nelerin beklediğini tahmin etmek hiç de zor değil .
Yazımı çok önceye dayanan , eski karısı Louise Stratten ile birlikte 15 yıl önce kaleme aldığı hikaye , oyuncu olmak isteyen Brooklyn’li eskort Izzy’nin etrafında dönüyor .
Hayatı bir gecede değişen Izzy’nin hikayesi ise Broadway’de oyun sahneleyecek olan yönetmenin .   Izzy ile hayatına dokunduğu kadınların kahramanı evli ve hayli çapkın Arnold’un randevusu sonrasında derecesi giderek artan tesadüfi olayları , kadınla erkek arasındaki çekimin her türlü olasılığını , sıkışmış bir alanda köşe kapmaca oynayan abartılı ve birbirine bağlanan geveze karakterlerini ikircikli halleriyle perdeye yansıtan Bogdanovich’in filmine kimler el atmıyor ki …
Owen Wilson , Imogen Poots , Kathryn Hahn , Jennifer Aniston , Rhys Ifans , Will Forte , Illeana Douglas , Cybill Shepherd , Lucy Punch ve Austin Pendleton dışında geçerken uğramış misali sayısız konuk oyuncuyu görmek de mümkün : Michael Shannon ve Quentin Tarantino ile yönetmenin eski filmlerinde rol alan Collen Camp , Tatum O’Neal ve Joanna Lumley sürprizleri gibi …   Woody Allen filmlerini de andıran ‘’İlişki Durumu : Kaçamak / She’s Funny That Way’’ , eskisinden yenisine parlak oyuncu kadrosuna rağmen çok da iddialı değil .
Öte yandan , neredeyse Izzy’nin referans aldığı ‘’Tiffany’de kahvaltı / Breakfast at Tiffany’s’yla başlayıp biten , Broadway üzerinden Hollywood güzellemesi yapan , hem karmaşık durum komedilerine hem de unutulmaya yüz tutmuş screwball adı verilen salon komedilerine göndermeler yapan keyifli ve nostaljik bir film . ‘Eskort kız ve sinema yıldızı olma serüveni’ sadece kahkaha atmak isteyen izleyiciye değil belki ama sinefile hoş anlar yaşatacaktır eminim .
