Yönetmenliğini ve senaristliğini Hürdoğan Güvendiren’in yaptığı , başrollerinde Kıvanç Başkan , Birgen Engin , Erdem Irmak , Merve Engin ve Erçin Işık gibi isimlerin rol aldığı yerli korku “Gece Seansı” geçtiğimiz günlerde vizyona girdi .
Film , yurtdışında popüler olan ama ülkemizde son 1-2 yıldır rağbet gören Evden Kaçış Oyunu’na giren beş gencin başlarından geçen gerilim dolu olayları anlatıyor .
Bu da popüler cinli filmlere alternatif korku filmi arayan pek çok yapımcı için yeni bir seçenek olsa gerek .
Bardan çıkan ve kendilerine heyecan arayan beş genç kendilerini korku evi denilen karanlık konseptli , dekor , ışık ve efektlerle girenlere birkaç saat gerilimli ve heyecanlı zaman geçirmek üzere tasarlanmış evden kaçış oyununda bulurlar .
Başta her şey normaldir .
Evde ipuçlarını bularak kapıları açmalı ve evden çıkmaya çalışmalıdırlar .
Ancak sonradan girilen bir odada geçmişi karanlık bir sır ortaya çıkar .
Artık oyun gerçeğe dönüşmüştür .
5 genç için ölüm kalım savaşı başlar .
Pek çok yabancı korku filmine konu olmuş voodoo ayini ve bebekleri bu filmde bize has inanç ve olgularla birleştiriliyor .
Filmde kullanılan makyaj , ses başarılı iken atmosfer ve gerilim yaratmada aynı şeyi söylemek pek mümkün değil .
Tek mekanda geçen korku / gerilim filmlerinde seyirciyi germek için bütün etkenlerin bir arada uyumlu bir şekilde kullanılması gerekiyor .
Ancak “Gece Seansı” bu konuda çok verimli adımlar atamıyor .
Özellikle gençlerin bazı sahnelerde anlamsız bir şekilde soğukkanlı kalabilmeleri şaşırtıyor .
Mesela bu konuda Özgür Bakar’ın Ammar’ını hatırlarsak evde sıkışıp kalan gençlerin panik sahneleri çok daha inandırıcı ve gericiydi .
Bunun yanında filmin finalinde olayın yine bize has bazı inanç ve olgulara bağlanması kabak tadı vermiyor değil .
Filmin çıkış noktası oldukça keyifli ve gerilim dozu yüksek izlenimi verse de seyirciye istediğini veren bir yapımdan çok uzağa düşüyor .
Oyunculuklar orta seviyede filmi götürürken tiyatro kökenli Merve Engin filmde daha çok öne çıkan isim oluyor .
açıkçası kendisini daha düzgün bir senaryo ile doğru bir gerilim / korku filminde görmek isterdim .
Bunun dışında hikayede sizi çeken veya sürükleyen unsurların oldukça az olduğunu belirtmek gerek .
Daha çok dizilerden tanıdığımız Hürdoğan Güvendiren , ilk yönetmenlik denemesini şu sıralar hemen herkesin düşük bütçeyle gişeyi vururum hevesiyle çektiği bir korku filmi ile yapıyor , ancak ortaya dişe dokunur bir yapım çıkmıyor .
Teorik açıdan mantıklı bir hamle gözükse de senaryo ve yapımdaki pek çok sıkıntı nedeniyle pratik açıdan korku sever hayranları salondan memnun bir şekilde uğurlayamıyor .
