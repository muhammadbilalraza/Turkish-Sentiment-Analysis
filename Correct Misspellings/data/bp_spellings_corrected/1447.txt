İnanılmaz salak bir grup vücutçunun gerçek yaşamda 90'lı yılların Miami’sinde yaptığı suçlardan uyarlanmış Pain & Gain / Zor Kazanç .
Bu vücutçuların hikayesi o kadar aşırı , abartı , absürt ve çılgın ki , yönetmen Michael Bay’in dikkat eksikliği hastalığından yakınan , durmaksızın kendini beğenen kendine ait abartı stili için biçilmiş kaftan .
Film o kadar deli , atonal , riayetsiz ve düşüncesiz ki , bu kadar eğlendiğim için biraz utanıyorum açıkçası .
Bay’in Pain & Gain ile üç Transformers filminin günahlarını akladığını söyleyemeyeceğim .
Dünya seyircisine toplam sekiz saatlik bir migren vermesini affetmek için daha çok uğraşması lazım .
Ama en azından " devasa robot testisleri " esprisine bir süre de olsun ara verip , yılın en " bile bile rahatsız edici " stüdyo filmini yaratıyor .
Bu ilginç cesaret bile filmi tavsiye etmem için bir sebep .
Michael Bay , 1995’in Bad Boys’undan beri aksiyon filmleri çekmekteydi .
Şimdi ise yönetmenin ilk kara komedisini ağızlarımız açık izliyoruz .
Filmdeki üç vücutçu , şarlatan motivasyonel konuşmacılar ve dinciler tarafından gaza getirilerek Amerikan Rüyası’na kolaydan erişmek için zenginleri rehin alıp soymaya çalışıyorlar .
Bu suçların arkasındaki motivasyon gayet bariz gösteriliyor ama birer bahane olarak değil .
Bu kişilerin hepsi hem birer psikopat , hem de pek akıllı değiller .
Bu çok tehlikeli bir bileşim .
Bu karakterlere kıyasla Fargo ve A Simple Plan’daki beceriksiz suçlular birer dahi gibi görünüyor .
Daniel Lugo ( Mark Wahlberg ) , her hangi bir yolla Amerikan Rüyası’nın tepesine erişmek için elinden geleni yapan aşırı hararetli bir megalomanyak .
Paul Doyle ( Dwayne Johnson ) , Hazreti İsa’nın en iğrenç suçu bile hemen affedeceğine inanan , uyuşturucu bağımlısı ‘yeniden doğmuş’ bir Hristiyan .
Adrian Doorbal ( Anthony Mackie ) ise kendine güvensizlikten o kadar yakınıyor ki , iktidarsızlığa yol açmasına rağmen vücudunu steroidlerle pompalıyor .
Bir gün fakirlikten bıkmış olan Daniel , Victor ( Tony Shalhoub ) isimli tiksindirici bir zengin adamı kaçırıp bütün parasını kendi hesabına aktarmaya karar verir .
Adrian ve Paul’u bu plana girmeye ikna eder çünkü Daniel’a göre ‘Amerika’da ya yapanlardansın , ya da yapamayanlardan’ .
Daniel , bu sözleri bir sürü seksi kadın için ailesini terk etmekten gurur duyan motivasyonel konuşmacı Johnny Wu’dan ( Ken Jeong ) öğrenmiştir .
Johnny’ye göre Amerikan Rüyası’nı yakalamak için ‘bir şeyler’ yapmak lazım .
Bu şeyler adam kaçırma ve cinayet bile olabilir , ne olduğu fark etmez .
Ama endişelenmeye gerek yok , Daniel her şeyin işe yarayacağından emin , çünkü ‘bir sürü film izlemiş’ .
Bu noktadan sonra planın olabilecek en kötü biçimde sonuçlanmasına şaşırmamak lazım .
Bir süre sonra ölü vücutlar çoğalıp vücut parçaları kesilip gömülmeye başladığında o kadar absürt noktalara geliyoruz ki , bir Luis Bunuel filminde görülecek sahnelere maruz kalıyoruz .
Bu noktada Bay , bize halen gerçek bir hikaye izlediğimizi hatırlattırıyor . Wahlberg , Johnson ve Mackie’nin kendilerini içlerinde buldukları durumlar ve yaptıkları akılsız seçimler arasında gösterdikleri komedi zamanlaması ve aralarındaki kimya muazzam .
Oyuncuların panik dolu komedi performansları Vince Vaughn ve Ben Stiller’lı komedileri bile geride bırakıyor .
Filmin espritüel atmosferi gerçek yaşamda oluşan bu suçları hafifletiyor gibi görünüyor ilk bakışta .
Fakat fark şu ki bu karakterler ile gülmüyoruz , direk onlara gülüyoruz .
Michael Bay , bu karakterleri yozlaşmış ideolojileri yüzünden bir türlü tatmin olamayan sosyal parazitler olarak gösteriyor , komik ve karizmatik kahramanlar olarak değil .
Bay’in Transformers filmlerinde baş ağrıtan abartı görsel stili , en azından bu sefer hikayenin ve karakterlerin aynı oranda abartı yaşam biçimlerine uyuyor .
Filmin görsel yapısı Bad Boys II’den Trainspotting’e gidip geliyor .
Bence sırf bu yüzden bile bilet parasına değer .
