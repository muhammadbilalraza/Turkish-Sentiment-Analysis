Finlandiya sinemasının ustası akü Kaurismaki'nin yeni filmi light in the Dusk ( Laitakaupungin Valot ) , bu yıl 59. kez düzenlenen Cannes Film Festivali'nin yarışmalı bölümünde görücüye çıktı .
Filmin ismini Türkçe'ye Alacakaranlıktaki Işıklar şeklinde çevirmek uygun olur sanırım .
Yönetmenin Finlandiya üçlemesinin önceki iki filmi , işsizlik üzerine Drifting Clouds ( 1996 ) ve evsizlik üzerine The Man Without A pasta ( 2002 ) büyük başarı kazanmış ; hatta sonuncusu Cannes'da Jüri Büyük Ödülü'nün sahibi olmuştu .
Daha kişisel bir temayı ele alan light in the Dusk , yalnızlık üzerine .
Koistinen , bir güvenlik firmasında gece bekçisi olarak çalışmaktadır .
İş arkadaşları onu kendi sosyal çevrelerine almamakta ; kadınlar onunla ilgilenmemekte ve Koistinen yalnız bir yaşam sürmektedir .
Güvenliğinden sorumlu olduğu bir mağazayı soymaya karar veren karanlık bir iş adamı , onunla yakınlaşıp bilgi toplaması ve anahtarlarını ele geçirmesi için bir kadına para verir .
Tam bir " femme fatale " örneği olan bu kadın , Koistinen'i göz göre göre ağına düşürür ve başarıyla gerçekleşen soygunun bütün suçunun onun üzerine kalmasını sağlar .
light in the Dusk , Kaurismaki'nin önceki filmlerinin belirgin şekilde gerisinde kalıyor .
absürt denebilecek mizah anlayışı bu kez oldukça zayıf .
Karakterler ve öykü tek boyutlu ; film boyunca da öyle kalıyorlar .
Koistinen'in neden yalnız olduğunu anlamıyoruz .
Başta çevresinde olup bitenlere ve kendi içinde bulunduğu duruma karşı iyi kötü bir tepki duyarken , giderek kaderine daha fazla razı oluşunun gerekçesini anlamıyoruz .
Gözünün önünde kendisine aşık olan kadını neden fark etmediğini anlamıyoruz .
Film , baştan sona pek gelişmeden devam eden melankoli hissinin dışında bir anlam yaratamıyor .
Kaurismaki'nin kendine özgü görsel tasarımı göze hoş gözükse de , bir The Man Without A Past'teki neredeyse iki boyutlu kadraj anlayışına kıyasla sıradan kalıyor .
Başarılı görüntü yönetiminin desteklediği şık bir renk ve aksesuar çalışmasından daha fazlası olamıyor .
Kaurismaki'yi gözümüzde ayrıcalıklı bir yere koyan sinemasal nitelikler bu son filminde görülmüyor .
Tüm sorunların gelip bağlandığı yer , Kaurismaki'nin grafik anlatımından insani bir duygu çıkmıyor olması .
Bu yapımın , Finlandiya üçlemesinin parçası olmasına rağmen daha geniş perspektiften okunabilecek bir alegori olduğunu söylemek zor .
Filmin kendi ülkesi ve / veya halkı üzerine böyle bir metafor işlevi görmesi mümkünse bile bunu dışardan bakan bizler ayırt edemiyoruz .
light in the Dusk , tam tersine , fazlasıyla özel ve kişisel bir öykü sunuyor .
Biçimciliği içinde duygusal bir derinlik de yakalayamadığı için , düz ve etkisiz bir eser olarak kalıyor .
Filme biraz sıcaklık katan tek unsursa , sık kullanılan İspanyol tangoları .
