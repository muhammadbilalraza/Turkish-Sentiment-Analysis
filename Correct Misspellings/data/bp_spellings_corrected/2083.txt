Sanıyorum uzun süredir ya son teknoloji filmler izlemişim , ya da derin mi derin Avrupa filmleri .
Bu yüzden olsa gerek , İkili Oyun ( The Double ) , başladığı anda , " amma eski tip klasik polisiye film tadı verdi " deyiverdim hemen .
Bu hissim de uzun süre geçmedi açıkçası .
Daha sonra şunu da farkettim , aslında özlemişim böyle FBI , CIA koşturmalarını , toplantılarını , delilleri , telefon konuşmalarını , ajanları , araba kovalamacalarını .
Bildik sularda yüzer gibi rahat rahat izledim bu filmi .
Richard Gere , Topher Grace , Martin Sheen gibi isimler de izlenebilir kıldı aslına bakarsanız .
Çok hızlı bir özet oldu belki filmle ilgili düşüncelerim üzerinden .
Filmin konusuna bakarsak , kısaca şöyle : Amerikalı senatör boynunda bir kesikle ölü bulunmuştur , emekli bir CIA uzmanı olan Paul ( Richard Gere ) ise zamanında seri katil olarak aranan " Cassius " isimli bir katili elinden kaçırmıştır , senatörün ölüm şekli nedeniyle 20 yıl sonra dahi olsa Cassius'tan şüphelenilince , yetkililer Paul'u genç bir FBI ajanı olan Ben ile ( Topher Grace ) biraraya getirir ve Cassius'u yakalamak üzere görevlendirir .
Paul ise Cassius'un öldüğünü düşünmektedir .
Bu konudaki gizemli davranışları , genç FBI ajanı Ben'in dikkatini çeker .
Wanted , 3:10 to Yuma , Daha Hızlı Daha Öfkeli ( 2 Fast 2 Furious ) gibi aksiyon filmlerinin senaristi Michael Brandt'in ilk yönetmenlik denemesi olan The Double / İkili Oyun , yıllardır beyazperdede izlemeye çok aşina olduğumuz ve fanatiği bile olsak artık sıkıldığımız türde bir polisiye macera sunuyor bize .
Filmde izleyiciyi ters köşeye yatıran iki farklı konu var fakat biri çok erken açıklanıyor .
İkinci ters köşe ise filmin son dakikalarına kaldığı için aslında son anda izleyiciyi etkilemeyi başaracak türden .
Fakat sanki böyle bir filmde birden fazla oyun , yorucu olmuş .
Ödüllü müzisyen John Debney , filmin aksiyonuna kattığı müziklerle iyi iş çıkartıyor .
Brandt'in yönetmenlik deneyiminde tek hoşuma giden nokta ise , Gere'in canlandırdığı Paul karakterinin " çift karakterli " diyebileceğimiz psikolojik yapısını aktarırken slow motion'larla ve müziği kullanımıyla yarattığı inandırıcılık oldu .
Fakat filmin belirsizlik ve aldatmaca üzerine kurulu teması , daha sağlam görsel dokularla daha başarılı bir şekilde aktarılabilir , izleyiciyi çok daha fazla etkileyebilir , vurabilirdi diye düşünüyorum .
62 yaşındaki Richard Gere'in yakışıklılığı , yaşına göre fit vücudu ve kovalamaca sahnelerindeki atik yapısı ise filmi en çekici kılan , basit ama gerçek detaylardan biri .
Alışılmışın dışına çıkmayan bir polisiye izlemek istiyorsanız , çok da vakit kaybı sayılmaz .
