Pretoria'dan Kaçış  / Escape forma Pretoria’nın klasik bir hapishane filmi olmasını engelleyen başlıca şey düşünce suçu ve anahtarlar !
Hatta anahtarlar burada fazlaca önem kazanıyor , filmin özgürlüğe ve idealizme ilişkin damarı burada akıyor .
Film Tim Jenkin ve Stephen Lee’nin dışarıdan içeriye girmelerine sebep olan olayı hızlıca aktarıp , asıl hikaye içeride diyor .
Irkçılığın ayyuka çıktığı , siyahilerin yaşam haklarının yok sayıldığı 1970’ler atmosferinde Jenkin ve Lee hapishanede de aktivist kimliklerine devam ediyorlar .
İkiliyi dışarıda çok kısa görüyoruz .
Bildiri dağıtma makinesi yapıp ( kuşlama ) , yakalanıp içeriye konuluyorlar !
Jenkin’in mühendis kafası ve özgürlük tutkuları sürekli hapishaneden kaçmanın yollarını arıyor !
Film gerçek bir yaşam öyküsü uyarlaması , az çok sonunu tahmin edebildiğimiz bir akışla ve heyecansız devam ediyor .
Çünkü ikili her türlü gerilim unsurunu aşıp , yataklarına atıyorlar kendilerini …
Çatışma unsuru , onları tehlikeye atacak her yol bir şekilde bertaraf ediliyor .
Yani önlerindeki her kapı sorunsuzca açılıyor , bu da filmin tek hamlesini yok ediyor .
Oysa siyahilerin sorunlarını bu denli dert edinmiş , düşünce suçlusu olarak hapse atılmış ikilinin biraz daha dışarıdaki operasyonlarını görsek fena olmazdı , çünkü içeride biraz tekrarlı bir zaman geçiriyoruz , anahtarları kapıların üstünde kontrol edip duruyoruz .
Yönetmen bize içerideki hassasiyeti , zaman geçişini ve işin ciddiyetini anlatmaya çabalıyor onu anlıyoruz ama bizim de biraz daha dışarıdan haberler duymaya ihtiyacımız var !
Mahkumlar dünyasına dönersek ; Tim ve Stephen kaçma fikirlerini etrafındaki mahkumlara açtıklarında açıkçası heyecanla karşılanmıyorlar .
Çünkü hapse ilk düşenin temennisi oradan kaçmaktır .
Ama bu hayli uzun ve caydırıcı yollar içerebilir .
Bizim bu iki kafadara tek inanan ve onlarla birlik olan  Alex Moumbaris oluyor .
Çünkü dışarıda elinden kaçan bir yaşamın farkında .
Filmi izlerken mahkumların birbirlerini gammazlamaması da dikkat çekiyor .
Neredeyse en ufak çatışma yok mahkumlar arasında .
Sadece fikir ayrılıkları var o kadar .
O yüzden üçlümüz yollarında emin adımlarla ilerliyorlar , bir iki ufak pürüz dışında her şey gayet kolay oluyor .
Belki de bu filmin aldatmacası budur demekten kendimi alamadım izlerken !
Daniel Radcliffe ne kadar büyüse de gözümdeki Harry Potter imajı pek silinmiyor , onu hala büyüler yapan , yapmaya çalışan bir çocuk olarak izliyorum .
Buradaki rolü de sihirli anahtarlar yapan bir mahkum zaten desem yanlış olmaz .
Tabii oynadığı karakter gerçekten de müthiş .
Birkaç kere gördüğü anahtarlardan üretim yapması takdire şayan doğrusu .
Filmin tek övünç avuntusu da bu olsa gerek .
Onun dışında her şey klasik bir hapishane filmi havasında geçiyor .
Film Tim Jenkin’in kaçış öykülerini kaleme aldığı Inside Out : Escape forma Pretoria adlı kitabından uyarlama .
