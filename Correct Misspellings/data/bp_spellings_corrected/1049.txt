Dönem itibariyle 2. Dünya Savaşı sonrası ve Vietnam Savaşı öncesinde , lokasyon olaraksa Batı Virjinya ve Güney Ohio dolaylarında küçük bir bölgede , bir grup insanın dahil olduğu inanç merkezli çürümeyi konu edinen film , orijinalinde Donald Ray Pollock adlı yazarın aynı isimli gotik türü romanından uyarlanmış .
New Yorklu olduğu bilinen yönetmen Antonio Campos’un , böylesi lokal bir yerleşim yerini ve beraberindeki meseleleri içeren bir eseri tercih etmesi ilk bakışta dikkat çekiyor .
Jake Gyllenhaal ise yapımcılar arasında .
1950'lerde başlayan hikaye , ileri geri atlamalarla devam ediyor .
Film boyunca ; savaştan dönen , obsesif derecede günlük şükretme seanslarına sahip bir adam ( Bill Skarsgard ) , iki rahip , bir çift seri katil , tutarsız bir polis memuru ve başına gelmedik kalmayan farklı kadınlar görüyoruz .
Açılışta , 2. Dünya Savaşı sonrasının büyük travmatik ağırlığı , akabinde yarattığı boşluk ve iç hesaplaşmayla gelişen bir tür adalet arayışı izleyeceğimizi düşünebiliriz .
Ancak , işler tam da öyle ilerlemiyor .
Ana kahramanımız ise savaştan dönen adamın oğlu , henüz dış dünyaya dair travmalarla tanışamadan kendi dünyası alt üst olan kederli küçük bir çocuk , Arvin .
Filmin ancak ortalarına doğru göreceğimiz üzere kendisinin ergenliğini Tom Holland canlandırıyor .
Küçük çocuk , başlarda babasından daha aykırı gibi gözükse de oldukça etkileniyor , finale kadar da buradan doğan ikiliği taşıyor .  
Ümit vermeyen açılıştan sonra , kasabanın diğer “yozlazmış” yüzlerini tanıyarak devam ediyoruz .
Rahiplerden birine , Robert Pattinson hayat veriyor .
Ekranda göründüğü anlar sınırlı olmasına rağmen büründüğü “sapkın” ruh halini taşıyabildiğini söyleyebilirim .
Sürekli aynı sekanslarla izlediğimiz seri katil çiftimiz ( Riley Keough ve Jason Clarke ) de sanki kapının ucunda kalmış , içeri girememişler .
Aslında geniş ve şöhretli bir cast , ufak bir çember içinde birbirleriyle temasları olsa dahi dolambaçlı olay örgüsünün içinde sıkışmış .  
Tom Holland dahil , bu sebepten oyunculardan birini diğerinden öne çıkarmak zor gözükse de Eliza Scanlen’in oynadığı , Arvin’le beraber büyüyen Lenora karakteri için ayrıca , ufak bir not düşülebilir .
Yine başta belirttiğim gibi yönetmenin anlatıyı kurarken kadın karakterler özelinde acımasız davrandığını , en azından Lenora’yı retorikten öteye geçirebilmesi gerekiyormuş diye düşünüyorum .
The Devil al The Time
Yer verilen iki nevrotik rahipten anladığımız , anlatının genel olarak Evanjelistlere yönelik bir sorgulama / eleştiri çabası taşıdığı fakat bu çaba ne kadar iyi niyetli olursa olsun , günün sonunda defalarca mahsül alınmış bir tarlaya girip adeta tutmayacak bir ekini bilerek ekmek gibi bir his bırakıyor .
Antonio Campos kısacası ; kefaret , kurban etme gibi dini unsurları kullanarak Hristiyanlığın tartışılan veçhelerini bizlere sunuyor .
Nazarımda , finale doğru duyduğumuz “Bazıları sadece gömülmek için doğar” ifadesiyle aktarılmaya çalışılan asıl meseleye ise , yazının tamamından anlayabileceğiniz gibi filmin iyi çalışmayan senaryo gibi önemli bir unsuru sebebiyle erişebilmek güç .
Evet belki atmosfer doğru kurulmuş , görsel açıdan ortalamanın üzerinde bir şey izliyoruz fakat şunu kesinlikle söylemeliyim ki süre çok uzun tutulmuş !
Muhtemelen 2 saat 18 dakikanın yarısı kadar bir vakitte aynı gerilimi daha başarılı bir şekilde verebilmek mümkün olacaktı .
Fetişist seri katiller , açık intihar ve cinayet sahneleri arasında zamanın nasıl aktığını anlamadığım bir deneyim yaşamak isterdim sanırım .
Olumlu sayılabilecek taraflardan bir diğeri , Danny Bensi ve Saunder Jurriaans imzalı müzikler .
İlk duyulan sahneden itibaren izleyiciyi diken üstünde tutmayı başaran bir karaktere ve devamlılığa sahip .
Keşke buraya ayrılan özenden bir parça da senaryoya ayrılabilseymiş .
Belki de Netflix’in , şayet bir zamanlar Yeşilçam’ın yaptığı şeyi yapmayı deniyorlarsa , kalabalık kadrolu film formülünün üzerinde daha çok çalışması lazım .
Bu haliyle ısmarlama bir işten pek öteye geçememiş .  Onur Çakmak
