Wonder / Mucize farklılıklara nasıl yaklaşmamız konusunda sosyal sorumluluk filmi tadında , ama gayet iyi gelen bir film .
Yüzünde deformansyonla doğan küçük Auggie Pullman'ın hayatı gerçekten de zor , film öncelikle özdeşlik kurmanızı sağlamaya çalışıyor ve yan karakterlerle Auggie'nin durumunu sürekli destekliyor .
Gerçek hayatın küçük bir çocuk için maskeler yaratması onu hayal dünyasının içine itiyor tabii doğal olarak .
Astronot kaskıyla kendini dünyanın uzaylısı sanan bu küçük adamın adımlarını takip ediyoruz film boyunca .
Film tabii sadece Auggie'yi odak yapmayarak , yani onun üzerine titreyerek geçmiyor .
Herkesin bu durumdan kendince etkilendiğini , hatta herkesin hayatın içinde irili ufaklı dertlere sahip olduğunun da altını çiziyor .
R .
J. Palacio'nun romanından uyarlanan film çocuk dünyasının kimi zaman acımasız , kimi zaman da fantastik yüzüne karşı çözümler sunarak ilerletiyor hikayesini .
O yüzden üzgün ama umutsuz hissettirmiyor kendimizi .
Bu da filmi keyif alarak , hayata karışan bir çocuğun mutluluğunu taşıtarak izletiyor .
İlla fiziki farklılık olması gerekmiyor , sosyal ve ruhsal farklılıkların da hayatımızda bir renk , bir doku olduğunu özellikle çocuklarımıza anlatmamız gerekiyor .
Mucize bu anlamda yardımcı filmlerden diye düşünüyorum .
Ailelerin kendileri de dahil olmak üzere mutlaka bu filmi çocuklarına izlettirmesini öneririm .
 
Auggie toplumsal olarak kendini kabul ettirmek için uzun çabalar harcaması gereken çocuklardan .
Film ailede aşılan bu durumu , sosyal bir ortam olan okul koridorlarında yansıtıyor özellikle .
Düşe kalka , yalnız kalarak , farklı görünen yüzünün ardında aynı kalbi taşıdığını göstemeye çalışarak ve hayata dair birçok anı deneyimleyerek .
Bu kitabı yazmanın cesur bir davranış olduğunu düşünüyorum ve çekmenin de .
Filmin biraz çatışma ekseni eksik ama Auggie için çatışmalı bir süreç olduğunu düşünüyorum , bizim için eksik olsa da .
Bir çocuğun kaldırabileceği kadar çatışma koymuş yazar ve yönetmen , fazlasını değil .
 
Köpeğin kaybının biraz kolay atlatıldığını hissetsem de odağı çocuk üzerinde tutmaya çalışıyor film .
Ve bunu da seyircinin kalbini kazanacak denli başarıyor .
Arkadaşlık , paylaşım , iyi ve kötü anların birlikte yaşanması , eksikliklerin kapatılması konusunda sıkmadan mesajını ortaya seriveriyor .
Yüzünde bir maskeyle Auggie'ye hayat veren Jacob Tremblay'ı de tebrik etmek lazım .
Tabii ona da duygularını sormak lazım , neler hissetti diye ?
 
Velhasıl Mucize farklı görünmenin ardında koca bir yürek taşıyan ve bunu diğer insanlarla paylaşmak isteyen bir çocuğun hüzünlü hikayesi .
Ama dediğim gibi filmde tamamıyla acıya hapsolmuş bir durum ve anlatım yok , aksine keyif alınması gereken anlar da gayet iyi dozlarda filme serpiştirilmiş .
Ve çocuklara kesinlikle tavsiye ediyorum , tabii onları kötü filmlere mahkum eden büyüklere de .
 twitter . com / banubozdemir
