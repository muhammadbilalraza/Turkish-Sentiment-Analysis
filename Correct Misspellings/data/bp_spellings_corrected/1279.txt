Ajan , heyecanlı aksiyon / komedi duygusunu aynı anda yaşatan bir film .
Bu türün parodi olmayan bir örneğini yaratırken etkili bir balans yakalamak çok zor bir iş .
Genelde ya bir kaç ekstra espriden oluşan tipik bir aksiyon filmi izleriz , ya da aksiyon elementlerinin teknik kalitesine pek de önem vermeyen bariz komedilerle karşılaşırız .
Yazar / yönetmen Paul Feig ,   2011’in Nedimeler'i ile 17 yaş sınırlı komedilere dişi bir doping aşılamış , 2013’ün pek değeri anlaşılmamış Ateşli Aynasızlar’ı ile de Ajan’da bulunan , türüne göre gayet heyecanladıran uzman işi aksiyonun beta versiyonunu denemişti .
Feig’in özel ajan filmlerine , özellikle Bond serisine hayran olduğu ortada , çünkü Bond usulü ciddi aksiyonu kendine özgü belden aşağı esprilerle dolu komedisi ile birleştirmenin altından gayet ustaca kalkmış .
Fakat Ajan’ın türün diğer örnekleri arasında yükselmesi ve Feig’in bu kadar övgüyü hak etmesi filmin safi teknik başarısından kaynaklanmıyor .
Ajan ile Feig , bir kere dahaMelissa McCarthy ile çalışıyor .
Feig ile McCarthy , gelecek senenin yeni Hayalet Avcıları’nda da bir araya geleceklerine göre artık bu ikiliye komedi dünyasının Scorsese’si ve DeNiro’su demenin zamanı geldi mi ?
Genelde toplu bir komedyen entrika ve tehlike dolu bir komedi / aksiyonun içine atıldığında sinemacılar tembel bir biçimde esprileri karakterin kilosuna ve aptallığına odaklar .
Bu yaklaşımın bir sürü örneği var tabii , ama akla hemen şu rezil Paul Blart filmleri geliyor .
Ajan’da McCarthy’nin karakteri ciddiye alınacak bir Bond arketipine dönüşüyor ve kötü adamları hem dövüş teknikleriyle , hem de üstün zekasıyla alaşağı ediyor .
Filmin espri kaynağı , McCarthy’nin fizikalitesi ve mütevazi karakteristiği değil , bu tür gizli ajan filmlerinin aşırı şiddet ve maşizmosunı ti’ye almaktan geliyor .
Belki de ilk defa bu denli yüksek bütçeli bir tür filminde kahraman , yardımcı kahraman , ve kötü adam birer kadın tarafından canlandırılıyor .
Tabii ki sırf feministlik görevinizi yerine getirmek için Ajan’ı tavsiye etmiyorum .
Ajan’ı tavsiye ediyorum çünkü karşımızda hem eğlenceli , hem de çok komik bir film var .
Ajan’da McCarthy’nin canlandırdığı Susan Cooper , Bond stili yakışıklı süper ajan Bradley Fine’a ( Jude Law ) kameralı kontakt lensler aracılığıyla yardım eden bir ofis ajanıdır .
Bu karakteri bir bakıma Jack Bauer’in Chloe’sinin daha geniş bir espri anlayışına sahip bir versiyonu olarak düşünebiliriz .
Fine , acımasız terörist Rayna ( Rose Byrne ) tarafından öldürülünce ve bütün gizli ajanların kimliği ortaya çıkınca CIA , deneyimsiz Cooper’ı aktif göreve atamak zorunda kalır .
Cooper ilk başta sadece bilgi toplama görevine sahiptir ama şans eseri tehlikeyle karşı karşıya gelince kötü adamlara karşı savaşmaktan başka çaresi kalmaz .
Komik replikleri okuma zamanlaması mükemmel olan bir komedyen olduğunu bir kere daha gösteren McCarthy , aynı zamanda her an göz korkutucu , sempatik , seksi vs. . olabileceğini kanıtlayan becerilikliği tekrar gösteriyor .
Ayrıca McCarthy kadar ustaca hakaret atmayı bilen başka bir modern komedyen aklıma gelmiyor .
Neighbors’daki karakterinin de dalga geçtiği gibi her komedide çılgın erkek karakterin makul eşini canlandıran Rose Byrne , seksi zengin züppe terörist rolü ile değişik bir yaklaşım deniyor ve bu rolle bayağı eğleniyor .
İngiliz komedyen Miranda Hart , şiddeti biraz fazla seven sekreter tiplemesi ile zevkli bir karakter yaratıyor .
Cooper’la yatağa girmeyi kafaya koymuş , aşırı çapkın İtalyan özel ajanı canlandıran Peter Serafinowicz ise filmin en komik anlarını yaratıyor .
Fakat yan karakterler arasında en çok güldüreni Cooper bir ordu dolusu teröristi alaşağı ettikten sonra bile onun yeteneklerine inanmayı reddeden , Jason Statham’ın canlandırdığı ajan Rick Ford .
Statham , yıllardır inşa ettiği karizma aksiyon tiplemesi ile dalga geçiyor resmen .
Sonuçta Ajan , hem gayet başarılı bir casus aksiyonunu , hem de Feig’in ustası olduğu komedi stilini bir araya getiren muazzam bir eğlencelik .
