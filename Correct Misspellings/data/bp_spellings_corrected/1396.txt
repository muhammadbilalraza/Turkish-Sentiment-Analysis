Son zamanlarda bilim kurgunun yeni üstadı olarak görülen Güney Afrika’lı yazar / yönetmen Neill Blomkamp , geçenlerde hem eleştirmenler , hem de seyirci tarafından pek beğenilmemiş ikinci filmi Elysium : Yeni Cennet’i çekerken bir sürü yanlış yaptığını , filmi tekrar elden geçirme şansı olsa doğru kararlar vereceğini söyledi .
Efsanevi ilk filmi Yasak Bölge 9’un , 80l'i yıllardan aklınıza gelebilecek her bilim - kurgu ve anime’den esinlenmiş robotlu bir yeniden çekimine benzeyen Chappie karmaşası eğer Blomkamp’ın kendi kafasında doğru kararlar vermesini temsil ediyorsa aman diyeyim Elysium’a dokunmasın .
Elysium’un basit bilim - kurgu temalarını muazzam bir Paul Verhoeven tarzı ultra - şiddetli bir aksiyona başarıyla uyarlaması sebebiyle o filmi District 9’dan daha fazla seven biri olarak azınlıkta olduğumun farkındayım .
Fakat aynı zamanda District 9’ın bütün problemlerine rağmen baştan sona etkileyici , belli başlı çelişkilere ve amaçlara sahip üç boyutlu karakterler ile dolu bir bilim - kurgu / aksiyon olmasıyla gayet başarılı olduğunu da düşünüyorum .
Diğer yandan Chappie , District 9 ile tıpatıp aynı görsel ve hikaye yapısını tutarsız ve dengesiz bir senaryo ve özdeşleşilmesi zor karakterler ile karıştırarak kalite bakımından ciddi bir geri adım atıyor Blomkamp için .
Bir sürü mantık hatası haricinde filmin en büyük problemi District 9’ı da yazmış olan Blomkamp ve eşi Terri Tatchell’in odaksız ve yavan senaryosu .
İkili sanki filmi yazmadan önce birbirine 80'li yıllardan hangi bilim - kurgu ve anime sevdiklerini sormuşlar , bu filmlerden esinlenen beş - on birbiriyle bağlantısız ama ilginç bilim - kurgu sahnesi yaratmışlar ve son saniyede bu sahneleri bir araya getirecek yalapşap bir uzun metraj senaryo yazmışlar .
Chappie’nin sekansları ayrı ayrı incelendiğinde teknik bakımdan gayet başarılı ve hayret uyardıran görüntüler ortaya çıkıyor , fakat bir bütün olarak bu sekanslar bir türlü elle tutulur bir hikaye yaratamıyor .
Yakın gelecekte polislerin çoğunun robotlar tarafından yer değiştirdiği Johannesburg’de geçiyor hikaye .
Robot polislerin suçlulara saldırdığı açılış sekansı kirli ve çiğ görsel yaklaşımdan robotların sesine kadar Robocop’u hatırlatıyor .
Geçen senenin bir an önce unutulması gereken ruhsuz Robocop yeniden çekiminden başım ağrıdıktan sonra bu muazzam açılışı izlerken sonunda hak ettiğimiz Robocop filmine eriştiğimize kendimi inandırdım .
Fakat ne yazık ki bu noktadan sonra Chappie’nin tonu aniden değişiyor ve kendimizi 1986 yapımı sevimli robot klasiği Short Circuit’in daha şiddetli bir versiyonunda buluyoruz .
Short Circuit’te savaş makinesinden sevimli robota dönüşen Number 5 gibi filme ismini veren Chappie , bir polis robotuyken yaratıcısı Deon’un ( Dev Patel ) yapay zeka icatıyla öğrenebilen ve sevebilen bir canlıya dönüşüyor .
Fakat gangster çift Ninja ve Yolandi ( Güney Afrikalı rap grubu Die Antwoord ) Chappie’yi kaçırıp soygun yapması için eğitmeye çalışırlar .
Chappie , yeni suçlu ailesine alışırken Robocop’tan ED - 209 taklidi bir süper robotu yaratmış olan yapay zeka düşmanı Vincent ( Bu filmde varlığı tamamen harcanmış olan Hugh Jackman ) , Chappie’yi yok etmeyi kafaya takıyor .
Her ne kadar Blomkamp’in has kankası Sharlto Copley’in seslendirdiği Chappie’ye duygusal bir bağlantı kursak da , zaman ilerledikçe benzeri bir duygusal bağlantı kurmamız beklenen Ninja ve Yolandi filmin sonuna kadar tiksindirici iki tipleme olarak kalıyor .
Die Antwoord elemanlarının oyunculuk yeteneğinin yerlerde sürünmesi ile bu iki karakterin sırf senaryo gerektiriyor diye durup durupken hassas birer anne ve baba kimliğine dönüşmesi işi kolaylaştırmıyor .
Chappie’nin District 9 ile neredeyse tıpatıp finalinde yaratılan tansiyon bu karakterlerin kaderlerini umursamamıza direkt bağlantılı olduğu için sıkıcı olmaktan ileri gidemiyor .
Chappie , yarattığı bilim - kurgu kurallarını senaryonun her adımında yerle bir etmesi ile güvenimizi kaybediyor .
İlk perdede Chappie’nin bir pil problemi yüzünden sadece beş gün yaşayabileceğini öğreniyoruz .
Bu çelişki , Blade Runner’ın dört yıl yaşayan Replicant’larını hatırlatıyor .
Fakat hikaye ilerledikçe Blomkamp , bu problemi çözmek için şaçmasapan sahneler yaratmakla kalmıyor ( Bunların arasında önde geleni insan beyni ile çalışan bir cihazın beyin dokusuna sahip olmayan Chappie üzerinde çalışması ) , sanki son anda yeniden çekilmiş izlenimi veren finali ile kariyerinin en gülünesi anlarını yaratıyor .
Yazık , çünkü Chappie muazzam bazı 80'ler usulü bilim - kurgu sekanslarına sahip olmasının yanında teknik bakımdan neredeyse mükemmel bir yapım .
Chappie’nin kendisi pratik efektler ile CGI’nın müthiş bir biçimde bir araya geldiği orijinal bir yaratık .
Fakat ne yazık ki etrafında oluşan film , daha başarılı yapımların karmaşık bir kopyası olmaktan ileri gidemiyor .
