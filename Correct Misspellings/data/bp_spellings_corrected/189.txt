Hayatının neredeyse her dakikasını programlayan , mesleği gereği her saniye için yarışmaktaki hünerleri ile övünen bir Amerikalı'nın yaşamı 4 sene kesintiye uğrarsa ne olur ?
Filmin hemen başında bu soruyla izleyicisini merakta bırakan Zemeckis , sorunun cevabını da Tom Hanks'in canlandırdığı Chuck Noland'a bırakıyor .
Uluslararası kargo firması FedEx'in sistem mühendislerinden Chuck Noland , bugün her patronu peşinden koşturacak kadar ideal bir çalışan .
Öyle ki , uzatmalı nişanlısına ve hatta sağlığına bile kıymetli dakikalarını bir parça olsun ayıramayacak kadar profesyonel .
FedEx'in düşen uçağından sağ kurtulan Chuck Noland , gözlerini Pasifik'in ıssız adalarından birinde açınca , peşinden koştuğu
- Zemeckis'in vurgusuyla " kendisini mahkum eden "
- titiz düzeni bozulur .
Kendisi gibi adaya vuran kargo paketlerini uzun süre ısrarla açmayacak kadar sadık bir çalışan olduğunu gösterse de artık FedEx'in sistem mühendisi gidecek , ve yerini modern çağın Robinson Crusoe'su alacaktır .
Merak ve endişe ile başlayan hikayede , Chuck'ın önderliğinde yontma taş devrini , takvimin , halatın , balıkçılık ve ateşin keşfini de barındıran bir zaman yolculuğuna tanık oluyoruz .
Zemeckis , FORREST GUMP'ta da indiği yapısal derinliklerde daha da ileri gidip , insanın fiziksel ve ruhsal sınırları üzerine düşündürüyor bu kez .
Değişim göstererek tüm fiziksel zorluklara uyum sağlayan Chuck Noland , İnsanoğlu için en zorlu olanın yalnızlık olduğunu anlayıp kendi Cuma'sını yaratıyor : Bir voleybol topu .
Adada geçen tüm çekimler ve trajikomik yaklaşımlar oldukça etkileyici .
Zaman zaman ağır kalıyor gibi görünen sahneler varsa da Chuck Noland'ın kaza sonrası değişimini vurgulamak için gerekli görülmüş besbelli .
Tom Hanks'in , rölünü gerçekçi kılabilmek için önce otuz kilo alıp sonra yirmi kilo vererek zayıflaması da bir başka unsur .
Küçük tesadüfler halinde ortaya çıkan hoş bağlantılar Zemeckis'e hiç de uzak olmayan oyunlar : Evlilik arefesindeki nişanlısının resmi de içinde bulunan , kazadan hemen önce verilmiş ve kaza anında duracak olan köstekli saat , filmin sonuna kadar da önemini ve işlevini koruyacaktır .
Yine son dakikalara damgasının vuracak olan ve dört yıl boyunca açmayıp sahibine teslim edeceği son FedEx paketi .
( Baştan sona hakim olan FedEx reklamı ruhunun etkili bir uzantısı olsa bile . ) Tabii tüm yaşadıkları sonucu içinde bulunduğu yeni ruhsal yapıyı ifade eden son kavşak sahnesi .
Uzun metraj bir FedEx reklamı olan CAST AWAY , yine de kuşku yok ki iyi bir yapım ; çünkü gelişmiş toplumlardaki birçok insanın yaşadığı zaman saplantısını ve yol açtığı kayıpları gösterirken oldukça ekstrem bir konu seçilmiş .
Hiç de kötü oynamayan Helen Hunt hikaye gereği elindeki sahnelerle yetinmek zorunda kalıyor .
Çoğu tek kişilik oyunlardaki gibi izleyicisinden sabır ve özveri bekleyen klasik bir senaryoya sahip olsa da , Oscar'lık oyunuyla Tom Hanks bunu dezavantaj olmaktan çıkarmış .
Üçüncü Oscar'ını alır mı bilemiyorum ama alırsa sürpriz olmayacağı kesin .
