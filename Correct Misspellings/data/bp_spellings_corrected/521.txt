Mini dizi Unorthodox’la büyük ses getiren , Love Life ve Stefan Zweig : Farewell to Europe gibi uzun metrajlı filmler çeken Maria Schrader’in yeni filmi “I’m Your Man” , sinemalarımızdaki yerini aldı .
Emma Braslavsky’nin kısa hikayesinden Schrader ve Jan Schomburg tarafından kaleme alınan filmin başrollerinde ise Maren Eggert ve Dan Stevens yer alıyor .
Bilim - kurgu soslu , romantik drama türündeki film , önümüzdeki yılın başlarında düzenlenecek Oscar Töreni’nde , uluslararası en iyi film kategorisinde yer almak için Almanya tarafından aday adayı olarak belirlendi .
Almanya Film Ödülleri ve Berlin Film Festivali’nden ödüllerle ayrılan film , ülkemizde “Tam Sana Göreyim” adıyla yer alacak diyelim ve filme geçelim .
Alma , işinde sağlam bir kariyer edinmiş , yalnız ve herkes gibi ruh eşini arayan modern bir kadın .
Bir deneye katılması için teşvik ediliyor ve bunu kabul ediyor : Kafasındaki ideal erkeğin bir modellemesi olan robot bir erkekle üç hafta geçirecek ve sonunda deneyimlerinden oluşan bir rapor verecek .
Başta eğlenceli gelen bu deney , gittikçe gerçekçi bir hal alacak ve Alma’nın gizlediği sorunları ve insanlığın en temel ihtiyaçlarından doğan kusurları ortaya çıkaracak .
Hatta , kurgu ve gerçek birbirine girmeye başlayacak .
Bu noktada , insan ve robot üzerinden dahi olsa , Schrader , her şeyden evvel bir ilişkinin dinamiklerini ve gidiş noktalarını irdeliyor .
Taraflardan biri robot dahi olsa bu durum değişmiyor ve her adım , tahmin edilebilir bir şekilde gelişiyor .
Daha sonra , Alma’ya saçma gelen deney sonlandırılmak istense de adeta bir alışkanlık ya da bağlılığa dönüşüyor .
Bu durum da birçoğumuzun başına gelen tanıdık hamleleri görmemizi ve dolayısıyla hatırlamamızı sağlıyor .
Film ilerledikçe , bu kez devreye ideal erkek / kadın meselesi giriyor .
Kibar , bilgili , anlayışlı , yakışıklı ve tutkulu bir ideal erkek , kadının tercihleriyle ortaya çıkmış bir vaziyette ortada dolanıyor ama bu yapaylık kadının hoşuna gitmiyor ve ondan saçmalamasını , yanlış yapmasını , bazen sinirlenmesini ve hata yapmasını istiyor .
Hepimiz , her ne kadar kusursuz olana bir istek duysak da gerçek olanın kusursuz olduğunu biliyoruz .
Schrader , bunu vakit geçirmeden yüzümüze vuruyor .
Filmi izlerken , bir an olsun kurulabilecek fantastik düşlerden ve ütopik hayallerden izleyiciyi çekip alıyor ve yine kendi gerçekliğinin içine çekiyor .
Bunun adımlarını da senaryo matematiğiyle birlikte , mükemmele yakın bir ayar ve güçlü bir anlatımla kuruyor .
Hal böyle olunca , herhangi bir aşk filminde bize basit gelebilecek klişeler , burada , insan robot ilişkisinde oldukça önemli / tanıdık hale geliyor ve fazlasıyla gerçek duruyor .
Schrader’ın derdi sadece aşk ve uyum değil elbette .
Modern insanın yalnızlığı , mükemmeliyetçi tavrı ve elbette mutluluk arayışı filmden nasibini alıyor .
Mutluluğu şekilcilikte arayan bir toplumun buna asla ulaşamayacağı da zihinlerimize bir kez daha kazınıyor .
İnsan , tüketim toplumu ve bu olgunun yarattığı hızlı tüketim gibi evreler neticesinde öyle bir hale geldi ki , her şeyi bir tıkla halletmek , anında halletmek ve hiç çaba göstermemek istiyor .
Filmin bir diğer önemli noktalarından biri de bu .
Dünya , belki de öyle bir hale gelecek ki , sipariş üzerine , aradığımız özelliklerle verdiğimiz flört adaylarımız olacak ve bütün ihtiyaçlarımızı onlarla gidermek isteyeceğiz .
Hem de hiç uğraşmadan , hiç yıpranmadan …
Schrader bunu düşündürüyor ama kesinlikle bunun olamayacağının da altını çiziyor .
Ütopik bir yaklaşım değil ama sanal ilişkilerin geldiği noktadan yapıyor bunu .
Sanal ilişkiler ve kusursuzu arama isteğimiz bizi gerçeklikten o kadar uzaklaştırdı ki birbirine benzeyen kopya aşklar ve iletişimlerle hayatımızı devam ettirir hale geldik .
Bunun bir yerde tersine sönmesi ve ivmenin bu şekilde gitmemesi gerekiyor .
Tıpkı filmdeki Alma karakteri gibi , kendimizi kaptırsak bile , yine kendi isteğimizle ve en gerçek olanı yakalamaya çalışmak için uğraşarak başarmamız gerekiyor .
Ancak , gelinen noktada ve modern toplumlarda bu artık çok ama çok zor !
Martin Eggers ve dam Stevens , bu zor anlatının en büyük kozları .
Çünkü , onların performanslarındaki en ufak ayarsızlık , filmi absürt bir komediye ya da tamamen soğuk bir dramaya döndürebilir ama hem kimyaları , hem kendi yorumları öyle etkili ki filmin gücüne güç katıyorlar .
Eggers’in insani çıkmazları izleyiciye aktarımı , Stevens’ın gittikçe insanlaşan mekanik kişiliğe getirdiği bakış son derece etkili .
Schrader’ın steril ve tempolu anlatımı , müziklerin uygun kullanımıyla da birleşince ortaya başarılı bir film çıkıyor .
Bir başyapıt demek belki güç ama gelinen çağda ve insanın dönüştüğü noktada , kesinlikle derdini net anlatabilen , deneyimlenmesi gereken bir film olarak notumuz almamızı sağlıyor .
