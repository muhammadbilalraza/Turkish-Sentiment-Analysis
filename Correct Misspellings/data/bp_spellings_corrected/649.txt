David Finney'in kült bilim kurgu romanı The Body Snatchers'ın leziz uyarlamalarını izlemiş olanlardansanız , İstila'ya karşı baştan biraz önyargılı yaklaşacaksınız demektir .
Üstelik en son Abel Ferrera yönetmenliğindeki uyarlama ile oldukça çağdaş bir kıvam yakalanmış iken , daha çağdaşına iştahınız da kalmamış olabilir .
Bunlar İstila'nın karşısındaki gerçekler .
Ancak bazı romanlar binlerce uyarlamayı kaldırabilecek güçte oluyorlar .
Aynı The Body Snatchers gibi .
Zamansız , boyutsuz bir halleri var bu türden romanların .
Ölümsüzlüklerini buradan alıyorlar .
Siz zamanı ve boyutu katın , uyarlayın , ve işte karşınızda yepyeni bir yorum daha .
Bu da İstila'nın yanındaki gerçek .
İstila'yı eski uyarlamalardan farklı kılan yönü , bilim kurgu yönünün minimumda , dramatik yönünün ise maksimumda tutulmuş olması .
Yani bilim kurgu hayranıysanız , İstila yanlış bir seçim olur .
Dramatik aksiyon sevenler için ise iyi bir seçim olabilir .
Dramatik kurgusu sağlam , hikaye anlatımı akıcı bir film İstila .
Ancak , bilim kurgunun üzerine yeterince yatırım yapılmaması , dramatik yönünden çalıyor filmin .
Anlattığınız hikaye gelecekte olabilecek bir olaysa ve uzaydan gelen akıllı yaşam formunu içeriyorsa , günümüzden bir hikaye anlatıyor gibi davranmanız biraz zor .
Bilim kurgunun dayattığı fantezilere hassasiyet göstermeniz ve onlar ile hikayeniz arasında bir bağlantı kurmanız gerekiyor .
İstila'nın ağır hasarlı tarafı da burası .
Uzaylı yaratığın istilası birkaç CGI tekniğinde çekilmiş hücre transformasyon görüntülerinden ve bolca donuk yüzlü insandan oluştuğundan , bu akıllı organizma ile kurduğumuz ilişki bayağı bir zayıf kalıyor .
Filmin odak noktasının bu gelecek senaryosu olması gerekirken , film daha çok Nicole Kidman odaklı bir olaylar örgüsünden oluşuyor .
Nicole Kidman'ın bir " şeye " karşı hayatta kalma çabasını güzelce seyrederken , ihmal edilen uzaylıları düşünmeden edemiyoruz .
Merakımız insan formu ile birleşip insanı tamamı ile farklı bir şeye dönüştüren bu akıllı yaratıklarda kalıyor .
Üstünkörü bir bilim kurgu anlayışı , olan bitenlerin olabildiğince sıradan , ertesi gün uyandığımızda hepimizin başına gelebilecek kadar beklendik bir şekilde sunulmasına sebep oluyor .
Bir bilim kurgu romanını baz alan bir film için oldukça ofsayt bir yaklaşım .
Romanın Don Siegel yönetmenliğindeki 1956 Invasion of the Body Snatchers uyarlamasında uzaylılar devasal bitki kozaları içinde insanların replikalarını hazırlıyorlardı .
Garip bir uygulama olmasına rağmen , filmin bilim kurgu havasını besleyen bir yaklaşımdı bu .
Etrafta gördüğümüz kozalar , neredeyse tiksinti verici bir yabancılaşma yaratıyordu .
İşte İstila'nın zayıf yönü de tam burası .
Dışarıdan gelen bir yabancı varlığın oldukça bilimsel bir seviyede aktarılması bu varlığın bizim gözümüzdeki temsilini oldukça zayıflatıyor .
Üstüne üstlük , bu kadar zayıf canlandırılan uzaylılar üzerinden , filmin insanlığın şu anki durumuna felsefi bir söylem getirmeye çalışması daha da sırıtan bir girişim olarak duruyor .
Yapay bir girişim İstila .
İstila edilmenin sarsıcı hissini pek veremiyor .
Üstelik Amerika'nın Irak'ı istilası ile büyük bir paralellik kurarak gerçekleştirebileceği politik söylemi de es geçiyor .
Olası politik mesajlar da Nicole Kidman'ın katıldığı sosyetik bir yemekte gerçekleşen konuşmalardan ibaret kalıyor .
Anlamak mümkün değil .
Bu kadar kuvvetli bir romandan etkili bir anlatım ile fırlayabilecek politik altmetinler , ya da eleştiriler , neden olabildiğince primitif aktarılıyor ?
buyur bakın nasıl bir ilişki kuruyoruz demek yerine , başka bir şey tarafından ele geçirilmenin vahşi ve soğuk nefesini hissettirmesi daha etkili olurdu .
Ancak o zaman belki Iraklılar ile gerçek bir empati kurabilirdik .
Yine semalarımızda potansiyelini değerlendirememiş ama yapımı olabildiğince parlatılmış bir film var .
Dergi sayfaları parlaklığında .
Seçim sizin .
