Şov dünyasına önce ilüzyonist , sonra da tiyatro oyunlarıyla adım atan Necmi Yıldırım'ın kendi kaleme aldığı bir hikayeden sinemaya aktardığı ve başrolün yani sıra Yusuf Güven , ile yönetmenliğini de üstlendiği İkizler Firarda adlı film , yurtdışında pek çok örneğini seyrettiğimiz sevimli bir çocuk komedisi aslında .
Ya da olmak isteyip de başaramadığı tür en azından bu .
Vizyona sokulan filme her hangi bir reklam , basın gösterimi ya da gala yapılmamasının sebebi maddi koşullar mı yoksa filmin bir sinema ürünü olarak ne kadar felaket sularda yüzdüğün fark etmeleri mi , orasını bilemem ama naif duygularla yola çıkan bir hikaye , beyazperdede ancak bu kadar hayat bulamayabilirdi !
Filme kaynaklık eden yaşanmış bir öykü var mı bilmiyorum ama annelerinin hayatta olduğunu sanıp , kendi başlarına - ve tabii ki özlemle - onu aramaya koyulan ikiz kardeşlerin hikayesi orijinal olmasa da iyi işlendiğinde seyirci çekebilecek bir potansiyele sahip .
Film bu açıdan bakıldığında artı puan alabilecekken , yakın zaman yerli sinemamızın bizi sürüklediği hayal kırıklılarına bir yenisi daha olmaktan öteye gidemiyor .
Zira , hedef kitle çocuklar bile olsa seyirciyi filmin içine çekmesi gereken başroller tam bir fiyasko .
Ferganur ve İkranur ikiz kardeşler pek sevimli iki kız çocuğu olarak Eda ve Seda'yı canlandırıyorlar ama gerek çocuklara yazılan diyaloglar olsun , gerek hiç çocuk oyuncu koçu tatmamış amatör ötesi oyunculukları olsun , dakika bir gol bir insanda , anında " kanal " değiştirme isteği yaratıyorlar .
Fakat televizyon filmi olarak tasarlandığı çok belli olan bu yapımı bir sinema salonunda seyrettiğinizi fark edip , dünyaya dönüyorsunuz .
Öte yandan dublajları bu kadar kötü olan bir film ile televizyon seyircisini de yakalamak ayrı zor .
Diğer yandan filmin baba ve ikiz kız çocukları dışında kurulan oyuncu kadrosu yan karakter olarak en çok Cengiz Küçükayvaz'a şans veriyor .
Küçükayvaz daha önce televizyondan aşinası olduğumuz tez canlı , iş bitirici ama hafif katakulli barındıran girişimci Kazım Amca rolünün hakkını veriyor ; hatta bu tarz bir rol Türkiye'de en çok ona yakışıyor belki ; ama karakter en baştan o kadar sulu çizilmiş ki kendisiyle empati kurup , onu sevmemiz çok zor .
Öte yandan Sümer Tilmaç'ın canlandırdığı Rambo ve Zülfü Hamit Altın'ı absürdleştirilmiş bir mafya patronu olarak seyrettiğimiz roller filmin en akılda kalıcı karakterleri .
Bir de Kazım Amca ile Çiftçi Rıza Day olarak geçen  Selahattin Taşdöğen'in 3-4 dakikalık kısa bir sahnesi var ki filmde sevdiğim tek an o sahne oldu diyebilirim .
Keşke sonundaki gereksiz espri de olmasaydı .
Ama Seda Sayan , Tarık Mengüç ve Oya Aydoğan'ın neden bu filmde olduğunu sorgulamıyorsam , gerisi teferruattan ibaret zaten .
Yönetmen Yusuf Güven ve proje sahibi diyebileceğimiz Necmi Yıldırım belli ki bu filmin her aşamasında oldukça hevesli ve heyecanlı davranmışlar .
Yapılan hatalar ve amatörlükler de belki bu heyecandan kaynaklanıyor .
Ama onlarca insanın set mesaisi yaparak ortaya koyduğu bir işte biz de seyirciler olarak biraz daha özen , biraz daha farkındalık talep ediyoruz , çok mu ?
Hedef kitle küçük seyirci grubu olabilir ama 3 yaşından itibaren zehir gibi bir neslin yetiştiği yıllardayız ve çocuklar televizyondaki en kalitesiz işleri dahi ayırt edip " zaplayabilecek " kapasitedeler artık .
Hadi onlar bir şekilde bu filmin çiğliğini ve olmamışlığını yediler diyelim , çocuğunu elinden tutup sinemaya götüren ve iki saat bu filme katlanmak zorunda olan anne - babanın günahı ne ?
Ben bundan yirmi yıl önce Evde Tek Başına ( Home Alone ) serisini babamın kahkahaları eşliğinde seyretmişken neden daha ileriye değil de , bunca tecrübeye rağmen eli yüzü düzgün bir çocuk komedisinde daha da gerilere gidiyoruz ?
Her hangi bir sinema yapıtına " sakın gitmeyin ! " demek adetim değildir ama yeni kuşak sinemacılara tavsiyemdir , lütfen film çekerken o bilet parasını verip , hafta sonu size 2 saatini ayıracak sinema seyircisini de düşünün ; kendi hikayenizi çekiyorsunuz diye amatör bencilliklere kapılmayın .
