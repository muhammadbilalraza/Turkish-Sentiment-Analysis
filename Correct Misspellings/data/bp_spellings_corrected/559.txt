Her sezon şu meşhur ‘Amerikan rüyası’yla türlü şekillerde karşılaşıyoruz Hollywood filmlerinde .
Bu kez de söz konusu olan ‘altınla köşeyi dönme’ . ‘Suriyeli’den ( Syriana ) yıllar sonra setlere dönen Stephen Gaghan’ın yönettiği ‘gerçek olaylardan esinlenilen’ ‘Altın’ ( Gold ) , tüm kirli yönleriyle çarpıcı bir ‘paralanma’ öyküsü’ .
Tarihte maden arama sonuçlarına belirli bir standart getirilmesinde iki önemli olay etkili olmuş .
Birincisi Avustralya’da yaşanan nikel sahasıyla ilgili ( Poseidon skandalı , 1969 ) , ikincisi de Kanada’da yaşanan altın rezerviyle ( Bre - X skandalı , 1997 ) .
Bre - X , tıpkı bu filmdeki aile şirketi gibi , küçük bir firma iken , Endonezya’da maden sahası satın alır .
Proje yöneticisi jeolog , sahadaki altın rezervini artırır ve bu artışa paralel olarak şirketin borsadaki değeri milyar dolarlar seviyesine çıkar .
Sonrasında anlaşılır ki , bu sahada öyle ciddiye alınacak bir rezerv yoktur …
Gold’da , Patrick Massett ile John Zinman’ın kaleme aldığı hikaye ise 1980’lerin başında Renault , Nevada’da başlıyor .
Kenny Wells ( Matthew McConaughey ) babadan madenci olan ‘uyanık’ bir işadamı .
Aile şirketini mahvedip sadık çalışanları ve uzatmalı sevgilisiyle ( Bryce Dallas Howard ) bardan iş kovalamaya çalışan Wells , 1993’te jeolog Michael Acosta’nın ( Edgar Ramirez ) sözüyle ve büyük vurgun umuduyla Endonezya ormanlarının derinlerinde , kimsenin bilmediği bölgede altın çıkarmanın peşine düşüyor .
Ormandan gelen iştah kabartıcı raporların ardından Wall Street koridorlarında ‘altının ne kadar mutluluk sunduğu’nu birebir WriteReviews ediyor .
Endonezya görüntülerinin Tayland ve New Mexico’da çekildiği , Wall Street için özgün mekanların kullanıldığı Gold , aynı türdeki birçok filmden parça parça sahneler içeriyor .
Bu açıdan fazla bir yenilik getirdiği söylenemez ; özellikle , ‘dolandırıcılık’ ve ‘haksız kazanç sağlamak’ temalı ‘Büyük Açık’ ( The Big Short ) , ‘Düzenbaz’ ( American Hustle ) ya da ‘Para Avcısı’ ( The Wolf of Wall Street ) gibi akbabaların gövde gösterisi yaptığı yakın tarihli örnekleri izleyenler için .
Ancak , işin içinde Matthew McConaughey olunca filmin seyri değişiyor . Wells rolü için ilk düşünülen isim daha kıdemli bukalemun Christian Bale olsa da , romantik komedilerin aranan isminden , fiziksel değişim gerektiren rollere geçiş yapan oyuncuyu izlemek ayrı bir zevk , ayrı bir heyecan . ‘Sınırsızlar Kulübü’yle ( Dallas Buyers Club ) Oscar heykelciğini evine götüren , ‘Para Avcı’sındaki kısacık rolüyle Leonardo DiCaprio’dan rol çalan , ‘True Detective’ ve ‘Yıldızlararası’yla ( Interstellar ) kariyerinde zirve yapmış Matthew McConaughey filmi tek başına sırtlıyor ve baştan sona aynı tempoyla götürmeyi başarıyor .
İnsanoğlunun para karşısında nasıl gözünün döndüğü ve zenginlik yolunda her türlü değerin nasıl bir anda yok olduğu gibi mesajlar Gold’a önem katıyor , ama asıl çarpıcı olan ‘altın’ın muhteşem gücü .
Globalleşen bir dünyada eşitliğin oluşturulamamasında , insanların en basit gereksinimlerini bile karşılayamamasında altın başlı başına bir numaralı sabıkalı .
Nijerya örneğinde de olduğu gibi , bulunduğunda , pozisyonlarını yitirmek istemeyen çokuluslu güçlerin ektisiyle insanlara refah yerine felaket getiren , uğruna oluk oluk kan dökülen altınla şaka olmayacağını bilmeyen yok artık .
Gold , ‘yasal dolandırıcı’ları , bankacısından politikacısına sistemin tüm klasik oyuncularının resmi geçidini bir kez daha izlemek ve ‘tanınmaz halde’ki McConaughey’nin performansını görmek isteyenlerin ilgisini çekebilir .
Son bir not ; filmle aynı adı taşıyan nefis şarkı , Iggy Pop ile Danger Mouse’a ait . twitter . com / hilalcetinder
