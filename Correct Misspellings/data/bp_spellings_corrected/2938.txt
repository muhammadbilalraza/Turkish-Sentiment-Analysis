Zıt dünyaların , acılı ilişkilerin yönetmeni Claire Denis yine ilişkilerin insanın üzerine abandığı bir filmle karşımıza çıkıyor .  Trouble Every Day / Her Gün Başka Bir Bela filmiyle yamyamlık ve cinsellik ilişkisinin istismar sinemasına kayan yanına işaret eden yönetmen bu kez Let the Sun Shine In /  İçimdeki Güneş ileilişkilerin psikolojik boyutunu deşiyor .
Juliette Binoche'un oynadığı Isabelle'i 50'li yaşlarında gerçek aşk arayışlarında başarısız , kafası karışık ve fazlaca duygusal bir kadın olarak çizen Denis seyircinin kafasını da net bir çizgide tutmaktan kaçınıyor .
Isabelle ile özdeşlik kurulacak birçok nokta yaratırken bir anda yaptıklarının aşırı olduğuna ikna ediyor bizi .
Ama bir yandan bunu mizahi bir yolla yapmaya çalıştığı için kadına yüklediği konuma çok da kızamıyoruz .
Herkesin kararsızlık içinde yaşadığı , ilişkilerin kafa karışıklığından ve ikna edici görüşmelerden başka bir şey yaratmadığı ortamda Isabelle'in bir nevi çöküşüne tanıklık ediyoruz .
Kimsenin net algılarının kalmadığı garip bir gelecekte geçiyor sanki .
Hem çok yakın hem de yabancı / uzak duygular gibi resmediyor yönetmen yaşananları .  Aslında Denis bu duyguları yani zıtlıkları sıkça yaşatan bir yönetmen .
Trouble Every Day ezber bozacak kadar farklı bir filmdi , beden ve haz düzleminde kafa karıştıracak denli etkiliydi .
Burada ise bedenin değil duyguların hazzı üzerine enteresan muhabbetler oluyor .
Kadının ressam olması ve küçük bir çocuğunun olması filmde ancak bir detay .
Bunların çok önemli olmadığını sosyal konum ve ya da anaç duyguların herkes için benzer olabileceğine dikkat çekiyor .
Birinin hayatında tek olma isteğinin bedelini bir nevi çoklu duygular karmaşasıyla cezalandırıyor gibi .
Bir kadının dünyasından bakması , aslında kadının söz sahibi olduğu izlenimi yaratsa da burada sessizce erkeklerin sözü geçiyor gibi .
Bu da kadınların dünyasını açmak yerine ufaltıyor .
İlla eleştirel olarak bakmak istesek !   Sadece ilişkiler ağı içinde geçen bir film genelde benim için yavan bir konudur , hatta burada kesitlerden oluşan bir akış var ama yine de ilgi çekiyor .
Bir Aşk Söyleminden Parçalar romanından İçimdeki Güneş ismiyle uyarlanan film aslında ne kadar umutsuz görünse de umudun hep içimizde taşınması gereken bir ışık kıvamında olmasını salık veriyor .
Zaten filmin sonu da buna denk düşüyor .
Gerard Depardieu'nun ortaya çıktığı yerlerde hem ironi hem de umut fışıkırıyor adeta .
Bu da filmin depresif çizgisini bir anda siliyor gibi ama yine de aklımızda aşka aşık olmaya çalışan duygunun bir bedendeki hezeyanları kalıyor ki .
Elimize bir fırça alıp her yeri boyamak istiyoruz Isabelle'in yerine .
İçimdeki Güneş'in erkek versiyonunda nasıl bir yol izlenir bilmiyorum ama aşkı arayan erkek daha ironik durabilirdi .
Çünkü film herkesin netlik çizgisi üzerinden bir çatışma yaratıyor .
Erkeklerinki daha çok ' takılmak ' kıvamında kadınlarınki ise sevmenin netliği üzerinden tezahür ediyor .
Denis bu kez tam Fransız kafasıyla karşımıza çıkıyor , ironik ve mizahi tarafı ise işin artısı olarak kalıyor kafalarımızda .  Film , 2017 Cannes Film Festivali Director’s Fortnight bölümünden büyük ödülle ayrıldı .
Binoche ise her zamanki gibi müthiş .
twitter . com / banubozdemir
