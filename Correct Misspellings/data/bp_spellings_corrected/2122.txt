Belli bir tür içinde kendi adıyla anılan bir alt - tür yaratmayı başarabilmiş oyuncular vardır .
( Toto gibi , Louis De Funes gibi . ) Bu oyuncuların çalışma tarzlarını ve oyunculuk düsturlarını sindirebilen / kabullenebilen ve nihayetinde seven insanlar için bu ustaların her filmi izlenmeyi hak eden sanat eserleridir .
Kemal Sunal gibi yerel bazda kalmış örnekleri olduğu gibi , Jackie Chan gibi uluslar arası şöhrete kavuşmuş olanları da vardır .
Rob Schneider de yukarıda adını saydığımız ustaların bulunduğu düzeye henüz ulaşamamış ( ve asla ulaşamayacak ) olsa da , kendi adıyla anılan televizyon şovlarına , dizilere ve sinema filmlerine imza atmayı başarmış , kendi hayran kitlesini yaratmış bir komedyen .
Kimilerine göre sempatik kimilerine göre antipatik bir komedyen olan Schneider'in son filmi Avrupalı Jigolo : Deuce Bigelow da tıpkı diğer filmleri gibi açık saçık , kaba bir espri anlayışına sahip ama şunu kabul etmek gerekir ki iyi bir zaman geçirme hatta meditasyon filmi niteliği de taşıyor .
Açılıştan itibaren Schneider'in asla uslanmadığını öğreniyoruz .
En acımasız espri yöntemi olan engelliler üzerinden yapılan bir güldürüyle açılıyor film .
Bu noktada bu türün ustaları Farrelly Kardeşleri hatırlamadan edemiyoruz .
Sonra ikinci en acımasız ( öte yandan da ucuz ) espri yöntemi olan cinsellik başlıyor ve film boyunca süregidiyor .
Bu belden aşağı , dizden yukarı espri anlayışı Schneiderseverler için tanıdık , bildik temalar üzerine oturuyor .
Fakat enteresandır Avrupalı Jigolo'da ; Schneider ( daha önce kullanmadığı ) bilinen üçüncü en acımasız espri yöntemini de izleyicilerine sunuyor .
Politik espriler .
Avrupa'daki Amerikan karşıtlığı , Bush'a duyulan nefreti de yansıtmaktan geri kalmıyor komedyen .
Yazının başında da belirtildiği gibi her şeyden önce filmlerine damga vuran bu özel oyunculara ait bir gerçeği daha hatırlatmakta fayda var .
Eğer daha önce sevmemişseniz , bir daha sevemezsiniz .
O yüzden Schneider'in obsesif - kompülsiflik gibi dehşet verici bir rahatsızlığa dair yaptığı esprileri , Griffin'in patates kızartmalarıyla yarattığı tiksintiyi ve eşcinsellik , özürlülük , jigololuk gibi konularda yapılan esprileri kabullenmek , öyle sanıyorum ki , " alışkın olmak " la ilgili .
Sinemasal açıdan değerlendirildiğinde , Deuce Bigalow : Avrupalı Jigolo oldukça sıradan bir film .
Müzik ve mekan seçimleri , kamera kullanımları son derece acemice .
Bir takip sahnesini , bir dövüş sahnesini bile doğru dürüst çekemeyen Mike Bigelow'un eksiklerini örtbas etmek senaryoya düşmüş .
Senaryonun en önemli eksiği ise , Avrupa medeniyeti ve kültürü hakkında hiçbir fikri olmaması .
Amsterdam'ın artık ayyuka çıkan mühim bir özelliği hakkında espri yapmaya gelince , Deuce'nin bilmezden gelmesi büyük bir eksik olsa gerek .
Porno endüstrisi , uyuşturucu kullanımı , cinsel ve politik özgürlük anlayışı gibi konuların üzerine gitmekle Avrupa eleştirisi yapmaya çalışmak da Schneider'e yakışmamış .
Gerek kurgu , ses ve ışık gibi teknik yetersizlikleri gerekse oyunculuk noksanlığı gibi eksiklikleriyle baş etmek için kimi zaman gaddarca espriler kullanan Deuce Bigalow : Avrupalı Jigolo , tam anlamıyla bir Rob Schneider filmi .
Eddie Griffin'in komik tiplemeleri ve öne - liner'larıyla renk kattığı Avrupalı Jigolo , sadece Geyik Muhabbeti ve American Pie çizgisine hayran olanları tatmin edebilecek komedi .
