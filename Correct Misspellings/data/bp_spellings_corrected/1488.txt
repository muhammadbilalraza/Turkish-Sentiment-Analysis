Pamela Lydon Traves’in kitaplarından sinemaya uyarlanan Mary Poppins bu kez Mary Poppins Returns /  Mary Poppins : Sihirli Dadı adıyla beyazperdeye uyarlandı .
Bu defa fantastik dadımızı Emily Blunt oynuyor .
Film ticari kaygılardan yani çocuk filmi olmasından dolayı dublajlı olarak vizyona giriyor ama her zaman yaptığım gibi yinelemek istiyorum ki bazı filmler büyüklere de hitap ediyor .
Mary Poppins de onlardan .
Zaten kitabın ve tabii filmin mesajlarından birisi de çocukken yaşanan her türlü fantastik maceranın büyüyünce unutulması , hatırlansa bir rüya ya da illüzyon olduğuna inanılması .
İlk maceranın çocukları Jane ve Michael banka bu kez büyümüş olarak karşımıza çıkıyor .
1964 yapımı filmde Jane ve Michael pencereden bakarken kapının önünde bekleşen dadıların rüzgarla teker teker uçması ve Mary Poppins’in şemsiyesiyle gelişi unutulmaz …
Jane bir sendikacı , Michael ise bankacı olmuştur .
Michael’in Annabel ve John adında ikizleri bir de Georgie adında küçük bir oğlu var .
Film bizim kardeşleri yani Jane ve Michael’i geçmişe döndürmek , çocukken yaşadıkları güzel maceraları sürekli hatırlatmak istese de büyüklerin yaşadıkları dünyayı fazla karmaşık ve zorlu hale getirmek için çabaladıkları aşikar .
Neyse ki onlara bunları tekrar yaşatacak çocukları var !
1930’lu yılların Londrası’nda geçen film büyük buhran döneminin getirdiği zorlukları ve bunu lehine çevirmeye çalışan yöneticileri de anlatıyor .
Tam o sırada bizim Mary Poppins göklerden süzülen bir uçurtmanın ucunda çözüm bulmak için parka iniveriyor .
Elinde şemsiyesi ve her şeyi sığdırdığı muhteşem çantasıyla .
Filmin konusu belli , Michael banka borcunu ödeme konusunda gecikince banka çektiği paranın tamamını ondan beş gün içinde yatırmasını istiyor .
Babalarının hissedar olduğu bankanın kağıtlarına ulaşamayan aile zor durumda kalıyor .
Ama bir yandan da her şey çocukluğa dair anıları yok saymak , onları bir çöp olarak evin önüne koyup atmaya çalışmakla ilgili .
Atılan onca anı içinde iyi bir ders , dikkatli bakınca görülebilecek önemli ve hayati evraklar ve birazcık da çocuk ruhu barındırıyor olabilir .
O yüzden evin önüne bırakılan uçurtmanın anlamı büyük , bırakıp gitmiyor bu aileyi ve dadımızı gökyüzünden indirme görevini üstleniyor .
Tabii müzikal altyapısı olan filmimiz bize güzel hatta enfes bir görsel şölen sunmayı da ihmal etmiyor .
Banyoda başlayan macera , kırılan değerli bir kasenin etrafını süsleyen maceralara kadar devam ediyor .
Çizgi dünyası ilk filmde olduğu gibi burada da devreye giriyor .
Özellikle sabah sokak lambalarını söndüren akşam ise yakan ışıkçı ekibinin dansı ve yardımseverliği görülmeye değer .
Işığı iki anlamda kullanan film adamlar sokakları aydınlattıkça olaylar da aydınlanmaya başlıyor .
Michael’ın üç cesur , zeki ve bilmiş çocuğu ise olayların çözümü konusunda Poppins’e destek veriyor .
Olayları çözen gizemli , fantastik ve güzel dadımız başka maceralar için yine gökyüzüne doğru harekete geçiyor .
Filmin bana göre eksik kalan yanı işçileri örgütlemeye çalışan Jane’i sendikal hakları göstermek için daha fazla kullanmaması .
Şöyle ekonomik buhranın etkisini bu açıdan görmek de fena olmazdı .
Filmin dokusu , dekorları , kostümleri gayet başarılı .
Dönem ruhundan uzaklaşmadan , o dönemin detayları içinde , günümüz çocuklarını güzel müzikal bir fantastik yolculuğa çıkaracağını düşünüyorum .
Tabii büyükleri de …
Mary Poppins’in keyifli , gizemli bir o kadar da çözüm sunan dünyasıyla karşılaşmak , tanışmak isteyenler için .
 
twitter . com / banubozdemir
