Şeristan nine ( nene kurban ) , 80 yaşlarında , İstanbul'un varoşlarında yaşayan , çocuklarının şehrin pisliğine ve bulanışını çaresizce izlemek ve hiç olmazsa aralarında biraz olsun denge tutturabilmek için uğraşan kendi cahil , gönlü bilge bir Anadolu kadınıdır .
Bir gün , artık sonuna geldiğini hissetiğinde , oğlu Mirza'dan bir dilek diler .
" Eğer yapabiliyorsan , eğer buna gücün ve cesaretin varsa . Beni vatanıma götür ve oraya göm . "
Sonrası bir yol hikayesi .
Mirza'nın yanına anasını ve kimlik bunalımındaki oğlu Hevi'yi de alarak çıktığı bu imkansız yolculuğa biz de seyirci oluyoruz .
İz ( Reç ) , yönetmen M. Tayfur Aydın'ın ilk uzun metraj denemesi .
Film , Yavuz Ekinci'nin İncir adlı öyküsünden yine yönetmen tarafından senaryolaştırılmış .
Filmi didiklemeden önce belirtmek isterim ki ; İz , Adana Altın Koza'ya yetişememiş , Altın Portakal'da da ön elemeden geçememiş bir film .
Filmi izledikten sonra en çok şaşırdığım ve üzüldüğüm bu oldu .
Festivallerin " iyi film " sıkıntısı çektikleri , sırf bu yüzden öğrenci festivallerinde bile yarışamayacak pespaye işleri ulusal yarışma seçkisine soktukları bir iklimde , İz bazı zaaflarına karşın eli yüzü düzgün , meramını etkileyici bir şekilde anlatan ve her şeyden önce sinema olmayı başarabilmiş bir film .
Yönetmeninin hakkını yemeyelim ama bunda , filmin kurgusunu müzisyen tarafını da çok beğendiğim Kavşak filminin yönetmeni Selim Demirdelen'in yapmış olmasının büyük etkisi var şüphesiz .
Fikrimce , film kurguda biten bir çabadır .
Yine de yazdıklarımdan İz'in bir başyapıt olduğu sonucu çıkmasın .
İz'in başlıca zaafı oyunculuklar arasında kurulamayan denge .
Örneğin Şeristan karakterini oynayan Melahat Bayram , herhangi bir sinema eğitimi almamasına rağmen rolünün hakkını tam olarak verirken , oğlu Mirza'yı oynayan Necmettin Çobanoğlu karakterinin yaşadığı gel gitleri ustalıkla seyirciye geçirirken genç Hevi rolündeki Bilal Bulut ya da aslında iyi bir oyuncu olan Serdar Orçin " oynadıklarını " gözümüze sokarcasına bir şekilde perdede arz - ı endam ediyorlar .
Filmin diğer kusuru da Türk sinemasının kronik sorunu haline gelmiş olan kısa öykü , uzun film sorunsalı .
30-40 dk'lık bir sürede müthiş lezzetli olabilecek hikayeler uzadıkça sünmeye ve etkileyiciliklerini yitirmeye başlıyorlar .
Yönetmen bunu biraz olsun azaltabilmek adına bazı yan karakter hikayeleri eklemiş filme ama bunların hiçbiri , suya atılan ve eriyip giden kalsiyum tabletleri misali filmin gidişatına etki etmeyen çabalar .
Bahsettiğim bu uzatılmış kısa film etkisini İz'i seyrederken yoğun bir şekilde alıyorsunuz .
Neyse ki , filme alınan coğrafyanın etkileyiciliği , yerinde kullanılmış müzikleri ve çok güçlü bir sürpriz final sayesinde biraz olsun affettiriyor kendini film .
Filmi duygusal olarak çok sevmeme rağmen , son zamanda izlediğimiz tüm doğu öykülerindeki " kötü Türk " karakterlerin ( Gardaki polisler mesela ) İz'de de aşırı karikatürize edilmiş bir şekilde karşımıza çıkması yapılan işin samimiyetini sorgulatmaktan başka işe yaramıyor .
İz , örneğin Kayıp Özgürlük'ün yaptığı gibi , bu durumu abartan bir film değil ama seyirci , olumsuz karakterlerle de empati kurarsa oyunun gerçekliği artacaktır .
Ömer Lütfi Akad bu işin ustasıdır mesela .
Onun filmlerini gerçek ve acıtıcı kılan önemli etkilerden biridir bu .
Filmle ilgili en büyük sıkıntıyı ise sürpriz bozan ( spoiler ) vermemek adına yazamıyorum maalesef ama kısaca açmam gerekirse , 80 yaşındaki bir Anadolu ninesinin anlattıklarının geçerli olabilmesi için öykünün 80'ler Türkiye'si setinde kurulması gerekirdi .
Tüm sıkıntılarına rağmen , güçlü bir ilk yönetmenlik denemesi olan İz , mutlaka seyredilmesi gereken bir yerli sinema örneği .
Sadece etnik bir kaşımadan medet ummak yerine " insan " a odaklanarak , seyreden herkesin beğenisini toplayabilecek bir film olmayı başarmış diyebilirim .
Ayrıca , Kürt sinemacıların kendi acılarını anlatma halini , beyaz Türk yönetmenlerin günah çıkarmalarından daha samimi buluyorum .
Haftanın , gişe komedileri sağanağı altında işi zor olsa da bir şekilde kıymetini bulacaktır diye düşünüyorum .
Twitter : murattolga / murattolga@gmail.com
