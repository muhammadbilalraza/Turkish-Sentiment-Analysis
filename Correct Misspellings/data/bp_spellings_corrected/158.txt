Amerikan Pastası serisi ile Hollywood yeni bir çağdaş tür kazandı : komik , liseli libido filmleri .
Bu tür , Amerikan gençliğine seslenebileceğini düşünmekle kalmayıp , hayatlarındaki en problematik dönem sayılan lise hayatlarına gerçek bir ayna görevi görebileceğini inanmaktan kendini alamayan bir tür .
Tabi bir de gerçekçi ve dramatik lise gençlik filmleri var ki - Fil ve Onüç bunlara iki iyi örnek - aynı misyonla çıkıp işin daha trajik yönünü gösteriyorlar .
Skala bayağı bir geniş : eğlenceli liselilerden , uyuşturucu bağımlısı , imaj ve ’cool’luk düşkünü ve hatta kendi lisesini kurşuna dizecek kadar şiddet yanlısı gençlerden oluşan bir portfolyo var film yapımcılarının elinde .
Film yap yap bitmez misali , arda arda lise çağı filmleri çekiliyor .
Komşu Kızı filmi de bu lise hayatı içindeki libido yüklü parçayı Amerikan Pastası’nda olduğu gibi bir bir deşiyor , hatta cinsel dışa vurumunu sapkın bir şekilde yaşayıp , hiç yaşayamayanlar arasında ayrım yaparak .
Filmin başrolündeki sorumlu , başarılı , ne istediğini bilen ama özgürleşemeyen , lise son sınıf öğrencisi Matthew’ı delice şeyler yapmaya ikna edebilen kişi de modernist kurallara uygun kaçan bir psikolojik danışmanın yerine bir porno yıldızı .
Porno yıldızı rolünde ise 24 Saat dizisinin , başına gelmedik kalmayan sarışın lolitası Elisha Cuthbert ( Danielle ) var .
Elisha’nın dizi boyunca arzu objesi olarak artan katsayısı bu filme taşınmış ve birkaç kat daha arttırılmış .
Filmdeki fiziksel tanıtımı ise ironik bir şekilde yine bu hafta vizyona giren Kayıp , Aranıyor : Searching for Debra Winger’daki yıllanmış ve estetik ameliyatlar ile genç kalmaya çalışan Hollywood star’larını kıskandırtacak bir halde .
Selülitsiz , yağsız bir vücüd ve dipdiri genç bir yüz film boyunca bol bol sergileniyor .
Kısacası Elisha’nın hayranlarının zevkle izleyebileceği film .
Bu cümleyi Elisha fanatiği olanlara , ya da Elisha fanatiğini yaratanlara bir gönderme olarak söylemiyorum .
Libido bu filmin kendisine referans aldığı bir gerçek , bu filme göre liseli gençlerin aklı fikri hangi üniversiteye gireceklerinde değil , cinsellikte .
Cinselliklerini yaşayabilmek , aynı zamanda hayatı yaşamak anlamına geliyor .
Matthew’ın bir porno yıldızına olan saf aşkının getirisi , kendisi ne kadar inkar etse de , erkekler açısından cinsel yaşantının doruğu ile eşdeğer .
Film ne derece kendi gerçeğini kabullenirse başarılı olabiliyor ve ne derece bu gerçekten uzaklaşırsa başarısız oluveriyor .
Filmin libidoya sahip çıktığı sahnelerde liseli gençlerin kendi dünyalarını tanıma fırsatını yakalıyoruz , hatta zaman zaman bu sahneler kara mizah boyutuna ulaşarak bizi daha da fazla etkisi altında bırakıyor .
Mesela Matthew’un porno meraklısı arkadaşı , ileride başkan olmak isteyen Matthew’u Danielle ile seks yapması için teşvik ederken idolleştirdiği Amerikan başkanı John F. Kennedy’nin böyle bir fırsatı asla kaçırmayacağını beliritiyor .
İşte böyle anlarda ahlak ile ahlaksızlık , saflık ile cinsel özgürlük arasındaki ince çizgi kendisini siliveriyor ve tüm olan biten bizim yargımıza kalmış bir olay ötesinde bir doğallık kazanıyor .
Ama ne zaman ahlak kavramının kendisi sorgulanacak bir unsura dönüştürülse , o zaman gözümüze batıyor .
Amerikan filmleri ile Fransız filmleri arasındaki fark bu olsa gerek .
Özellikle popüler olma kaygısı taşıyan Amerikan filmlerinde ahlakın elden gittiğini asla düşünmek istemeyen bir tavır var , koskoca bir porno endüstrisini bağırlarında barındırdıkları gerçeğinin yanına yaklaşmak tehlikeli bir iş sanki .
Filmin ilginç bulduğum diğer bir yanı , Matthew ve arkadaş grubunun Las Vegas’a yaptığı ufak gezi .
Bu gezi sırasında Matthew kız arkadaşını kirli porno yatağından kurtarmaya çalışırken , diğer iki arkadaşı porno kasetlerinin arkasındaki büyülü dünyaya adım atmış gibi hissediyorlar kendilerini .
Maceralarını en banalleştiren kısım ise Matthew’un kız arkadaşına ' sen bu değilsin ' diyerek , porno yıldızı olarak sürdürdüğü hayatına alternatif bir kadın tiplemesi sunması ; Danielle’in daha önce kağıda çizdiği sevimli , masum genç kız portresi .
Bu kısmı es geçmiş bir genç kıza beyaz bir sayfa açma isteğini koruma çabası , bu tür filmlerin halen siyah - beyaz ayrımından kurtulmakta zorlandığını gösteriyor .
Cici insan , cici olmayan insan tiplemelerinden kurtulmadıkça da bu tür filmlerin kendi cinsel özgürlüklerini yaşayamayacakları ve delice birşey yapmakta zorlanacakları aşikar .
