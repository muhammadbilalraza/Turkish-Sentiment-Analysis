Romantik komedi türünün her daim alıcısı fazla olur .
Bundaki ana sebep cinsiyetiniz ne olursa olsun , yapımın kalitesine bağlı olmala birlikte , ciddi bir manevi tatmin sağlayabilmesidir .
Tabii bu her film türüne ait genel geçer bir kuraldır ama kalbi biraz daha yumuşak olanlar için romantik komedinin yeri başkadır .
Hele izleyeceğiniz yapım kaliteli , karakterleri ilgi çekici , oyuncuları çizgi üstü ve hikayesi sağlamsa .
Bu örneklerden biri de , bazı eksiklerine rağmen bu hafta vizyona giren İlk Öpücük adlı uyarlama yapım .
İlk Öpücük aslında 2004 tarihli Hollywood işi 50 İlk Öpücük filminin yerli uyarlaması .
Bundan 13 yıl önce vizyona giren ve türün başarılı temsilcilerinden biri olarak görülen proje , hem samimi üslubu hem de sağlam kadrosuyla akıllara kazındı .
Çıplak Silah 33 1 / 3 : Son Hakaret ,  Asabiyim ve Akıllı Ol gibi başarılı komedilerin yönetmeni Peter Segal'in yönettiği 50 İlk Öpücük'ün tabiri caizse Türkiye şubesi aslının yanında ne kadar kuvvetli ?
Janranın gediklisi Adam Sandler ve Drew Barrymore'un yanısıra Dan Aykroyd gibi üstadların ,  Sean Astin ve Rob Schneider benzeri önemli simaların da kadroda yerini aldığı ABD işi romantik komedi sıcak tarzıyla akıllara yer etmişti .
Hikaye bazında belki muazzam yenilikler sunmuyordu ancak Henry ve Lucy'nin hem absürt , hem de duygusal macerası bu tür serüvenlerden pek hoşlanmayanları bile kendine çekebildi .
Bu haftanın vizyon filmlerinden İlk Öpücük ise üş aşağı beş yukarı aynı anlayışa sahip ve kaliteli oyuncularıyla sizi perdeye çekmeyi başarıyor .
Bundaki en büyük pay ise yönetmen Murat Onbul'un bu hikayeyi nasıl anlatacağını iyi bilmesi .
Yerli televizyon tarihinin en büyük efsanelerinden biri olan Leyla ile Mecnun'un yönetmenlerinden biri olarak da tanınan Murat Onbul ,  Ulan İstanbul ( ki yine başarılı bir TV dizisi idi ) gibi yapımların ardından ilk uzun metraj sinema filmi ile gelmiş .
Bu kez üst lige adımını atan yönetmen , ilk işinde geleceğe dair ilk mesajını da vermiş gibi .
Her ne kadar karşımızda bir şaheser olmasa bile , izlenilebilirliği yüksek , eğlenceli ve yine kalpleri ısıtmayı başaran bir film var ve bundaki aslan paylarından biri de yönetmenin .
O çiçekten , bu çiçeğe uçup duran Hakan ( Murat Yıldırım ) aşktan çok günlük heyecanlarda arar mutluluğu .
Diğer bir deyişle aşkı gerçek manada bulamamış , böyle bir kadınla bir türlü karşı karşıya gelememiştir .
Günlerden bir gün hiç aklına gelmedik bir olay yaşar ve karşısında hayatının anlamı olarak göreceği birini , Bahar ( Özge Gürel ) ' i bulur .
Hem güzel , hem aklı başında , hoş bir kadındır Bahar .
Hakan her zamanki taktikleri ile duruma el atar ancak beklediğini bulamaz .
Şansını sonra da dener ancak bir gariplik olduğunu fark eder .
Hoşlandığı kadın kendisini hatırlayamıyordur .
Daha sonra ortaya çıkacaktır ki , Bahar geçirdiği bir kaza sebebiyle hafızasını kaybetmekte ve aynı güne yeniden uyanmaktadır .
Her yeni sabah farklı bir şokla karşılaşmaması için babası Şehmuz bey de kaza gününü canlandırmaya devam eder .
Hakan bu noktadan sonra büyük bir görevi üstlenir ; her gün aynı kadını kendine aşık edecektir .
Aşıktır !
Murat Yıldırım ve Özge Gürel karakterler için doğru seçim .
İkilinin uyumu , Yıldırım'ın pek de güvenilesi olmayan karakterine olan egemenliği ve Gürel'in aynı güne sıkışıp kalmış Bahar'a kattığı " her güne yeni mutluluk " düsturu ilgi çekici .
Ekibin diğer parlayan yıldızları ise , filmdeki süreleri fark etmeksizin usta birer tiyatrocu olan Cezmi Baskın ve Beyti Engin .
Keza filmin zıpırı olan Necati rolündeki Hayrettin Karaoğuz'u da es geçmeyelim .
İlk Öpücük hem samimiyeti , hem de akıcılığı ile memnun etse de bazı noktalarda geride kalıyor .
Örneğin daha geniş bir kitleye hitap etmek adına tercih edildiği görülen " artırılmış komedi seviyesi " bazı noktalarda sakil kalıyor .
Daha doğrusu bu senaryo ve ekip için pek mantıklı durmayan , mecburiyeten eklenmiş espriler ve her ne kadar başarılı olsa da Karaoğuz'un parlatılan sivriliği gibi .
Yani aslında ağırlıklı olarak romantizm sularında gezinse daha doğru olacak anlatım tercihi , işin bazen ölçüsü kaçan komedisiyle dengeyi kaybetmiş .
İçim ısınsın , hem biraz duygulanayım hem de yüzüm gülsün diyorsanız , haftanın romantik komedi açığını kapatan İlk Öpücük sizler için oldukça doğru bir tercih . burcinaygun@gmail.com
