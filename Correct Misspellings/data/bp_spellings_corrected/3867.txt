Ve ölüler geri döndüler .
Dünyanın her yerinde ; aşağı yukarı son yılda ölen insanların geri dönüşünü ve bu dönüşün toplumsal açıdan yarattığı ağır travmayı anlatan son derece provokatif ve bir o kadar da masum bir film Geri Döndüler .
" Masum " diyorum çünkü yaşayan hemen hemen herkes ; kaybettiği bir yakının geri dönüşünü - en az bir kere - dilemiş hatta delice arzulamıştır .
Hele bu dönüş sessiz ve sakin olacaksa .
Kaybettiği annesini , babasını , kardeşini ya da sevgilisini en azından bir kerecik olsun tekrar yanında görmek istemeyen kaç kişi olmuştur ?
Yada kaç anne ölen evladının saçlarını bir kerecik daha okşamak istemez ?
Yeterince tanıma fırsatını bulamadığı bir akrabası için " keşke burada olsaydı " demeyen kaç çocuk vardır ?
İşte bu hayallere , bu " keşke " kere yolculuk yapan bir film Geri Döndüler .
Fakat bu müthiş fikri senaryolaştırmak söz konusu olduğunda , hele uzun metraj bir filme dönüştürmeye kalkıldığında genç yönetmen Robin Campillo'nun son derece başarısız olduğunu söylemek mümkün .
Özellikle uzun metrajın yarattığı zorluk , kitlesel uyarlamanın bireysel incelemeler yardımıyla yapılmaya başladığı an kendini gösteriyor .
Ve geri dönen insanlara acayip bir misyon yükleniyor ki filme en ağır darbe vuran da bu .
Geri dönenler bir şekilde organize olup dünyayı sabote etmeye , yerleşim birimlerine zarar vermeye başlıyorlar .
İş bu noktada yani finale doğru çığırından çıkmaya başlıyor ve bir tür sinsi zombi filmine dönüşüyor .
Askeri harekatlar , cinayetler ve bombalamalar derken filmin benzersiz ana fikrinden çok ama çok saptığı ve herhangi bir kaba sığmayan marjinal bir sinema denemesine dönüştüğü açık .
Geri dönenlerin vücut ısısındaki düşüklük , anlamsız bakışlar sıradan bir sinema izleyicisinin film esnasında hoş karşılayabileceği mantıksal önermeler olmasına rağmen ; planlı bir kamplaşma , şiddet eğilimi ve nedensiz davranışlar Geri Döndüler filminin asıl sorgulamak istediği olgudan uzaklaşmasına yol açan eylemler olmaları açısından kabul edilebilir bile değil .
Hele küçük bir çocuğun balkondan atlayarak diğer türdeşlerinin yanına gittiği sekans filmin tüm büyüsünü bozmaya yetiyor da artıyor .
Belirsiz bir şekilde ortaya çıkan on milyonu aşkın ölüyü ; genelde birşeyler anlatmaya , bir fikir aşılamaya veya en azından birşeyleri sorgulatmaya çalışan " sanat sineması " hatırına kabul etmek mümkün fakat manasız diyalogları , kötü oyunculukları ve nereye gittiğini bilmeyen bir senaryoyu olduğu gibi kabullenmek yanlış olur .
Her geri dönüşün hayırlı bir geri dönüş olup olmayacağını , ölü ile diriyi buluşturarak sorgulatmaya çalışmak yine de dahiyane bir fikir .
Sevdiğimiz ama sonunda kaybettiğimiz birçok insanın geri dönüşü ; gidişlerinden sonra yeniden şekillendirmek zorunda kaldığımız hayatlarımıza ne gibi etkiler de bulunur ?
" Giden " gittiği gibi mi gelir ?
Gittiği gibi gelse , " kalan " o gittiği zamanki gibi midir ?
Bu ve daha birçok soruyu sordurtarak ; seyircisini düşünmeye , akıl yürütmeye sevk eden Geri Döndüler ; çok iyi bir hikayeyi kötü bir senaryoya ve acemi bir yönetmene kurban vermiş bir Avrupa filmi .
Keşke büyük bir ustanın elinden çıkmış bir kısa metraj olsaydı diye hayıflanmaktan başka bir seçeneğimiz yok .
Hem sinemasal biçim , hem de fikirsel içerik için aynı sözü sarf etmek mümkün : " Böyle geri döneceklerse hiç geri dönmeselerdi daha iyi olurdu . "
