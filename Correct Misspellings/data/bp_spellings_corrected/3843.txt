Vox lüks , Natalie Portman’ın yarattığı ve ona çok yakıştığını düşündüğümüz imaj dolayısıyla başta ilgimizi çeken bir film .
Hatta ilk yarı bir trajedinin yarattığı iyileşme çabalarını destekler nitelikte ilerlerken , ikinci yarı klasik bir popstar ruh haline bürünüyor !
O yüzden filmin başında yarattığı sarsıcı giriş ve gelişme sonlara doğru tezini yok eden bir yolu seçiyor !
Celeste , 19 yılında Amerika’da bir lisede yaşanan silahlı saldırıdan sonra sağ kurtulan bir genç kız !
O da yaralanıyor , yoğun bir tedavi sürecinden geçiyor ve kendisini buluyor .
Katliamın ardından bir anma töreninde söylediği şarkıdan sonra fenomene dönüşüyor ve 14 yaşında şöhret dünyasının ağına düşüyor .
Ağına düşüyor diyorum çünkü bu çizgi neredeyse hiçbir popstarın hayatında şaşmıyor , benzer ve ezber şeylerle bu kez Celeste’yi izliyoruz !
Olayın özü ya da çıkış noktası bir saldırı olduğu için filmin farklı bir yola savrulacağını düşünmek maalesef iyimserlik !
Hayatının çıkışını yapmış ama sorumluluklarını tamamen başkalarına teslim etmiş bir genç kız , sonrasında genç bir kadının sahne ve sahne arkası hayatını izliyoruz .
Hatta sonrasında ondan ilham alarak sahilde terör saldırısı yapanlara karşı demeçleri bile çok üstünkörü kalıyor .
Çünkü Celeste çoktan gençken yaşadığı trajediyi unutup sahne hayatının açmazları , ışıltıları , coşkusu arasında sıkışıp kalmış hayatın tadını çıkarmaya bakıyor .
Hayatına etki eden üç karakter var !
Çocukken ona en büyük desteği veren , parçalarının sözlerini yazan ve onun gölgesi olmayı seçen ablası , onu bu hayatta daima hazır tutmayı başaran menajeri ve bir türlü anne kız ruh haline geçemediği , sadece biyolojik anne modunda kaldığı kızı !
Hepsiyle bir hesaplaşma , sorun yaşayan , ne tam bir kardeş , ne de tam bir anne olabilen Celeste’nin trajedisinin kaynağını topladığı tek yer şöhret !
Yani film onu bırakıyor ellerimize usulca !
O yüzden yaşanan saldırılar , onların Celeste’ye etkileri bir teferruat gibi kalıyor .
Yani film bunu hesaplaşma donesine dönüştürmeyi başaramıyor ya da tercih etmiyor .
Tabii filmin bir yandan dikkat çekmek istediği nokta bir popstarın durması gereken nokta !
Celeste dobra , küfürbaz ve skandallara açık bir karakter !
Onun adına saldırı düzenleyenler bir nevi onu hedef noktası haline getirmeye , ondan esinlendiklerini ifade etmeye çalışıyor .
Bu bir popstarı ne kadar bağlar ?
İçsel olarak bağlıyormuş gibi görünse de , kendisine yöneltilen suçlamalara karşı iyi bir sınav verdiğini söylemek mümkün !
Ama bu onu farklı bir yere asla taşımıyor !
Natalie Portman , Black Swan da olduğu gibi yine şaşaalı bir dünyanın ve kostümlerin içinde acısıyla baş etmek zorunda kalıyor .
Portman , ikinci yarısında dahil olduğu filmde iyi bir performans ortaya koyuyor .
Ama film bizi bir popstar hayatında öte bir noktaya ulaştırmıyor ne yazık !
Yönetmen koltuğunda enteresan bir isim oturuyor .
Michael Haneke’nin 2007 yapımı yeniden çevrim Funny Games filminde yer alan oyuncu Brady Corbet .
Filmin yönetmenlik deneyimine diyeceğim bir şey yok ama senaryonun vurucu noktaları bazı içsel ve görsel şovlarla kapadığını düşünüyorum .
Ama Portman hayranları bu büyümeyen kadını izlemekten keyif alabilir !
