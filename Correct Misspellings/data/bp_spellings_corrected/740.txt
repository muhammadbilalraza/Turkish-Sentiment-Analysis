Arabalar / Cars 2007 yılında Pixar imzasıyla hayatımıza girdiğinde , tam anlamıyla arabaların dünyasıyla kuşatılmak fikri çok hoş gelmişti .
İnsansız hava sahası , irili ufaklı birçok arabanın dünyasıyla kuşatılmış , tarla süren traktörlerin ruhlarından süzülen tozlar bizi epey sarıp sarmalamıştı .
Filmin kahramanı Şimşek McQuenn o zamanlar genç , hırslı , isyankar ve başarıya ulaştıkça egosu şişen bir araba yarışçısıydı .
İkincisinde ( 2011 ) Disney’le ortaklığa soyunan ve ilkindeki büyük küçük demeden yarattığı kapsayıcı ruhu kaybettiğini söyleyebiliriz Pixar’ın .
Hikayenin geri planda kaldığı , görsel anlatımın tavan yaptığı ikinci hikayede Walt Disney’in ağırlığı su götürmez bir gerçekti ve Arabalar macerası burada bitti dedirtmişti bize .
Altı yıl sonra tekrar üçüncü filmle sahalara dönen Arabalar yönetmen Brian Fee’nin ellerinde bir çeşit yap boza dönüşüyor .
Gerçi her daim imaj çalışmalarıyla hatırladığımız McQuenn yine yenileniyor , allanıyor pullanıyor ama sahalara inen son model arabalarla pek baş edemiyor .
Evet üçüncünün konusu bu !
Sahalara fişek gibi inen bu genç arabalar özellikle de Jackson Storm Şimşek McQueen’i hafiften sallıyor .
Filmde emektar Mater de var , yeni araba gelişim uzmanı desek yanlış olmayacak Cruz Ramirez de …
Bu genç bayan arabaları sahada değil de kapalı bir alanda , bilgisayar başında çalıştırıp gazlayan biri .
ritim , dans ve gaz !
Güçten düşen ve buna bir çıkış arayan Şimşek’in de Cruz Ramirez’le çalışma deneyimi oluyor ama biraz çalışmaktan soğutacak cinsten !
Film anlaşılan eskiyle yeniyi harmanlayarak bir yandan genç , bir yandan da deneyimli izleyici kitlesine hitap etmeyi amaçlıyor .
Bilgisayar karşısında pratikten uzaklaşan yeni nesile karşılık , hayatta her şeyin pratik bir karşılığı olduğunu savunan eski kuşak öngörüsü .
Bu iki duyguyu iyi harmanladığını düşünüyorum filmin .
Özellikle Şimşek’in Cruz Ramirez’le sahilde giriştiği yarış pratiği filmin ana fikri üzerinde gayet iyi patinaj ( olumlu anlamda ) yaptı diyebilirim .
Merhum Hudson Hurnet’in ruhuyla gazladığı film özünde bir yarış filmi .
Ama her filminde dayanışma ruhu , birbirine zıt ya da ters düşen tarafların sonrasında uzlaşma çabaları , jestler , havada uçuşan sesler vs …
Filmin tacını genç Cruz Ramirez’e devretmesi muhtemel olan Şimşek McQeen , merhum Hudson Hurnet gibi sahaların gerisine mi düşecek ?
Tabii bunlar serinin devamı gelirse diye düşündüğüm şeyler .
Ama konu sıkıntısı yaşandığı , evirip çevirip yarışmak teması üzerinden öğretilerin yapıldığı bir film daha ne kadar ilerler bilemiyorum .
İkinci filmde bir anda Mater’i ana aktörlüğe ittiren seriden , başka karakterler üzerinden hikayeler gelebilir .
Ama Mater kısmı çok tutmamıştı onu da söyleyelim .
Onu bastırmak için film aksiyonu kurtarıcı olarak seçmişti .
Dediğim gibi devam filminde Cruz Ramirez yeni yıldız olabilir , bizim Şimşek de onu uzaktan veya yakından yerel metotlarla destekleyen bir usta !
Filmi basın gösteriminde kaçırdığım için bugün bir çocuk güruhu ile izledim .
İzlenimim on yaşın altındaki çocukların çok fazla ilgisini çekmediği oldu .
Ama on yaş üstündekiler de bir hayli sevdi gibi geldi bana .
Bunu yaş konusunda kafası karışık ebeveynler için belki yardımcı olur diye ekledim .
Salonda büyüklerin olmaması da şaşırtıcıydı .
Sonuçta filmin büyükleri çocukluk günlerine , arabaları konuşturup yarıştırdıkları günlere götürmek gibi bir amacı olduğu da aşikar .
O yüzden salonların dışında kalıp çocuklarını beklemek yerine güzel bir nostalji hikayesinin içine düşebilirler !
Pixar’ın zaman zaman gerçekçi olmaya , hatta animasyonu animasyondan uzaklaştırmaya çalışan tarzı burada da devam ediyor .
Özelikle genel planlarda gerçekliğe fazlaca abanıyor .
Aslında animasyonun sınırsız dünyasının detaylarına yoğunlaşsa çocuk çocuk daha da keyif alabilir .
Sonuçta animasyonları karşımızda uçsuz bucaksız gerçek dünyadan kopuk bir öykü görmek için tercih ediyoruz …
