Romantik komedi çılgınlığı nasıl gerçek aşk filmlerinin köküne kibrit suyu ektiyse , korku komediler de korku türününün ağırlığını ve ciddiyetini azaltma tehlikesi taşıyor .
Shaun Of The Dead’in 28 Gün Sonra’dan daha fazla bilindiği , tartışıldığı ve başka projelere örnek olduğu bir gerçek .
Fakat Creep ile Raw Meat filminin güncel ve zayıf bir versiyonunu ortaya koyan Christopher Smith , yeni filmi Kanlı Mesai ile kafası ( oyuna ) çalışan bir korku filmine imza atmış .
Keyifli sahnelerin bolluğuna rağmen bir korku komedi değil çünkü kara mizahın yanında filmin dehşet atmosferi de filmin esas derdini desteklemek amacıyla güçlü tutulmuş .
İş dünyasının çekirdek aileleri olan ofisleri çekilir kılmak için düzenlenen bowling , film gecesi gibi aktivitelerden birisi de ' takım ruhunu canlandıma ' gezileridir .
Herkesin bol bol içtiği , alkolün etkisiyle itirafların havada uçtuğu ve dönüşe doğru hepsinin unutulduğu ' resmi ' tatiller .
Kanlı Mesai’nin uluslararası bir silah şirketinde çalışan sit - com kahramanları da , anlamlı bir şekilde Doğu Avrupa’ya paintball ile ter atmaya gidiyorlar !
Aksilikler üst üste geliyor ve beklenmeyen küçük problemlerin yerini savaştan kalma , gözünü kan bürümüş askerlerin elinden kurtulma çabası alıyor .
Fakat kimi sahnelerin gereğinden fazla uzatılmış olması ve kritik sahnelerin zekice bir dehşet ' yaratmama ' konusundaki çabası , filmin bir korku filmi olarak değerini azaltıyor .
Bütün bu , yaptıklarınız ( ürettiğiniz silahlar ) bir gün size de döner öyküsünün altında ise şüphesiz İngiltere’nin Amerika’nın savaşına verdiği desteğe duyulan tepki yatıyor .
Silah teknolojisine yatırım yapan şirketin terörle mücadele maskesinin ardına gizlenmesi ise şüphesiz filmin en anlamlı esprisi .
Issız ve tehlikeli orman filmleri söz konusu olduğunda azla yetinmeyip İskandinav sinemasının türe kattığı küçük ama etkili korku filmlerini de keşfetmek lazım .
Yaratık’ımsı bir canavarın , yangınları araştırmak üzere ormana gelen bir araştırma grubunu birbirine düşürmesini anlatan İsveç yapımı Bilinmeyen ( Det Okända ) ve Norveç yapımı Dark Woods ( Villmark ) , bu ülkelerin doğal hazinelerini korku sinemasına açmalarının ne büyük bir kazanç olduğunu ortaya koyuyor .
Özellikle , gizemini izlendikten sonra da sürdüren ve bulmacayı andıran yapısıyla Lost’u çağrıştıran Dark Woods’un küçük bir başyapıt olduğunu söyleyebiliriz .
Eğer lafı gediğine sıkı oturtmuş , zekice bir mizahla desteklenmiş politik bir korku filmi bekliyorsanız , Joe Dante’nin Master Of Horror dizisi için çektiği Homecoming beklentileriniz için doğru tercih .
Rahatsız edici olmaktan çekinmeyen bu zombi filmi , savaşta ölen Amerikan askerlerinin yanlış politikaları değiştirmek için ' geri dönüşünü ' anlatıyor .
Fakat daha azıyla yetinmeyi kabul edip , kan amaç değil araç olmalıdır , azıcık da kafaya çalışmalıdır diyorsanız , mesai başladı !
