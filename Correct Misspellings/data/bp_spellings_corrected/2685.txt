Yazıya film bittikten ( ben filmden önce bitmiştim gerçi ) hemen sonra aklıma gelen bir cümle ile başlasam iyi olur : Mühürlü Köşk'ün mühürleri hiç açılmasaymış keşke .
Sinemaya gittiğinizde izlediğiniz şeyi seversiniz , umursamazsınız ya da nefret edersiniz fakat sonuçta karşınıza çıkan şey en kötüsü olsa bile eninde sonunda " sinema " dır .
Peki , şimdiye kadar karanlık salonda izlediğim en kötü film unvanını kolaylıkla kapabilecek Mühürlü Köşk ne ?
Öncelikle bu filmimsi şey kesinlikle " sinema " değil ve kendi sinemasına değer veren , masum Türk seyircisinin karşısına çıkarmak büyük ayıp .
Biraz iddialı olacak ama son iki yılda yerli üretimlere karşı iyice azalmış seyirci ilgisini hepten sonlandırabilecek kadar " olmamış " bir filmle karşı karşıyayız .
Filmin gayet uyduruk ve " esinlenmiş " hikayesinde , küçük bir kanunsuzlar çetesinin polisten kaçarken sığındıkları bir köşkün perili çıkması ve başlarına ölümcül kötülüklerin musallat olmasını izliyoruz .
Olayı burada biraz açalım .
B sinemasına tutkulu bir sinemasever olduğum için Mühürlü Köşk benzeri filmler video piyasasında sık sık karşıma çıkıyor .
Bunlar genellikle büyük bütçe filmlerin erotizm dozu yüksek beceriksiz ve komik taklitleri .
The Lord Of The G - strings , Missionary Position Impossible , Twinklight , Forrest Hump gibi pek çok örneğini sayabileceğim bu janranın , yapıldıkları ülkelerde dahi sinema salonlarının kıyısından köşesinden geçmediğini , ancak bazı " tür " festivallerinde ve DVD'de " meraklısına özel " bir şekilde seyirci karşısına çıkabildiğini belirtmem gerek .
Tabi Mühürlü Köşk yukarıda yazdığım filmlere ancak uyandırdığı " olmamışlık " hissi açısından yaklaşıyor .
Çünkü bu filmin bir spoof / parodi olma çabası yok .
Kendisini gayet ciddiye alıyor .
Taklit ettiği onlarca film var ama özellikle bir filme benzemiyor .
Fakat berbat senaryosu , biçare oyunculukları ve TV dizilerinde gördüklerimizden bile beceriksizce uygulanmış " after effects " mamulü illüzyonlarıyla kendisi bir parodiye dönüşerek tam da bahsettiğim " kötü " filmlerden biri olup çıkıyor .
Filmi sinemada izlememiş olsam ve bu gereksiz kendini ciddiye alma çabası olmasa aslında ortada eğlendirici bir B potansiyelinden bahsetmek mümkün olabilirdi .
Bu benzetmenin bir sebebi de Mühürlü Köşk'ün 70'ler seks furyasından bu yana sinemada karşımıza çıkan erotizm dozu en yüksek yapım olması .
Filmde neredeyse Kadir Akgün'ün VCD piyasası için çektiği " Köylü Kızı " ve benzeri bir sürü filmdeki kadar yoğun ve kaba bir cinsellik var .
İnternetin hayatımıza bu kadar girdiği bir zamanda hala " seks sahnesi " izlemek için sinemaya gidecek seyircilerden medet ummak hayli garip !
Bu " sevişme " sahnelerinde salondan çıkan çiftler olduğunu söylemem gerek .
Gerçi bir Türk filminin içinde sevişen birilerini görmekten mi utandılar yoksa bunu filmin kötülüğünün bahanesi mi yapıp çıktılar , orası muamma !
Filmde en eğlendiğim kısımlar ise " ara beni , boya beni " reklamlarıyla hatırda kalan eski dansöz Sibel Gökçe'nin sahneleri oldu .
Sapına kadar Anglo Sakson bir hayalet olarak memleket topraklarında saşkın şaşkın dolanması fenaydı .
Hele de havada uçtuğu sahnelerdeki " acaba düşer miyim ? " korkusu .
Murat Yatman'ın oynadığı " Warlock " edasıyla ortalarda dolanan Karabasan tiplemesi de boğazıma mısır kaçıracak kadar şahane idi !
Filmin T800 ayarındaki , mimikten yoksun " erotik " yıldızı Özlem Yücel'in sinema kariyerinin nereye uzanacağını görmek için ise kahin olmaya gerek yok .
Asıl anlamadığım ise bu kadar kötü bir filmin nasıl olup 100 kopya ile seyirci karşısına çıkabildiği .
İşin acı tarafı , Mühürlü Köşk , insanlar filmin ne yaman bir çelişki olduğunu anlayamadan yaptığı hafta sonu hasılatıyla kara dahi geçebilek .
Evet , sinema içinde ticaret olan bir çaba ama ticaretin böylesinin müşteriyi tezgahtan kaçırabileceği kimsenin aklına gelmiyor mu ?
Geçen yıl benzer bir şekilde 147 kopya ile gösterime giren Cehennem 3D filminin , tüm kötülüğüne rağmen kazandıran bir yapım olmasından cesaretle çıkılmış bir yol sanki bu .
Mühürlü Köşk , sinemalarda gösteriminden çok kısa bir süre sonra sansürlenerek TV'de gösterilecek ve sonra marketlerin ucuz DVD raflarında sürünecek bir kadere sahip .
Tıpkı 2007 yılında çekilmiş , benzer pespayelikteki 18'ler Takımı gibi .
Ülkemizden çıkacak iyi bir korku filmi konusunda halen umutluyum ama bu " hap yapıp para kapma " çabasını kimselere önerecek değilim .
Gerçek bir ham film israfı .
Uzak durun !
Twitter : murattolga
murattolga@gmail.com
