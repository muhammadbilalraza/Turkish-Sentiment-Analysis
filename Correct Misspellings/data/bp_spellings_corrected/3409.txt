Çoğumuz 2009 yılında Acı Süt ( La Teta Asustada ) filmiyle Berlin’de Altın Ayı’yı kazandığında tanıdık Perulu yönetmen Claudia Llosa’yı .
Daha sonra Yabancı Dilde En iyi Film kategorisinde ülkesi adına Oscar’a da aday gösterildi sinemacı .
Sert içeriğine rağmen oldukça da şiirsel , Oscar adaylığına kadar uzanmasıysa bir o kadar şaşırtıcı bir yapımdı Acı Süt .
Llosa’ya da uluslararası bir yapımın yolunu açmış belli ki İspanya - Kanada - Fransa ortak yapımı Paramparça  ( Aloft ) ile devam etmiş o yola .
İlk gösterimi 2014 yılında yine Berlin’de yapılan Paramparça’nın oyuncu kadrosu da uluslararası isimlerden oluşuyor .
Başrollerde Amerikalı ( ve Oscar’lı ) aktris Jennifer Connelly’nin dışında , İrlandalı Cillian Murphy , Fransız Melanie Laurent ve rolü daha geri planda da olsa İspanya doğumlu Charles Chaplin’in torunu Oona Chaplin var .
Connelly , yolu bir tür spiritüel figür olmaya doğru ilerleyen , sanatçı ve iyileştirici kişiliğiyle kendini tanımlar hale gelirken oğlu Ivan’ı seneler önce terk etmiş bir anne olan Nana’yı canlandırıyor .
İki ayrı zaman diliminde , bir yandan Connelly ve oğlunu birbirlerinden koparan geçmişteki trajik olayı parça parça öğreniyoruz ; bir yandan da şimdiki zamanda Laurent’ın canlandırdığı bir gazetecinin , Ivan’la annesini biraraya getirme çabasını izliyoruz .
Bu çabasının ilk anda bilmediğimiz bazı sebepleri , Ivan’ın annesine karşı duyduğu öfkenin de zamanla öğreneceğimiz kökenleri var .
Claudia Llosa katman katman açılan , karakterleri tanıyıp geçmiş öykülerini öğrendikçe içine gireceğimiz , onlarla birlikte duygusal ve spiritüel yolculuktan geçeceğimiz bir film tasarlamış .
Ancak uzun süre o kadar ketum davranıyor ki film , karakterlerini tanıyıp onların tutum ve davranışlarına anlam vermek de yer yer zor olabiliyor .
Maalesef her şeyi öğrendikten sonra bile aynı sıkıntı devam ediyor .
Film daha ziyade başarılı görüntü yönetimi ve olağanüstü güzellikte mekanların sağladığı bir gösterişin arkasında , öykünün geçtiği mekanlar kadar soğuk ve sert bir dünya kuruyor .
Nihayet Nana ile Ivan karşı karşıya geldiğindeyse , film her şeyi biraz fazlaca hızlı toparlayıp etkili bir final fırsatını da kaçırıyor .
Paramparça gerçek bazı duygulara ulaşmaya çalışırken , kendini çok “art - house” , çok “sanatsal” bir biçemin ve üslubun içinde tam tersine bir sahteliğe hapsediyor .
Bir kaybın acısıyla farklı şekillerde baş eden , inançla ilgili de farklı deneyimleri olan bu karakterlerin öyküsü , dönüştürücü olmaktan çok uzak ne yazık ki .
Hemen hepsi kar ve buzla kaplı mekanlarda geçen öyküleri kadar soğuk bir film Paramparça .
O soğukluğun içinde kesici bir acı ve hakikat bulan izleyiciler de çıkabilir şüphesiz .
Başarılı oyunculuklara ve enfes görüntülere haksızlık etmiş olmayayım ama benim gördüğüm sadece dünyadaki birçok bağımsız sinemacıya özgü bir tembellik , gösterişçilik ve yapaylık .
Twitter : aliercivan
