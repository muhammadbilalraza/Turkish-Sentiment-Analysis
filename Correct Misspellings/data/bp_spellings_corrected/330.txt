Pixar ile Walt Disney'in , Oyuncak Hikayesi ( Toy Story ) ile başlayan işbirliğinde son nokta İnanılmaz Aile ( The Incredibles ) .
Önümüzdeki yıl Arabalar ( Cars ) ile sona erecek olan bu ortaklığın ardından Pixar yoluna kendi başına devam edecek .
Klasik tarzdaki çizgi filmlerin bir dönem olduğu kadar ilgi çekmediği ve Pixar'ın her filminin elde ettiği ticari ve eleştirel başarı göz önünde bulundurulacak olursa , bu ayrılıktan zararlı çıkacak taraf şüphesiz Disney .
19 yılında birçok insanın gözünden kaçan fakat eleştirmenler ve filmi keşfeden bir kısım seyirci tarafından 90'lı yılların en iyi animasyon filmlerinden biri olarak kabul edilen The Iron Giant'ın yaratıcısı Brad bir , bu kez arkasında Pixar'ın teknik donanımı ve promosyon gücüyle karşımıza yine çok önemli bir animasyon eseri çıkarmış .
Bu yıl verilecek Animasyon Film Oscar'ını kazanmasına da kesin gözüyle bakılan İnanılmaz Aile , özel yeteneklerini sergilemeleri devlet tarafından yasaklanınca kendi kabuklarına çekilip çoluğa çocuğa karışan bir grup süper kahramanın yıllar sonra yeniden kendilerini bir maceranın içinde buldukları bir öykü anlatıyor .
Hem de bu kez doğuştan yetenekli çocuklarıyla .
Kendi adıma İnanılmaz Aile'nin Pixar'ın en iyi filmlerinden biri olduğunu veya Bird'ün önceki filmi kadar etkili olduğunu düşünmüyorum .
The Iron Giant'ın izleyici üzerinde bıraktığı duygusal etki bu filmde mevcut değil .
İnanılmaz Aile , bu açıdan bir aksiyon filminden fazlası değil .
Ama ne aksiyon filmi .
Gerçekten büyük yapımım diye geçinen nice kurmaca filme taş çıkartacak kadar hem de .
Gerçi Pixar'ın bu becerisine Sevimli Canavarlar ( Monsters , Inc . ) gibi önceki filmlerinde de şahit olmuştuk .
Karşımızdaki son örnek de hiç aşağı kalır gibi değil .
Bu da onu son derece keyifli bir eğlencelik yapıyor .
Ödül sezonunda filmin birçok eleştirmen grubundan senaryo kategorisinde de takdir görüyor olmasının ( kimilerince Özgün Senaryo dalında Oscar'a aday gösterilmesinin de beklenmesinin ) ve Amerikan Yapımcılar Birliği tarafına geçtiğimiz günlerde yılın en iyi beş filminden biri olarak seçilmesinin en önemli sebepleri , sağlam olay örgüsü ve usta işi diyalogların yanında hiç şüphesiz yaratılan karakterler .
Bu anlamda Amerikan animasyon sinemasının her filmde kendini biraz daha aştığı su götürmez bir gerçek .
İnanılmaz Aile de son derece zengin bir karakterler yelpazesi sunuyor bize .
Öyle ki , birçok kurmaca filmdekinden daha ayrıntılı çizilmiş olan bu karakterler adeta yaşıyorlar .
Son derece başarılı seslendirme ekibinin de bu gerçeklik hissinde payı büyük tabii .
İnanılmaz Aile aynı zamanda tam bir aile filmi .
Tabii bunda şaşıracak bir şey yok .
Ama aile kavramı üzerine güzel şeyler de söylemeyi başarabilen bir film bu .
Ayrıca bunu hiç de alışılmış bir aile örneği üzerinden yapmadığı için ahlakçı bir noktaya da varmıyor .
Tüm aile fertlerinin ayrı ayrı birer birey olarak kendi kimliklerini bulmasıyla bir bütün olarak da gücünü bulan bu aile , " birlikten kuvvet doğar " veya " bir elin nesi var , iki elin sesi var " gibi deyişlerimizle de özetleyebileceğimiz bir mesajı iletiyor seyirciye .
Bu arada gelişme çağındaki çocukların psikolojilerine dair güzel mesajlar da veriyor ; kendinize değer verin ve içinizdeki yeteneği keşfedin .
İnanılmaz Aile bir Kayıp Balık Nemo ( Finding Nemo ) değil belki ama bu yılın en keyifli seyirliklerinden .
Çocuklar için olduğu kadar , iyi çizilmiş karakterleri , zekice mizahı ve teknik üstünlüğüyle yetişkinleri de memnun edeceğine şüphe yok .
