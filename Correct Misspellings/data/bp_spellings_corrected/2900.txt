Yerli sinemamızın fikri anlamda sıkıntı yaşadığı bir ortamda itiraf etmek lazım ki Merdiven Baba en azından konusu ve senaryosuyla dikkat çekiyor .
Tabii akışa eşlik etmek için acelece yazılmış izlenimi uyandıran diyaloglar ve espriler o kadar zorlama olmasaymış dedirtiyor bir yandan da .
Evli , karısı ve çocuklarının hem minyon hem de işinde başarısız olduğu için burun kıvırıp aşaladığı Fazlı'nın biraz da yükseliş hikayesi bu film .
Merdiven de buna atıfta bulunan en gerçekçi araç .
Fazlı'nın konumu ve ailenin özellikle de karısının ona yaklaşımı bir hayli absürt biçimde işlenmeye çalışılmış filmde .
( Ayan beyan aşağılıyor zira adamı ! )   O yüzden satın alınan arabanının kasasından yükselen merdiven bu tavırlara rahat bir şekilde eşlik ediyor .
Fazlı havalimanında yer görevlisi olarak çalışıyor ve karısının zorlaması , arkadaşının ısrarı sonucu uçaklara merdivenlik yapan , şimdilerde boşa çıkmış bolca benzin yakan bir Amerikan araba satın alıyor .
Ondan sonra değişen ve yükselen hayat hikayesine tanıklık ediyoruz .
Film hem Yeşilçam kalıplarında hem de bağımsız sinemanın kıyısında dolaşmaya çıkmış gibi .
Filmin senaryosunda bazı kopukluklar da yok değil hani .
Arkasında koca merdivenle dolaşan , reklam malzemesi olan , reklamlara , haberlere çıkan Fazlı o süre boyunca olumsuz anlamda dikkat çekmiyor ancak yanlış bir yola ( biraz da bile bile ) girince aracına el konuyor .
Yani o konuda gerçekçi olmaya , filmi bir trafik cezasına kurban etmeye gerek var mıydı diye düşündürtüyor .
Belki de normale dönüş başka şekilde biçimlenebilirdi .
Zaten ortada çizgisini absürde yakın kurmuş bir senaryo varken gerçekçi bir çözüm birazcık sırıtıyor açıkçası .
Bir de benzinden otogaza geçmesi fazlaca tekrar edilen arabanın o aşamasının bir türlü gösterilmemesi ve sonrasında lafının edilmesi ?
Ne oldu suya mı çalışır oldu araba !
Film bir merdivenle yapılabileceklerin listesini çıkarmış gibi !
Tabii bu anlamda Fazlı'nın ailesini geri kazanış hikayesini Fazlı'nın çabalarından çok arabanın sevimliliğine ve yapabildiklerine bağlamak çok daha anlamlı kaçacak .
Ama yine de hayatta bir kaybeden olduğuna inanan ama buna rağmen neşe ve enerjisinden birşey kaybetmeyen bir adamın pozitif yaklaşımının başarısı da denilebilir .
Sonuçta Merdiven Baba tiplemesiyle öne çıkıyor , Hacı Ali Konuk Fazlı tiplemesiyle filme çok şey katıyor , zaten filmin amacı da küçük adamın büyük başarısına uzanmak .
Esra Dermancıoğlu'nun kendinde değilmiş gibi oynama tarzını ben fena bulmuyorum ama biraz tekrarlı bir hal almaya başladı gibi bu durum !
Biraz daha böyle devam ederse hep aynı damgasını kendisi de yiyecek !
Filmin yönetmeni Hasan Tolga Pulat Güzel Günler Göreceğiz’den sonra farklı bir tarza imza atıyor , filmin tıkır tıkır akan bir yanı olduğunu söyleyebiliriz , bu da filmin artılarından biri olarak yansıyor .
Merdiven Baba zaten hikayesi ve karakteriyle öne çıkıyor .
Bunda merdivenli arabanın da etkisi çok .
Sonuçta haftanının keyifli filmerden biri olarak izleme hanesine yazabileceğiniz bir film . twitter . com / BanuBozdemir
