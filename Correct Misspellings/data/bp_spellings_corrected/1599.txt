Başrolüne Aslı İnandık'ı yerleştiren ve BKM'nin ellerinden çıkan Aslı Gibidir , genç bir kızın hayallerini gerçekleştirmeye çalışmasını konu ediniyor .
Gerçek anlamda yüzleri güldüren bir komedi filmi olduğunu söyleyebileceğimiz Aslı Gibidir , son zamanların yerli komedi filmleri için bir oksijen tüpü niteliğinde denilebilir .
Zaman zaman yalpalasa da filmin tamamına bakıldığında gerçekten senaryosu , yönetmenliği ve oyunculukları üzerinde büyük bir emek olduğunu fark edebiliriz .
Aslı , çekirdek ailesiyle birlikte yaşayan genç bir kızdır .
Mesleği ziraat mühendisliği olan Aslı'nın hayallerinin bununla yakından uzaktan alakası yoktur .
Bir üniversitenin konservatuarına girmek üzere sınava katılan genç kızın karşısına hiç ummadığı yerden bir şans çıkar .
Oyuncu olmak isterken kendini Dublörler Kulübü'nde bulan Aslı , burada istediklerini elde edebilecek midir ?
Bu kulüpte gerçek hayatta onlara iş teklif edenlere ücret karşılığı dublörlük yaparak geçimlerini sağlayan insanlar yer alıyordur .
Hepsi birbirinden renkli ve eğlenceli olan karakterler , Aslı'yı aralarına alabilmeyi başarabilecekler midir ?
Öncelikle filmin gayet az olan olumsuz yönlerinden başlayacak olursak Evren Erdoğan ,  Ayşe Balıbey ve Bener Karaçor'dan oluşan senaryo ekibinin senaryo üzerinde fark etmediklerini düşündüğümüz bir detayı söyleyebiliriz .
Konu , filmde yer alan bazı espriler .
Aslı Gibidir , her ne kadar korkunç mizahi anlayışlara sahip yerli komedi filmleri arasında parlayan bir yıldız gibi dursa da , onun da mizah konusunda bir hatası var .
Kağıt üzerinde güzel duran espriler , hayata geçirilince çok da güzel durmuyor .
Eğer ki o esprileri sosyal medya üzerinden biri paylaşmış olsaydı yüzler gülümseyebilirdi , ancak biri bunları dile getirince formül çok da tutmuyor .
Ancak bu ' olmamış ' esprilerin sayısı az olduğu için rahatlıkla esgeçebilir ve yolunuza devam edebilirsiniz .
İkinci bir sorun da Aslı İnandık'ın tiyatral oyunculuğu .
Birçok karakteri tek bir filmde başarıyla canlandırmadığını asla söyleyemeyiz .
Ancak karakter performansları arasında tutarsızlık bulunuyor .
Dublörler Kulübü'nün onu gönderdiği yerlere kılık değiştirip giden Aslı'nın oyunculuğu bazen çok başarılıyken bazen çok abartı gibi görünüyor .
Eğer ki onu bir sahnede ya da sosyal medyadaki bir videoda izliyor olsaydık , bu kadar göze batmayacaktı .
Ancak sinemada oyunculukların daha doğal durması gerekmekte .
Bu ' olmamış ' performanslar filmin yaklaşık %30'unu oluştuğu için yine bu sorunu da abartmadan esgeçmek mümkün .
Çünkü , başrol olarak yer aldığı ilk filmiyle Aslı İnandık , birçok kişinin yapamadığı bir şeyi başarmış oldu .
Üçüncü motivasyon düşürücü ögeye gelirsek , filmin ikinci bölümünü içeren romantizm .
Aslı İnandık'a Ahmet Olgun Sünear'ın eşlik etmesi bu filmi görmeden önce kafalarda canlanamıyordu .
Ama filmi izlediğimizde bu düşünceden kolaylıkla kurtulmuş olduk .
Ancak bazı klişeliklerin olması , her şeyin mükemmel gittiğini düşünürken filmi izleme motivasyonlarını indirebiliyor .
Şimdi olumlu kısımlara geri dönebiliriz .
Bir anda kendimizi Aslı'nın hikayesine ortak olmuş olarak bulduğumuz bu filmi yerli komedi sinemasıyla karşılaştırmadan edemiyoruz .
Tekrardan açıp izleme isteği uyandıran film , en başta da söylenildiği üzere hepimize nefes aldıracak ve yerli komediye olan inancımızı yeniden canlandıracaktır .
Tabii bu komedi filmleriyle ilgili olan olumsuz düşünce Cem Yılmaz , Yılmaz Erdoğan , Ata Demirer , Gülse Birsel , Demet Akbağ gibi isimler için geçerli değil .
Ancak hiçbir zaman popüler isimlere yenilerinin katılamayacağını düşünmeye başlamıştık .
Aslı İnandık'ın tek başına tüm filme hükmetmeye çalışması takdirlik bir durum .
Eğer ki Aslı Gibidir filmini bu cümlelerle başka biri bana anlatsaydı , ' Herhalde oyuncu kadrosu kötü olduğu için Aslı İnandık öne çıktı ' gibi düşüncelere kapılabilirdim .
Ancak durum hiç de öyle değil .
Hemen hemen her oyuncu ne İnandık'ı yüceltmeye yönelik ne de düşürmeye yönelik olarak seçilmiş .
Öne çıkan ve performans konusunda İnandık'a harika şekilde eşlik eden birçok isim bulunuyor .
Bunlardan biri , Aslı'nın babası rolünde izlediğimiz Tuna Orhan .
Geçim sıkıntısını dibine kadar yaşamış olduğu belli olan ve maddiyat konusunda asla ipleri elinden bırakmamaya çalışan baba , filmde en ummadık zamanlarda ummadık şekilde izleyicileri güldürmeyi başarıyor .
Bir diğer isim de Dublörler Kulübü'nün öncülerinden Seyfi rolünü canlandıran Toygan Avanoğlu .
Kendisinden zaman zaman seksist cümleler duysak da , karakterin bir sonraki sahnesinde tüm hatalarını unutacak seviyeye gelebiliyoruz .
Ayrıca Ayten Uncuoğlu'nu yeniden beyaz perdede görmek hepimiz için büyük bir zevktir .
Yer yer teknolojiye laf atan , yer yer feminist tavır sergileyen , yer yer LGBTQ + bireylere de saygı göstermeyi başaran Ali Yorgancıoğlu yönetmenliğindeki Aslı Gibidir , senaryosu ve replikleri bakımından arada bir yalpalasa da , her daim toparlanmayı başarıyor ve size söyleyecek çok da laf bırakmıyor .
