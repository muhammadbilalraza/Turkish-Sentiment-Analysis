Son zamanlarda adından en çok bahsedilen savaş temalı film , kuşkusuz ' Kara Şahin Düştü ' .
Peki neden herkes bu filmden söz ediyor ?
Öncelikle yönetmeni ve yapımcısı ile zirveye aday Kara Şahin Düştü’nün oyuncu seçimide gerçekten çok yerinde .
Filmin kısaca konusu , 1993 yılında Somali’nin başkenti Mogadişu’da , bir grup Amerikan askerinin kıstırıldığı , 19 askerin öldüğü 70 kadarınında yaralandığı başarısız bir operasyonun hikayesi .
Son dönemlerde önemli yapımlara imza atan yönetmen Ridley Scott ise bu kez Amerikan yönetimi ve ordusuna gerçek bir hikayeden yola çıkarak hazırladığı bu filmde bir özeleştri getiriyor ve başkasının savaşını savaşmaktan doğacak olan faturanın kime kesileceğini sorguluyor .
Filmin çekimlerinde ise 100 kadar gerçek asker rol almış , filmin yapımı sırasında Mogadişu operasyonuna katılan yüksek rütbeli askerlerden yardım alınmış , ve filmde görünen helikopterler ve pilotların bazılarıda gerçekten o günkü operasyona katılmışlar .
Bu ayrıntılar filmin ne kadar gerçekçi olduğunun bir kanıtı aslında .
Üstün donanıma sahip Amerikan özel birlikleri Ranger ve Delta kuvvetlerinin yanında teknoloji harikası Black Hawk helikopterlerinin basit savaş kuralları karşısındaki ağır yenilgisinin işlendiği filmde Pearl Harbour fiminin yıldızı Josh Hartnett ve Ewan Mc Gregor’un üst düzey oyunculuğunu görmek mümkün .
Filmde duyulan müzikler ve kullanılan özel filtreler sayesinde görülen renkler çok yerli yerinde ve filme derin bir hava katmayı başarıyor .
Yönetmen Scott , ilk helikopterin düşüşü hariç , hiç bilgisayar destekli görüntü kullanmamış ayrıca ağır duygusal sahneler yerine aksiyon sahnelerine yer vererek seyirciyi gerçek bir savaşın ortasına çekmeyi başarmış .
11 Eylül sonrası düşmanını arayan Amerikaya ince göndermelerde bulunan film , savaş muhabiri Mark Bowden’in operasyonun gerçek tanıklarıyla yaptığı röportajlardan sonra yazdığı ' Black Hawk down : A story of modern war ' kitabından uyarlanmış .
Son zamanlarda salonlarda kolgezen fantastik , ütopik filmlerden sıyrılıp hayatın gerçekleriyle yüzleşmek için Kara Şahin Düştü kusursuz bir seçim olacaktır .
