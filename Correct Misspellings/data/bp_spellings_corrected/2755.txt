Geçen yıl izlediğimiz Hür Adam'dan sonra bir kez daha Bediüzzaman Said Nursi'nin hayatına beyazperde aracılığıyla tanıklık ediyoruz fakat bu kez önemli bir farkla .
Bu hafta Allah'ın Sadık Kulu : Barla filmi Türk sinemasında daha önce denenmemiş bir animasyon tekniğiyle hazırlanmış olarak karşımıza çıkıyor .
Filmde konu olarak Bediüzzaman Said Nursi'nin 82 yıllık hayatının 1927 – 1934 arasındaki ‘Barla ' ( sürgün yeri ) kısmı ele alınıyor .
Yani Hür Adam filminde anlatılanlardan sonrası !
Tabii filmin ilk karesinden itibaren İslami bir anlatımın , davetin ve propagandanın içine çekiliyoruz .
Filmi , biraz da yumuşatması için , bir çocuğun gözünden anlatılıyor bu zorlu günler ve süreç !
Allah'ın Sadık Kulu : Barla , motion capture , yani hareket yakalama teknolojisi kullanılarak yapılmış ama bu tekniğin gerçekten ilkel bir uygulamasından başka bir önem arz etmiyor .
Motion capture veya Türkçesiyle hareket yakalama , özellikle hareket dinamiğini daha iyi taklit edebilmek adına ve ilk olarak askeri amaçlarla geliştirilmiş ve en sonunda Hollywood'un gözdesi olmuş bir animasyon tekniği .
Robert Zemeckis gibi sinemasal oyuncaklarla oynamayı sevenlerin yanı sıra , gişe bombası Avatar ve son olarak izlediğimiz Tenten'in Maceraları ( The Adventures of Tintin : Secret of the Unicorn ) hep bu teknik kullanılarak hazırlanmış işler .
Allah'ın Sadık Kulu : Barla bu anlamda haftanın hem teknik hem de içerik açısından kendisinden söz ettirecek , ilginç sinemasal tartışmalara yol açacak filmi olmaya aday .
Ama sakın Hollywood standartlarında bir iş beklemeyin .
Söz konusu animasyon ise Türk sinemasına her zaman olduğundan da fazla hoşgörü göstermeniz gerekebilir .
Çünkü Barla'yı yaratan ekibin bahsettiğim animasyon tekniğini on yıl gerisinden takip ettiğini söylemek mümkün .
Yine de bu çabanın takdir edilesi bir yanı var .
Ama şanssız bir tesadüfle aynı hafta vizyona giren Tenten'in yanında gerçekten de kırk fırın ekmek yemesi gereken bir iş olduğu da ortada .
Genel planlarda dikkat çekmeyen kusurlar , yakın planlarda , karakterlerin mimik ve jest kullandığı anlarda , acemi hatalara dönüşüyor .
Sesle ağız hareketleri pek bir uyumsuz .
Karakterlerin hareketsiz durup konuştukları sekanslar , hareketli görüntülerden daha iyi neredeyse .
Ve yer yer kara kalem izlenimi veren kıvrımlar .
Ekibin filmi hızlıca toparlama isteği , zaman ve deneyim eksikliği yaşadığı belli oluyor ve bu kadar darlıkta neden 108 dakika çekildi bu film demeden duramıyor insan .
Hakkıyla yapılmış bir orta metraj hatta kısa metraj daha iyi olabilirdi !
Tabi o zaman da işin ticari kısmı olmazdı vs. .
Filmin bir başka kusuru da şu ; esas karakter Said Nursi olduğu için diğer karakterlerin ayrıntısına inme gereği duyulmamış , hepsi esas adamın etrafında dönen pervaneler gibi adeta .
Ve onların gözünde yükseldikçe yükselen bir Said Nursi imajı .
Acı çektikçe , fikirlerinden dolayı dışlanıp sürgün edildikçe önem kazanan bir adam var karşımızda .
Dönem gereği Atatürk'ün ‘çağdaş ' fikirleri ve savunucularıyla olan çatışması da filmin önemli bir yanı !
" Bizden olmayan kötüdür " saplantısı bu filmin de damarlarına işlemiş durumda .
Tabii işin içine Kürt – Türk sorunu gibi güncel bir mesele de girince filmin propagandacı kimliğinin günümüzden de ilham almaya çalıştığını düşünüyoruz .
Var olan duyguyu daha da arttırmak , içteki iman , acı ve mücadele ruhunu yükseltmek için kullanılan müzikler de bir hayli ilgi çekici !
Sonuçta karşımızda motion capture tekniğiyle ( filmin neredeyse tek iyi yanı ) anlatılmaya çalışılan bir hayat öyküsü var .
Ama masum bir film olduğundan söz etmek neredeyse imkansız !
Çünkü bir kişinin hayat öyküsünü uzatarak başka konulara da bağlamaya çalışıyor ki orada filmin başka dertleri olduğunu anlıyorsunuz !
 ( banubozdemir@gmail.com )
