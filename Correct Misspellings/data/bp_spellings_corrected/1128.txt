Yerli sinema sektörümüz kelimenin tam anlamıyla “Kasımda vizyon başkadır ! ” rüzgarına kapılmış gidiyor .
Sonbaharın sokaklara basmasıyla vizyona giren filmlerin niceliği ve niteliği artarken , Kasım ayı sonu itibariyle yerli komedi ve romantik aşk filmlerimiz zirve yapmış durumda .   İncir Reçeli 2 , Unutursam Fısılda’dan sonra şimdi sırada bir ‘ilk film’ olan Karışık Kaset var .
Uygar Şirin‘in yakın zamanda piyasaya çıkan aynı adlı romanından beyazperdeye aktarılan filmin öyküsü genel hatlarıyla bir türlü başlayamayan ve yaşanamayan bir aşkın peşinden gidiyor .
1990 , 20 ve 2010 olmak üzere kendisine üç durak seçen öykü , bu kovalamacada peşinden dönemin müziklerini de zaman tüneli misali sürüklüyor .
Belki dönem filminden ziyade “dönemler arası” bir film olarak nitelendirebileceğimiz yapım , aynı zamanda bir olgunlaşma öyküsünü de alt metninde barındırıyor .
Hoşlandığı kıza bir türlü açılamayan Ulaş’ın 1990’lı yıllarda kendisini ancak karışık kaset doldurarak ifade edebilmesi , hem İrem’e hem hayata karşı dilinin ucuna kadar gelen şeyleri hep içine atması , yüzündeki hafif “dram kralı” duruşu , baba ile yaşanan “katharsis” ile nihayete eriyor .
Ulaş müzikle büyüyor ama senaryonun özünde İrem ile olgunlaşıyor .
Filmin uyarlama senaryosunu Mert Atalay ile kaleme alan yönetmen Tunç Şahin , öyküyü dallandırıp budaklandırmadan ana karakter Ulaş’ın “duygu dünyası” üstüne kurmayı tercih etmiş .
Öte yandan bu merkeziyetçi üslup , seyirciyi iyi işlenebilecek yan karakterlerden ve yan öykülerden mahrum bırakmış .
Bu açıdan karşımızda sadece ‘baba Ali’ karakteri var .
Bir ilk film deneyimi olması açısından mazur görülebilecek bu noksanlık , umarız ki yerini yönetmenin ilerleyen yıllarda karşımıza çıkacak yeni filmlerinde daha oturmuş bir yapıya ve daha örgün öykülere bırakır .
Kast seçimi açısındansa Sezar’ın hakkını Sezar’a vermek gerek .
Ulaş ve İrem’in 13 yaşlarındaki hallerini canlandıran çocuk oyuncular Ulaşcan Kutlu ve Aslıhan Kapanşahin ,   hem fiziksel benzerlikleri hem de rollere kattıkları gerçeklik duygusu açısından Sarp Apak ve Özge Özpirinçci’nin canlandırdığı 20 ve 2010 halleriyle oldukça uyumlu iş çıkartmışlar .
Komedi karakteriyle tanıdığımız Apak’ı duygusal ve çekingen bir yengeç erkeği olarak seyretmek keyifliyken , özellikle baba rolünde seyrettiğimiz Bülent Emin Yarar oyunculuğunu tabiri caizse tekrar tekrar döktürüyor .
Müzik cephesindeyse 1990’lar bölümünde kulağımıza çalınan parçalar ve eski 45’liklerden dökülen tınılar , ilk bölümde filmin seyir zevkini pekiştiriyor .
Tarkan’ın “Öp” parçasını aslında ne kadar özlediğimizi fark ederken , Sezen Aksu’nun 30 yıldan fazladır yaşamlarımızdaki varlığına yeniden şaşıyoruz .
Bu noktada bir parantez açıp , baş döndüren açılış sekansı , ada çekimlerindeki kostümler , babanın çalışma odasının büyüleyiciliği gibi tamamlayıcı detaylar için de sanat yönetmenleri Nadide Argun ile Yiğit Abik’e birer teşekkür etmek gerekiyor .
Uzun lafın kısası , Tunç Şahin’in ilk uzun metrajlı filmi , hayatında en az bir kez karışık kaset doldurmuş , hediye etmiş ya da hediye almış herkesin bir şans vermesi gereken sevimli bir aşk ve müzik filmi .
Üstat Mazhar Alanson’a da büyük bir selamı var …
Limonluk . netTwitter . com / duygukocabayli
