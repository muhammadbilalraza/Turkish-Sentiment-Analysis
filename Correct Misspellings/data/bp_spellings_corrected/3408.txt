Alacakaranlık ,  Kurt ve Kız gibi filmlere imza atan Catherine Hardwicke’in yönetiminde çekilen Seni Şimdiden Özledim odağında kanser gibi acı verici bir olaydan bahsetse de , iç karartmamaya gayretli hatta yer yer gülümseten detaylarla bezeli bir film .
Oldukça doğal oyunculuklara desteklenen senaryo Morwenna Banks’in Goodbye isimli radyo tiyatrosundan yazarın kendisi tarafından beyazperdeye uyarlanmış .
Çocukluktan itibaren yedikleri içtikleri ayrı gitmeyen Milly ve Jess , 30’lu yaşlarının ortasına gelmiş , farklı hayatlar süren , ancak birbirlerinden kopmayan iki yakın arkadaştır .
Jess’e nazaran daha çılgın ve özgür bir hayat süren Milly , müzisyen gençlik aşkı ile evlenmiş , iki çocuğu ile mutlu bir aile tablosu çizmekte , Jess ise nehirde yüzen bir evde erkek arkadaşıyla yaşamakta ve bir gün çocuk sahibi olabilmenin hayalini kurmaktadır .
Jess rutin doktor kontrolleri sırasında göğüs kanseri olduğunu öğrenir ve zorlu bir tedavi sürecine başlar .
Aynı dönemde Milly de tedavilerin meyvesini alır ve hamile olduğunu öğrenir .
En yakın arkadaşı gözlerinin önünde eriyip giderken , içinde yeni bir can büyümektedir .
Hayatın döngüsüne dikkat çeken ve sonsuz dostluğu ön plana çıkaran Seni Şimdiden Özledim’in dokunaklı hikayesi tahmin edilemeyen bir hikaye değil .
Sonunu oldukça açık eden gidişata rağmen , izlemekten sıkılmadığınız filmler vardır , Seni Şimdiden Özledim de onlardan biri aslında .
Kanser filmlere oldukça sık konu olan , ancak sadece üzücü kısımları ile perdeye yansıyan bir hastalık .
Elbette kanserin iyi bir tarafı yok , ancak Seni Şimdiden Özledim’de Milly ve eşi Kit’in çocuklarına durumu anlatma ve tedavi süreci ile başa çıkma yöntemleri öyle başarılı ki , keşke bu acıyı yaşayan herkes böyle davranabilse diye içinizden geçiriyorsunuz .
Başrollerde yer alan Toni Collette ve Drew Barrymore’un kimyaları oldukça tutmuş .
Jess rolünde ilk olarak Jennifer Aniston’ın , Milly rolünde de Rachel Weisz’ın yer aldığını göz önüne alırsak , Collette ve Barrymore ikilisi çok daha isabetli bir seçim olmuş .
Özellikle Toni Collette oldukça doğal bir oyun sergilerken , film için saçlarını sıfıra vurdurduğundan , bir de bir dönemin en alımlı oyuncularından biri olan Jacqueline Bisset’i izlemenin verdiği keyiften de bahsetmeden geçmeyelim .
Kimilerine 50 / 50’nin kadın versiyonu gibi gelebilecek olan ya da 80’lerin komedi - dramı Beaches ile karşılaştırılan Seni Şimdiden Özledim , İngiltere kırsalı görüntüleri , Uğultulu Tepeler ve E. T.  göndermeleri ve müzikleri ile , özellikle de Losing My Religion şarkısı ile izleyicide hoş hisler uyandıran , kadınlar hakkında , kadınlar tarafından yapılan bir film .
50 / 50
