Sen Dünyaya Gelmeden ( Venuto al Mondo ) bir savaşın ezici ve yok edici duygusunu tasvir edemeyen filmlerden .
Savaş ekseninde bir aşka sahip çıkmak en güzel duygu olabilir ama savaşın ortasında bir çiftin bencilce çocuk sahibi olmak istemesi , o savaşın genel etkisini bozan bir şey .
Balkanlarda yaşanan savaş dramını anlatan birçok film yapıldı ama benim için Yağmurdan Önce ( Before the Rain ) hep baki kaldı duygu olarak .
Onda savaşın yaralarına dair anlamlı izler bulmak mümkündü .
danış Tanovic imzalı Tarafsız Bölge ( No Man's Land ) ,   savaşın acı etkisini kırmak için biraz mizahi bakmıştı olaya .
Askerlerin nezdinde yaşanan savaşa belki de .
Grbavica : Esma'nın Sırrı ise savaşın acı çeken taraflarının kadınlar ve çocuklar olduğunu belgeliyor daha çok .
Bosna'dan gelen filmlerin içi hüzün , acı ve kaos kokuyor .
Angelina Jolie'nin filmi Kan ve Aşk ( In the Land of Blood and Honey ) savaşın ortasında yaşanan yasak bir aşk hikayesini anlatıyordu .
Savaşın tüm düzeni ve çıkarları değiştirdiğine dair , savaşın iç yüzünü göstermeye çalışan bir filmdi en azından .
Ama , Sen Dünyaya Gelmeden , amacını ve çerçevesini tam olarak çizemeden üçlü bir aşk duygusunun içine atıyor bizi .
Olayı çocuk sahibi olamayan bir kadının , sonrasında erkeğin ve sonrasında da bir ülkenin sorunu haline getirmeye çalışıyor ama hikaye genel görüntü içinde gerçekten çok yavan kalıyor .
Filmi izlerken aklıma zaman zaman Son Umut ( Children of Men ) filmi geldi , kaosun hakim olduğu bir distopya ortamında 19 yıl sonra dünyaya gelecek bir çocuğu koruma görevi çok idealist bir çabaydı , ama bu filmde bu , koca bir bencillik olarak yansıyor .
Margaret Mazzantini'nin romanından uyarlanan film Gemma'nın sırrıyla başlıyor , yaşlanmış Penélope Cruz görüntüsü , geri dönüşlerle bize eşlik ediyor .
Film , başka filmlerin tersine doğal , salaş ve kafası karışık insan rolünü bu kez erkeğe yüklüyor .
Etrafa pozitif enerji yayma konusunda başarılı olan Diego , Gemma'nın aklını çelmeyi başarıyor .
Saraybosna'da başlayan aşk , çocuk meselesi yüzünden sarpa sarıyor .
Saraybosna'da taşıyıcı anne arayan çift , Aska'ya askıntı oluyorlar adeta .
Filmin tek iyi şeyi diyebileceğimiz ama zorlama bir tiple karşımıza çıkan Saadet Işıl Aksoy'un oynadığı Aska , Kurt Cobain hastası , kırmızı saçlarıyla savaş atmosferine ters düşen bir tip .
Taşıyıcı annelikle yetinmeyen Aska , Diego'nun aklını da karnına koyuyor .
Ama her şeye rağmen iyi bir performans sunuyor Aksoy .
Anlaşılan savaşın karmaşasından uzaklaşıp bireysel kaygıların daha yoğun olduğu bir kitap yazmaya karar vermiş Mazzantini .
Keşke bu tarz bir karışıklığa Bosna savaşını / savaşı alet etmeseydi , zira savaşın acıları içinde , bütün bunalımlarıyla savaşın ortasına düşen çift ne yazık ki gerçekçi durmuyor .
Bir yandan Diego'ya kızıyoruz ama asıl kızmamız gereken Gemma galiba !
Film savaşın ortasında kendince umut yeşertmeye çalışıyor ama kimsenin sonrasında mutlu olmadığı bir çizgiye kayıyor film , aklımızda annesine mutlu olmadığı için bağıran bir çocuk , hayatlarını bir adada komüne bağlamış savaş sonrasının yorgun insanları kalıyor .
Zaten filmde Guiliano'yu oynayan  Sergio Castellitto filmin aynı zamanda yönetmeni ve yazar Mazzantini'nin kocası .
Yani film aile içinde halledilmiş gibi .
Filmin savaş atmosferine ilişkin tasvirleri de çok eksik , insanlar savaşın atmosferine rağmen hala çok canlı ve isterik !
Kısaca bu filmin fonu savaş olmasa da olurdu , herhangi bir zamanda , herhangi bir yerde de geçebilirdi !
Neden çocuk fikrini bize anlatıp , kabul ettiremiyor film .
Gemma'nın ve Diego'nun dağılıp giden hayatlarını , savaşın dağıttığı hayatlardan çok görmemiz filmin sonrasını ne yazık ki tamamlamıyor .
Hayal kırıklığı diyebilirim film için .
twitter . com / BanuBozdemir
