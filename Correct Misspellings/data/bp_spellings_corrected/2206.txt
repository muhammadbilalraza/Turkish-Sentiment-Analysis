Sinema perdesinde nicesine tanık olduğumuz başarı hikayeleri , mucizevi kurtuluşlar ve benzerlerine bir yenisi daha katıldı ; Kartal Eddie !
Neredeyse her birimizin hayatında tecrübe ettiği " imkansızı başarmak " koşuşturmacasının bir örneği olan hikaye , tamamı gerçek bir karakter ve yaşadıklarından uyarlanmış .
Hayallerin peşinden koşmanın ötesinde , biraz inat , bolca inanç ve çaba ile neler başarabilineceğini ya da başarılamasa da kitleleri nasıl etkileyebileceğimize harikulade bir örnek teşkil etmiş .
Bir başka deyişle , Kartal Eddie filmi alıştığımız başarı hikayelerinden biri değil de , örneğine pek denk gelemeyeceğimiz bir yolculuğun anlatısı .
İngiliz spor tarihine adını gerçek anlamda altın harflerle yazdırmayı başaran Eddie Edwards'ın sıradışı hayatını anlatan Kartal Eddie biyografik öğeler taşıyan , komedisi bol , sıcak mı sıcak bir çalışma .
Dexter Fletcher'ın yönettiği projenin oyuncu kadrosunda ise iki önemli isim var .
Bir tanesi Eddie'yi canlandıran ve Kingsman : The Secret Service ile dikkatleri çeken Taron Egerton .
Sakar , iyi niyetli , hayalperest , inatçı , kararlı bir tipi neredeyse kusursuza yakın bir şekilde resmetmeyi başaran genç oyuncu , filmin akışını tek başına sırtlıyor , abartıya kaçmadan kusursuz bir oyunculuk örneği sunuyor .
İngiliz ve Amerikan ortak yapımı olan filmi bir bakıma öne çıkartması için seçildiği belli olan ve filmin en önemli ikinci kahramanına , Bronson Peary'e can veren Hugh Jackman ise Egerton'ın en büyük destekçisi .
Kendisinden bekleneni fazlasıyla veren Jackman , belki ortaya ağızları açık bıraktıracak bir performans çıkartmıyor ancak gereğini yerini getiriyor .
Spor dünyasının yüz karası olarak tanınan , " başarılı " profesyonel yaşantısını ardında bırakmış olan koç Bronson , hem Eddie'nin kendine özgü orijinaliklerini dengeliyor , hem de seyir keyfini enteresan çıkışları ile katlıyor .
Filmin konusu kulağa sıradan gelen ancak içeriği itibariyle pek de öyle olmayan detaylar içeriyor .
Çocukluğundan beri Olimpiyatlara katılma hayali kuran , fiziksel özelliklerine aldırış etmeden , küçük yaşlardan başlayarak kendince çabalayan Eddie'nin hem garip , hem ümit dolu serüveni var karşımızda .
Orta direk bir İngiliz ailenin çocuğu olan karakter etine buduna bakmadan " inanarak " bu yola baş koyuyor , hep ezilen , küçük görülen ve " dışarıda bırakılan " bir insan olarak büyüyor .
Yaşı ilerledikçe hayallerinden sapan Eddie hafiften hedef küçültüyor ve bu sefer de Kış Olimpiyatları'nda sertbest atlama rekoru kıracağını düşünüyor .
Çabalıyor , inat ediyor ve beklenmedik bir başarı hikayesine imzasını atıyor .
1988 senesinde İngiltere'de bir hayli konuşulan bir isim olmayı başaran Eddie Edwards aslında muazzam kazanımlara sahip olamamış bir sporcu .
Harikalar yaratamıyor , mucizeyi gerçeğe çeviremiyor ancak alıştığımız " başarı hikayelerinin " dışına çıkarak " çabala " diyor .
Usta oyuncu Christopher Walken'ın da fazla yer yaplamayan lakin önemli bir rolde karşımıza çıktığı Kartal Eddie , sıradan bir kendini iyi hisset filmi olmanın ötesinde , izleyicisine gerçekten de ilham veren , motive etmeyi başaran sağlam bir film .
Hem güleyim , hem de gerçek bir yaşam hikayesine birinci elden tanık olayım diyorsanız sinema salonları sizleri bekliyor . burcinaygun@gmail.com
