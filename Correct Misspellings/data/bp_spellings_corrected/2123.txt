Bazen yıllardır okumayı planladığımız ama sürekli ertelediğimiz kitapları ’nihayet’ okuduğumuzda , daha önce yapmadığımız için pişmanlık duyabiliyoruz .
Burun ve Palto’nun da aralarında olduğu Gogol hikayelerini yakın zamanda okuduğumda , geç kalmış olmanın verdiği pişmanlıkla adeta suçluluk duyduğumu söyleyebilirim .
Burnunu kaybeden adam veya ekmeğinin içinde burun bulan adam gibi fantastik detaylar üzerinden dönemin mevki merakıyla acı acı eğlenen Gogol , Palto öyküsünde ise gelecekte bütün edebiyatçıların Gogol’un Palto’sundan çıkmasına imkan verecek olan o sembolik hikayeyi , paltosunu kaybettikten sonra acısından ölen bir adamın trajedisini anlatıyor .
Bugün Gogol gibi yazarların klasik yapıtları internet öncesindeki kadar okunmuyor tabii .
İnternet öncesinde ise televizyon öncesinde olduğu kadar okunmuyordu .
Şüphesiz kitlelerin hayatında büyük bir yer alan her yeni teknoloji öncelikle kitap okuma alışkanlıklarına darbe vuruyor .
Yine de sizin de şu an bu yazıyı web üzerinde okuduğunuzu düşünerek , internet kültürünün bu konuda yeni okuma biçimleri ve elektronik kitaplar sunarak kendini bağışlattığını da ekleyelim .
Tolstoy’un son bir yılını anlatan Aşkın Son Mevsimi’ne geçmeden önce , bu çağda klasikleri okumak üzerine biraz daha konuşalım .
Bugün piyasa değeri olan her şeyin görsel kültürdeki karşılığı da çıkıyor karşımıza .
Müzik dinleme işini televizyonda müzik kanalları açarak veya youtube’da gezinerek yapanlar tuhaf karşılanmıyor .
Buna bir örnek olarak da , son dönemde klasik eserlerin hafifletilmiş çizgi roman formunda sunulmasının gördüğü yoğun ilgi gösterilebilir .
Şüphesiz aralarında çok sıkı çizgi roman örnekleri var ama bazı yayıncılar bu kitapları ’artık okumamak için bahaneniz kalmadı’ şeklinde sunuyor .
Bu kitaplar klasikleri okumanın kolay ve rahat yolu olarak algılanmadığı sürece gayet anlamlılar .
Bir görsel sanatçının kitabı nasıl hayal ettiğini görmek hiç fena değil .
Bugünün okuyucusu galiba bir şekilde okuduğu ve okuyacağı kitabın görsel uzantılarını da tanımak istiyor .
Gogol’un Palto hikayesini okuduktan sonra , film uyarlamalarını araştırıp filmleri bulabilmek için gösterdiğim çaba beni bile şaşırtmıştı doğrusu .
Tolstoy’un kitaplarını ve bugün de aynı şekilde anlamını koruyan düşüncelerini beğenen , kitapları okurken sadece anlatılanları değil , yazarın yazma eylemini de hayal eden ve bu amaçla bıkmadan usanmadan yazar biyografileri okuyan okurların seveceği türde bir film Aşkın Son Mevsimi .
Materyalizm karşıtı düşünceleri karşılığını bulmuş , Tolstoycu hayat görüşü gerçek hayatta da takipçiler edinmeye başlamıştır .
Öte yandan hayatın bazı gerçekleri vardır ve Tolstoy’un ünü ve kitaplarının maddi varlığı , yazarın karısıyla arasını açmaktadır .
Alt katlarda ise yazarın asistanı hayatın daha erken bir çağında aşkı keşfetmektedir .
Tolstoy’u canlandıran Christopher Plummer ile eşi Sofya’yı canlandıran Helen Mirren’ın performansları , tartıştıkları konuların dünyeviliğini aşıyor ve adeta mistik bir kıvam yakalıyorlar .
Bu filmi her şeye rağmen biyografik bir televizyon filmi havasında bulabilirsiniz .
Bu durum aslında biraz başlarda bahsettiğimiz konularla alakalı .
Tolstoy’umu okurum ve o’nu batılı sanatçıların nasıl gördüğü ve yorumlandığı beni ilgilendirmez diyenler , elbette mesafeli duracaktır .
Ve fakat bu çok boyutlu görsel çağda inadına okumaya devam edenlerin içinden okuduklarının görsel karşılığını da merak edenler , ilginç ve hüzünlü bulacaktır .
