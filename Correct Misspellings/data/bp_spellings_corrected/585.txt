İlkinde klişesinde yüzüp en azından dövüş sahnelerinin gücüne hayran olduğumuz John Wick hikayesi yine senaryoyu çok takmayn dövüşçül haliyle karşımıza çıkıyor .
John Wick olmaya daha başından övgü yapıp , bizi filmi sevmeye şartlamaya çalışan yapım ( seviyoruz o ayrı ) bitmeyen bir intikam hikayesinden intikam alıyor gibi uzadığını fark etmiyor , fark ettirmiyor .
Keanu Reeves ifadesiz yüz şekliyle karısını kaybeden , onun yerine arabasını ve köpeğini koymaya ve beladan uzak durmaya çalışan imajını bozmasa da yine ortalıkta temizlemedik adam bırakmıyor .
Herkes John Wick kendisini öldürsün diye üzerine koşarken , hikaye yine klişe bir biçimde ortalıkta dolaşmaya devam ediyor .
Bu devam filminin en ilgi çekici ve güzel tarafı hikayeyi Roma’ya , klasik ve modern müzelere taşıması olmuş sanırım .
Bir yandan da mekanları o kadar ekonomik kullanıyor ki , neredeyse üç mekanda uzun uzadıya bitmeyen kurşun darbelerinin hedefi olduk .
İlk filmdeki muhteşem diyebileceğimiz dövüş sahneleri burada yerini hızlıca hedefini bulan kurşun deliklerine bırakmış desek yanlış olmaz .
Dehlizlerde , tabloların ve heykellerin içinde geçen hikaye biraz Da Vinci Şifresi etkisi yaratyor , en azından ben öyle hissettim .   Tabii burada mekanların etkisi daha çok görsel pay için kullanılmış .
Sadece modern sanat müzesindeki ayna oyunu filme boyutlu bir bakış açısı katmış diyebiliriz .
Ben kendi adıma John Wick 2’yi izlerken pek yeni birşey bulamadım , derdi o değil anlıyorum .
Oysa ilkinde yönetmen Chad Stahelski geçmişindeki dövüş sanatı hamlelerini filme çok iyi kanalize etmişti .
Bu kez iyi dövüş yerine iyi ve sürekli atılan silahlar görüyoruz .
Oysa tutkuları olan ,   karısının yasını tutan , köpeği ve arabasına takıntılı bir şekilde bağlı olan adamın saydırırken biraz daha ciğerli olmasını beklerdik .
Ama bir yandan da onu gözümüzde tüm klişe hallerine rağmen karizmatik bir kahraman haline getiren bu dur duraksız ve duygusuz yanı sanırım .
Filmin kendi içindeki bu klişelerden bir hayli zevk aldığını düşünüyorum .
Film ilk başta kahramanımıza methiyeler düzse de onu bir kaybeden konumuna sokmaktan geri durmuyor .
Elindeki silahı bir an olsun bırakmayan Wick , es vermeden kaçma kovalamaca ve kurşun sıkma hamleleriyle filmi tamamladı .
Onun normalini yakalayamadığımız için bu hallerinin bu denli önem kazandığını düşünüyorum .
Ama üçüncüsünün de çekileceği haberleri karşısında nasıl bir aksiyonun bizi beklediğini de düşünmeden edemedim .
Zira konuyu bir kenara itip görsele kilitlenen filmin üçüncü adımında biraz ivme kaybedeceği aşikar .
Sonuçta hayattaki sevdiklerini kaybedip , onların anısına sarılmak yerine sürekli sinirleri kaşınan ve sınanan bir adamın macerasına tanıklık ediyoruz .
Ama ne macera !
Sonsuz aksiyon vaat eden bir yapım John Wick , o yüzden tekrar tekrar kaldığı yerden başlayabilir !
Tabii biraz karaktere hayat veren Keanu Reeves’e de bakmak lazım .
Erdemli ama hırslı olan karaktere yeterince yakışıyor , sert yüz hatlarını eğip bükmeden filmin bitmeyen aksiyonuna dahil oluyor .
Takım elbisesinin içine giydiği boğazlı kazağın karizması ikinci filmde yoktu .
Ama kesinlikle olmalı .
Karaktere ait hikaye kısa kesilip , duygusal anlar neredeyse yok edilip kurşunlarla ilerleyen bir John Wick hikayesi serinin devamı için risk teşkil edebilir ama film ilkinin ekmeğini biraz daha yer gibi duruyor .
Kesinlikle senaryonun cansızlığına el atılmalı , aksiyonu sarıp sarmalayacak daha güçlü bir hikaye olmalı .
İlkindeki etkiyi çok yakalayamasam da  sevenlerini heyecanlandıracak bir yapım olduğunu söyleyebilirim John Wick’in .
Çünkü karizma ve Keanu Reeves işbirliği tam gaz devam ediyor !
Banu Bozdemir
