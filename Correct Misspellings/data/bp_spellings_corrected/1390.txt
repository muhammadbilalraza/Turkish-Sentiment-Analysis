Hollywood , eline geçirdiği malzemeyi sömürüp tüketmeden bırakamıyor .
Philip K. Dick'in roman ve öyküleri de aynı muameleden muzdarip .
Altın Adam ( The Golden Man ) adlı öyküsünden uyarlanan Next adlı film , yazarın sunduğu malzemenin nasıl umursamazca aksiyon sineması uğruna çarçur edildiğinin bir başka kanıtı .
İki dakika ilerisine kadar geleceği görme yetisine sahip bir adamı canlandırıyor Nicolas Cage bu filmde .
Bu yetisinin onu bir laboratuvar kobayına dönüştüreceğini bilen Cris Johnson adlı bu adam , sırrını kendine saklamayı ve dikkat çekecek ölçüde aşırıya kaçmadan kişisel çıkarı için kullanmayı tercih etmiş .
Dolayısıyla Las Vegas kumarhanelerini mesken edinmiş .
Los Angeles'a nükleer saldırı hazırlığındaki bir terörist grubu durdurmaya çalışan hükümet ajanları , yetenekleri sebebiyle takip altındaki Cris'e yaklaşıp kendilerine yardım etmesini sağlamak isteyince bir koşuşturmadır başlıyor .
Geleceğinde hayatına gireceğini gördüğü bir kadını bulmaya çalışan Cris , Jessica Biel tarafından canlandırılan bu genç kadını da istemeden olayların içine sokunca , artık Julianne Moore tarafından canlandırılan ajanın işbirliği talebine rıza göstermek zorunda kalıyor .
Gerisi , ufak ölçekli ve zayıf görsel efektlerle bezeli bir aksiyon .
Ne öykünün ve Philip K. Dick referansının vaat ettiği zeka mevcut Next'te , ne de televizyon filmi düzeyini aşan bir heyecan .
Hatırlarsınız , geçtiğimiz aylarda buna çok benzer bir Tony Scott filmi olan dejavu Vu'yu izlemiştik .
O film , tüm inandırıcılık problemine rağmen kendi içinde olabildiğince bütünlüklü idi ve bir aksiyon filmi olarak gerçek merak ve heyecan duyguları uyandırabiliyordu .
Next , dejavu Vu'nun daha az zeki , daha az hareketli , daha da az inandırıcı ve teknik açıdan daha zayıf bir versiyonu adeta .
1994 yılında Bir Zamanlar Savaşçıydılar ( önce Were Warriors ) adlı çok başarılı bir ilk filmle dikkatleri çektikten sonra , Hollywood'daki ilk vasat denemelerinin ardından bir aksiyon filmi yönetmenine dönüştürülmeye boyun eğen Yeni Zelandalı Lee Tamahori , her geçen filminde biraz daha kimliksiz bir sinema yapar gözüküyor .
Kendisine çizilen bu yoldan bir noktada kopabilecek mi , bilinmez .
Ama Next gibi filmler yapmaya devam ederek bunu başarması zor .
Yıllardır gişesi kalmayan Nicolas Cage'in , bu yılın başındaki beklenmedik Hayalet Sürücü ( Ghost Rider ) başarısı ardından ihtiyacı olan proje de Next değildi doğrusu .
Cage'in yılda dört - beş tane iddiasız ya da başarısız piyasa filminde oynayarak kariyerini nasıl tükettiğini kendisi ve menajeri fark etmiyor mu acaba ?
Kimyaları hiç tutmamasına rağmen , kendisine Jessica Biel gibi genç bayanlarla romantik ilişkiler yazılıyor olması da , bu yaşından sonra pek eğreti duruyor .
Cage'in daha az ve öz projelerde karşımıza çıkmasını umuyoruz .
Artık eskisi gibi bir aksiyon yıldızı olabilecek potansiyele sahip değil .
Leaving Las Vegas ya da Tersyüz ( Adaptation ) gibi oyunculuğunu döktürdüğü filmlerde görmeyi tercih ederiz kendisini .
Julianne Moore'a ise pek lafımız yok .
Böyle filmlerle parasını kazanıyor ki , onu günümüzün en önemli kadın oyuncularından biri yapan projelerde yer alabilme lüksü olsun .
Ufacık bir rolde gözüküp kaybolan Peter falken ( nam - ı diğer Komiser Columbo ) içinse içimiz sızladı biraz .
Önümüzdeki haftalarda ardı ardına büyük filmler gelmeye başlayacak sinemalara .
Ama o zamana kadar vizyonu böyle dolgu filmleri meşgul ediyor işte .
Karşı konulmaz bir aksiyon filmi açlığınız varsa , Next çerez niyetine izlenebilir bir film .
Ama daha fazlasını beklemeyin .
