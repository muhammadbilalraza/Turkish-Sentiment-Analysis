Ve karşınızda düşük bütçeli porno filmlerin fenomenleşmiş internet yıldızı Şahin K !
Artık o , birçok kişi tarafından merakla beklenen Günah Keçisi filmininin başrol oyuncusu olarak bir beyazperde kahramanı .
' Kendisini ' oynadığı bu filmde ona kimler mi eşlik ediyor ?
Tabii ki yine Yeşilçam'ın fenomen isimleri Nuri Alço , Coşkun Göğen ( Tecavüzcü Coşkun ) ve Sevtap Parman .
Şahin K. Almanya'da şöhret sahibidir ve parası çoktur , fakat mutsuzdur .
Artık herkes gibi normal bir hayat sürdürmek istemektedir .
Şahin K. bu sebeple ani bir karar vererek Türkiye'ye geri döner ve Bodrum'a gelir .
Güzel bir sahil kasabasında hayatını yeniden kurmaya çabalarken , orada olduğunu duyan turistler tarafından rahat bırakılmaz .
Şahin K. bir taraftan kasabanın sıkıntılarıyla ilgilenirken bir taraftan da gençleri eğitmeye çalışmaktadır .
Turistlere doğru davranması için gençleri eğitirken ona Nuri Alço ve Tecavüzcü Coşkun yardımcı olacaktır .
Şahin K'nın derdi bunlarla da bitmez !
Kötü şöhreti yüzünden kaybettiği oğlu aklından çıkmamakta , bir taraftan porno sektörü peşini bırakmamaktadır .
Tüm bu ortama rağmen kadınlardan uzak , huzurlu bir hayat sürmeye çabalarken gün gelir ve Şahin K , ' Şahin K'lığına geri döner .
Malumunuz , her erkeğin bir tahammül sınırı vardır !
Fikrimce bazı filmleri sinema eseri gibi algılamamak gerekir .
Bence Günah Keçisi de onlardan biri .
Ticari bir film olarak ise misyonunu yerine getiriyor .
Bu filmde sinemanın teknik özelliklerinin de derli toplu kullanılmış olduğunu belirtmemiz gerekir .
Günah Keçisi'nin konusu , tahmin edileceği üzere bel altı esprilere dayanıyor .
Recep İvedik'in büyük yankı uyandırdığı toplumumuzda ' gerçek ' bir kişi olarak Şahin K'nın da aynı ilgiyi uyandırmaması imkansız gibi .
Porno sektöründe şöhret edinen , hatta 2002'de Uluslararası Berlin Erotik Film Festivali'nde iki ödül kazanan Şahin K , fragmanlarda verilenin aksine filmin genelinde sempatik bir tavır sergiliyor .
Yeşilçam'ın unutulmaz oyuncularının yer alması filmin artılarından .
Oyuncu kadrosunda bulunan reklam yıldızı Ali Desidero'yu da unutmamak gerekir .
Zaten ticari bir film olarak filmin eksilerinden bahsetmeye gerek yok ; sonuçta bu film sinemamıza elbette bir artı kazandırmayacak .
Bunun yanı sıra filmden önce hazırlanan teaser niteliğindeki fragmanlar , " Yönetmenin Yatağı " isimli kısa film ve Şahin K. maskesinin galada dağıtımı gibi pazarlama çalışmaları da filme ilgiyi arttıracak başarıda .
Şunun da üstünde durulmalı ki aslında film - derinlemesine olmasa da - önemli bir noktaya parmak basıyor : toplumumuzun cinsellik konusundaki iki yüzlülüğüne .
Herkes çok düzgündür ya toplumumuzda ; mesela porno film izlenir , fakat filmi çeken kişi yargılanır .
Bir üniversitede porno film çekildi diye toplumun geneli ayaklanırken , yine porno izleyerek Şahin K'yı seven insanlarımız bu film için salonları dolduracaktır .
Üniversitede porno filmi çekenin ne amaçla çektiğini bilmiyoruz , ama zaten herkes de bir şey bilmeden fikrini belirtmedi mi ?
Sonuç olarak bel altı esprilerle ve senaryodaki olay örgüsüyle bir halk kahramanı ( ! ) yaratan Günah Keçisi için yalnızca diyeceğim şudur ki , izleyecek olanlara iyi seyirler !
İzleyenler de biliyorlardır ; Günah Keçisi'nde devam filminin haberi verildi , bekleyenlere de sabırlar !
Bir röportajında ' gerçek Recep İvedik benim ' diyen Şahin K , tacı Recep İvedik'ten alacak gibi görünüyor .
Twitter : fundasuo
