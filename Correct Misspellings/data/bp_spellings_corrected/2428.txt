Belli türlerin , belli zamanlarda vizyonu işgal ettiği dönemler vardır .
Örneğin Amerika genelinde kutlanan ve öncesinde bütün ay boyunca heyecan yaşatan Halloween gibi .
Cadılar Bayramı olarak bilinen 31 Ekim , yüzyıllar önce ölüler ve yaşayanlar arasındaki perdenin kalktığı , kötü varlıkların dünyada özgürce dolaştıkları gece olarak bilinirken , günümüzde - pek çok özel günde olduğu gibi - ticari forma dönüşmüş hali .
Bu ürkütücü gecenin getirisi de tahmin edeceğiniz gibi ay boyunca salonları ( ve bazen gişeleri ) yıkıp geçen korku filmleri .
Bu yılın dikkat çeken Cadılar Bayramı dönemi yapımlarından biri de Cehennem Festivali .
Taze bir yönetmenin , ilginç bir temayı kullanarak türün hayranlarına hediye ettiği bir korku .
Aslında benzerlerine tanık olduğumuz gerçek ile kurgunun iç içe geçtiği , sıradan bir etkinliğe katılan bir grubun başından geçen gerçek olamayacak hayatta kalma maceralarından bir tanesi .
Projenin sorumlu ismi , yönetmen koltuğundaki Gregory Plotkin şimdiye kadar önemli filmlerde farklı görevler üstlenmiş bir isim .
Örneğin ödüllü korku - gerilim Kapan'da genel yayın yönetmenliği yapmışken , Ölüm Günün Kutlu Olsun'un en kritik görevini başarıyla tamamlamış , seyir zevkini yükselten kurguyu hazırlamış .
İlk yönetmenlik denemesini ise serinin finali Paranormal Activity 5 : Hayalet Boyutu ile gerçekleştiren Plotkin'in ikinci uzun metrajlı çalışması da bu döneme uygun şekilde Cehennem Festivali oluyor .
Yazın sıcaklığının geriye çekildiği , havaların soğumaya başlayıp , günlerin erken karardığı sonbahar mevsimine uyacak , ürperten bir hikaye .
Natalie ( Amy Forsyth ) en yakın arkadaşı Brooke ( Reign Edwards ) ' a sürpriz yaparak , kasabaya dönüp karşısına dikiliyor .
Hafta sonunu beraber geçirmeye karar veren ikiliye , Brooke'un isteğiyle , aslında Natalie'nin pek de yakın olmadığı Taylor ( Bex Taylor - Klaus ) ' da eşlik ediyor .
Sonrasında platonik aşık Gavin ( Roby Attal ) ' in ayarladığı özel biletler sayesinde kendilerini Cehennem Festivali etkinliğinde buluyorlar .
Görevlilerin korkutucu kostümler ile ziyaretçileri kovaladıkları , her an bir köşeden fırlayarak yerlerinden zıplatmayı garanti ettikleri , bir bakıma kurgu bir dehşet yolculuğu .
Ancak bilmedikleri şey , bu büyük eğlencenin içerisinde gerçek bir katilin de serbestçe dolaşıp , kimseyi şüphelendirmeden avlandığı .
Rahatsız edici bir maske , kapüşonlu bir ceketle etrafta gezinip can alan , bu esnada etraftaki ziyaretçilere " her şey bir şov " yanılgısı yaşatan , kimliği belirsiz bir avcı .
Kendisi için kusursuz bir av alanı bulan bu kişinin hedefinde üç kız ve haklarında bir şeyler öğrenme şansına erişemediğimiz " varlıkları mecburi " oğlanlar var .
Cehennem Festivali işte bu kurgu deneyimin içinde , aslında gerçek bir tehlike ile karşı karşıya olduklarını bilmeyen gençlerin hayatta kalma serüvenlerinden ibaret .
Bildiğimiz , alıştığımız ve her şekliyle sevip , kabullendiğimiz ürkütücü bir formül .
Korku hayranları için heybesinde kanlı ölümler ve finaldeki şaşırtıcı sürpriz ile keyifli zaman geçirtmeyi hedeflemiş bir film .
Yani inanılmaz oyunculuk performanslarına sahne olacak , derin alt metniyle farklı başlıkları sorgulatacak dolgun bir yapımdan öte , sadece eğlence ve gerilim isteyen kitleyi tatmin etmek amacında bir koşuşturmaca .
Bunu da yeteri kadar yerine getirmeyi başarıyor .
Koca bir insan denizinde , herkesin güvenli sularda yol aldığını sandığı ancak köpek balığının tam diplerinde dolandığı , bize de bunu göstererek , her şeyden bir haber kahramanlar için endişelendiğimiz " bizim mahalleden " gelmiş , bizlik bir film .
Daha en baştan söylediğim gibi , Cehennem Festivali size mucize vaat eden ve türe yepyeni bir soluk getirerek yıllarca hatıralarda kalacak bir yapım değil .
Öte yandan tema parkındaki bir hayatta kalma macerasını sahneleyen , beyazperdedeki bir tema parkı .
Kanlı , merak unsuru belki biraz noksan ama sürprizleriyle heyecanı diri tutmayı beceren , dikkate değer sonbahar işlerinden .
Kısacası bu tarife yabancı olmayan sinemaseverlerin açlığını öteleyecek bir atıştırmalık .
Not : The Killing ve Scream : The TV Series'de izlediğimiz , yetenekli ve önü açık bir aktris olan Bex Taylor - Klaus'un performansını da artı haneye eklemiş olalım . burcinaygun@gmail.com
