Oscar Ödül Töreninin görkemine diyecek yok .
Her sene , bin bir türlü dedikodu , kırmızı halı geçişleri , moda faciaları ve zarafet timsallerinin eşliğinde ritüelimsi bir atmosferde gerçekleşen bu tören , hiç şüphesiz ki yılın en büyük sinema etkinliği .
Bizler de her sene Antik Yunan döneminden bugünlere uzanan tanrısal bir ayini izler gibi takip ediyoruz bu şöleni .
Diğer yandan , Oscar Törenlerinin bu ayinimsi görkeminin etkinliğin esas amacını her sene biraz daha gölgede bıraktığını söylemek de mümkün .
Üstüne üstlük geçmişte yaşanan bazı skandalların sonucunda Oscar Akademisi , kimi sinemacıların filmlerini politik nedenlerle göz ardı eden ve popülist kararlarıyla dikkat çeken bir etkinlik olarak da anılmaya başlandı .
Bütün bunlar zaman içinde Oscar Ödüllerinin saygınlığını ve güvenilirliğini de yitirmesine neden oldu .
Ancak son birkaç yıldır kaybettiği itibarı geri almak adına daha düşük bütçeli ve ' bağımsız ' yönetmenlerin filmlerine de kucak açarak bakış açısını genişletmeye uğraşan Akademi , güvenilirliğini nispeten artırdı diyebiliriz .
Bugün Oscar jürisinin kimi kararlarını ve bütün prestijli ödülleri tek bir filme verme eğilimini eleştirmek hala mümkün .
Fakat senenin galibi " Milyoner " gibi iç ısıtan bir Danny Boyle filmi olduğu zaman insanın içinden sadece bu eleştirileri kendine saklamak ve anın keyfini çıkarmak geliyor açıkçası .
O nedenle ben " Milyoner " üzerine yazacağım yazıda , bu filmin aldığı ödülleri madde madde sıralamaktan ve ufak tefek yorumlar eşliğinde Danny Boyle'un filminin niçin Oscar fatihi olduğunu açıklamaktan yanayım . / / / " Milyoner , "
En İyi Film Oscarını aldı .
Çünkü filmin gidişatı bütünüyle Oscar Akademisi için göz ardı edilemeyecek bir hikaye çıkarıyor karşımıza .
Bu hikaye sadece çocuk karakterler üzerinden gelişen , olağanüstü derecede masalsı ve romantik bir yapıya sahip değil aynı zamanda bugüne kadar En İyi Film kategorisinde ödüle layık görülmüş birçok çalışma gibi bir başarı öyküsünü gözler önüne seriyor .
Filmin başkarakteri Jamal , çocuk yaşta yapayalnız kalmış ve hayatta kendi yolunu bulmaya zorlanmış olmasına rağmen içinde bulunduğu hazin durumdan çıkmayı ve onuruyla kendi ayakları üzerinde durmayı başarmış bir genç .
Bu nedenle de , bugüne kadar hep başarı öykülerinin yanında olan Oscar jürisinin , Jamal'ın hikayesini es geçmesi düşünülemez .
Üstüne üstlük filmin Amerikan toplumu için ' egzotik ' sayılabilecek mekan - karakter kullanımlarıyla dikkat çekmesinin " Milyoner " i Akademi için yeterince cazip hale getirdiğini de söyleyebiliriz . / / / Danny Boyle , " Milyoner " filmiyle En İyi Yönetmen Oscarını aldı .
Çünkü Boyle , aslında bu ödülü belki de çoktan hak etmişti ve bana kalırsa yönetmenin önceki filmlerinden izler taşıyan " Milyoner " buna vesile oldu .
Jamal ve Salim'in de dahil olduğu kalabalık bir çocuk grubunun polisten kaçışlarını gözler önüne seren , hareketli bir ortamda açılan " Milyoner " in bu sahnesi esasında aklımıza ilk olarak yönetmenin çıkış filmi " Trainspotting "
( 1996 ) i getirmekte .
Dahası , " Milyoner " sadece adıyla değil , Boyle'ın amatör çocuk oyuncuları yönlendirmedeki başarısı ile de , yönetmenin üç sene önce gösterime giren " Milyonlar "
( 2004 ) filmine göz kırpmakta .
Diğer yandan , Boyle'a Oscar getiren filmde yönetmenin " 28 Gün Sonra "
( 2002 ) ve " Günışığı "
( 2007 ) gibi bilimkurgu çalışmalarından izler bulmak kolay değil .
Ancak filmin , yer yer karanlıklaşan atmosferi ve seyredenleri heyecana sürüklemekteki başarısı , Boyle'un bilimkurgu / macera alanındaki tecrübelerden besleniyor .
Anlayacağınız " Milyoner , "
Danny Boyle'un bugüne kadar ortaya koyduğu tüm çalışmalardan edindiği deneyimlerin en çarpıcı ve en profesyonel biçimde beyazperdeye yansıtıldığı film olma özelliğini taşıyor .
Bu nedenle Boyle , En İyi Yönetmen Oscarını sonuna dek hak ediyor . / / / " Milyoner , "
En İyi Görüntü Yönetmeni Oscarını aldı .
Çünkü " 28 Gün Sonra "
( 2002 ) " Dogville "
( 2003 ) ve " Just Like Home "
( 2007 ) gibi filmlerden tanıdığımız görüntü yönetmeni Anthony Dod Mantle , Danny Boyle'un filminde atmosfer yaratmadaki başarısıyla resmen ustalığını konuşturdu .
Latika'nın dansını sergilediği sahneyi , " Bir Zamanlar Amerika " da Jennifer Connelly'i ilk gördüğümüz andaki kadar duygusal , samimi ve bir o kadar da gizemli kılmayı bilen Mantle , " Milyoner " le kariyerinin doruk noktasına çıktı bana kalırsa .
Bu nedenle de filmin en karanlık sahnelerinde bile Bollywood filmlerine yakışacak bir renklilik yakalamayı başaran sinemacının ödüle layık görülmesi hiç de şaşırtıcı değil . / / / " Milyoner , "
En İyi Uyarlama Senaryo ve En İyi Kurgu Oscarlarını aldı .
Çünkü öncelikle filmin hikayesi en başta da belirttiğimiz gibi tam da Oscar jürisinin kalbini fethedecek nitelikte .
Diğer yandan , filmin karakter yaratmadaki ustalığı , yarattığı karakterlerle seyirciler arasında kurduğu bağ ve bu bağ üzerinden yakaladığı sürükleyicilik ayakta alkışlanmaya değer .
Çoğunlukla edebiyat uyarlamalarında varlığını hissettiren kopukluk ve ayrıntıları es geçme eğilimlerinden " Milyoner " de eser yok .
Bu durum sadece senaryo yazarı Simon Beaufoy'un değil aynı zamanda filmi kurgulayan Chris Dickens'ın de başarısı .
" Milyoner " in , senaryosunun akışına , karakterlerinin ruh hallerine ve müziklerine göre şekillenen değişken bir kurgu ritmi var .
Bu ritim filme muhteşem bir akıcılık kazandırmakla beraber yer yer seyredenlerin ruh hallerini doğrudan etkileyerek hikayenin kendi kurgusunu daha da anlamlı hale getiriyor . / / / " Milyoner , "
Müzik ve Ses kategorilerinde dağıtılan tüm Oscarları topladı .
Çünkü hemen hemen yönetmenin kariyeri boyunca imza attığı tüm filmler gibi yeni Danny Boyle çalışmasının müzikleri de izleyenleri harekete geçirir nitelikte .
Sahnelerin ruh halini ve atmosferini en iyi şekilde destekleyen , zaman zaman seyredenlerin içini acıtıp , zaman zaman insanda dans etme isteği uyandıran müzik ve ses kullanımı gerçekten de " Milyoner " in olmazsa olmaz özelliklerinin başında geliyor .
Bu nedenle de film , Oscar yarışında rakiplerini geride bırakıp , ön plana çıkmayı başarıyor .
