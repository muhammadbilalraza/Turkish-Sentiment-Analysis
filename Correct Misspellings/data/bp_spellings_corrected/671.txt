Evrim vizyona girmeden önce bilim - kurgu hayranları arasında bir heyecan oluşmaya başlamıştı .
Kara Şövalye üçlemesi ile Hollywood’un en değerli yönetmenlerinden birine dönüşmüş olan Christopher Nolan , yeni yetme yazar Jack Paglen’in bir sürü ilginç fikirler ile dolu olduğu söylenen senaryosunu yönetmek istiyordu ilk başta .
Başka projelerin peşinden gitmeye karar veren Nolan , Evrim’i has görüntü yönetmeni Wally Pfister’in ilk yönetmenlik denemesine dönüştürdü ve filmde yapımcı olarak kalmaya karar verdi .
Projeye bağlı olan bu kadar yetenekli isim varken bir de Nolan’ın kendi bilim - kurgu şaheseri Inception’un siber - teknoloji bazlı bir versiyonunu andıran konu , film hakkında heyecan yaratıyordu .
Fakat Evrim , ABD’de vizyona girdikten sonra hem gişede battı , hem de eleştirmenlerden beklenmedik derecede negatif bir tepki aldı .
Açıkçası filmin ilk yarısını izlerken bu kötü eleştirilerin nereden geldiğini anlayamadım .
Yapay zeka ve nano - teknolojinin dünyayı değiştirecebileceğine inanan bilim adamı Will Caster ( Johnny Depp ) , aralarında eski bir bilgisayar programcısının da ( Kate Mara ) bulunduğu anti - teknolojik bir terörist grup tarafından öldürülür . Will’in eşi Evelyn ( Rebecca Hall ) , Will’in bilincini internete aktararak ölümsüz olmasını sağlar .
Hikayenin bu noktasına kadar yönetmen Pfister , gayet yetişkin ve içgözlemsel bir sert bilim - kurgu havası yakalıyor .
Filmin ilk yarısı gayet ağır bir ritim ile ilerliyor ve boş gerilim numaralarına dayanmak yerine prosedürel bir biçimde yapay zeka ve insan ruhu arasındaki değişiklikleri ve paralelleri inceliyor .
Bu noktada filmin asıl baş kahramanı ve senaryonun duygusal kökünü temsil eden Evelyn’in bilinci bilgisayarda bulunan eşine nasıl içten bir bağ kurabilip kuramayacağını inceliyoruz .
Benim gibi aksiyon veya gerilim katılmamış ‘sert’ bilim - kurgu hayranları için çok orijinal olmasa da en azından başarılı bir Alacakaranlık Kuşağı veya Outer Limits bölümüne benzeyen bir his yakalıyor Pfister .
Evrim’in ilk yarısını izlerken aldığı kötü eleştirilerin belki gerçekleşmeyen beklentilerden kaynaklandığını düşündüm .
Daha hızlı bir gerilim olarak pazarlanmış olan filmi izleyenler , bu kadar ağır bir tempoya sahip , egzistansiyalist bir bilim - kurgu bulunca belki sıkıldılar .
Eğer bu yapım daha düşük bütçeli , A - sınıfı yıldızlardan yoksun bir proje olsaydı belki daha iyi bir tepki alırdı diye düşündüm .
Fakat filmin ikinci yarısına yaklaşırken bu eleştirilerin sebebini biraz daha anlamaya başladım . Will , bilinci internete aktarıldıktan sonra çölün ortasında bir kasabada nanoteknoloji üzerine çalışan bir bilim şehri yaratıyor adeta .
Bu noktadan sonra senaryo , dört - beş filmlik fikri 45-50 dakikaya sıkıştırmaya çalışarak odaksız bir bilim - kurgu bulamacı sunuyor .
Sanki birden aksiyon - gerilim kırması olması gerektiğinin farkına varan Evrim , ilk yarısında yarattığı ciddi atmosferi birden rastgele özel efekt dolu karmaşık bir aksiyon / bilim - kurgu ile yerle bir ediyor . Will , yarattığı nanoteknoloji ile kasabanın hasta sakinlerini iyileştirebilip bilincini onlara aktarıyor .
Bu teknoloji sayesinde hemen kendi vücudunu yenileyebilen , süper güçlere sahip olan bu insanlar ayrıca Will’in kölesi oluyorlar .
Daha sakin bir bilim - kurgu izlerken kendimizi birden X - Men ve Terminator kırması bir gişe filminin içinde buluyoruz .
ABD devleti ve gerçek yaşamda bin yıl geçse beraber çalışmayacağı siber - teröristler Will’i alaşağı etmeye kalkışırken Will’in karmaşık motivasyonları filmin ortaya attığı insan / yapay zeka evrimi temalarını havada bırakıyor .
Filmin yavan finali ise Independence Day’in virüs numarasını hatırlatarak iyice dibe batıyor .
Belli bir profesyonelliğe sahip , fakat hemen hiç bir seyirciyi tam olarak tatmin etmeyecek bir yapım Evrim .
Fragmanların vaat ettiği CGI efektlerle dolu bir aksiyon / gerilim bekleyen seyirci ilk yarıda bayağı sıkılacak , yapay zeka üzerine daha felsefi bir bilim - kurgu bekleyen seyirci ise ikinci yarıda odaksız ve karmaşık bir Hollywood eğlenceliği ile karşılaşacak .
Fakat asıl trajedi bu denli yaratıcı bir konseptten bu kadar orta karar bir yapım çıkmasında .
