Mr .
Brooks hakkında ilk söylenebilecek birşey varsa o da uzun zamandır böyle bir Hollywood filmi görülmediğidir .
Tek başına garip bir oluşum gibi .
Dilim dilim soyup eleştiri laboratuvarında inceleyebilirsiniz .
Yazın büyük gişe başarısı hedefleyen devam filmlerinden sonra hiç olmazsa üzerinde konuşabilecek kadar malzeme veren bir film olduğu için takdire değer .
Bu haftanın filmleri arasında atlanmaması gereken bir film .
Üstüne üstlük , vizyondaki Zodiac ile beraber izleyebilir ve eğlencili bir karşılaştırma yapabilirsiniz .
Zodiac bir seri katil filmi olarak kendisini ne kadar ciddiye alıyorsa , Mr .
Brooks bir o kadar ciddiyetten uzak , işin keyif yönünü çalıştıran bir film .
Evet , bu hali ile biraz politik doğruluktan da uzak .
Bir seri katili izletmeyi zevkli bir duruma dönüştürmesi ne kadar doğru tartışılır , ama yapıyor işte .
Zodiac'ta bir gizem perdesinin arkasına saklanan , sosyal filtrelerden geçirilen seri katil şöhreti , bu filmde tamamen , bedenen önümüzde .
Üstelik Kevin Costner gibi yıldızı parlayıp da sönmüş bir aktörün canlandırması ile .
Bu ironi bile keyif veriyor insana bu filmi izlerken .
Karşımızda , aktörlüğünü , sinemanın eksantrik yönlerini olabildiğince abarttığı , neredeyse kült seviyesine getirdiği seri katil efsanesi üzerinden canlandırmaya çalışan bir Kevin Costner var .
Yani tekrar efsaneleşmek için tek yapacağı , karizmatik bir seri katili daha sinemaya kazandırmak .
Bunu yapıp yapamadığına girmeden önce , filmin derdine bakmakta yarar var .
Costner'ın canlandırdığı Mr .
Brooks , Amerikan Rüyası'nı gerçekleştirmiş , başarılı bir fabrikatör .
Ancak paraya bağımlı olduğu gibi , bir de öldürme bağımlılığı var .
Üstün teknoloji kullanarak tertemiz öldürüyor insanları .
Geride hiçbir iz bırakmadan .
Evinin bir kısmı onun temiz öldürme operasyonlarını gerçekleştirdiği gizli bir mahzen havasında .
Burada kurbanları üzerine araştırma yapıyor ( hatta hack bile edebiliyor önemli veri sitelerini ) , gizli dolaplarda cinayet işlerken giydiği kıyafetlerini saklıyor ( en kalitelisinden ) ve delillerini son teknoloji fırınlarda yok ediyor .
Bu kahraman size birisini hatırlattı mı ?
Zengin , yakışıklı , ama son teknolojiyi kullanarak gizli bir hayat yaşayan bir adam .
Batman ?
Mr .
Brooks , Batman'in adeta bir anti - kahramanı .
Batman kurtarmaktan zevk alırken , hatta bunun kesin bir bağımlısıyken , Mr .
Brooks öldürmekten zevk alıyor .
Parasını insanların kötülüğüne harcayan bir girişimci .
Ama en az Batman kadar karizmatik ve işini iyi yapan birisi .
Bu karşılaştırmayı yaptıktan sonra bir çizgi roman kahramanı uyarlamasına tezat oluşturacak bir film izlediğiniz duygusundan kurtulamıyorsanız .
O açıdan da bu film kendi üstüne düşenleri oldukça başarılı bir şekilde gerçekleştiriyor .
Anti - Batman'imiz artık öldürmek istemiyor , ama bir türlü bırakamıyor , çünkü çok sevdiği kızını yeni birisini öldürme pahasına kurtarması gerekiyor .
Yani her çizgi kahraman gibi o da duygusal bir çıkmazın içine giriyor .
Zaten filmin başından beri Mr .
Brooks'un kendi öldürme isteği ile savaşını görüyoruz .
Bir de ikinci kişiliği mi diyelim , ya da görünmez arkadaşı onun peşini bırakmıyor ve kararlarını etkiliyor .
Görünmez karakteri oldukça renkli bir kişiliğe dönüştüren William Hurt ile Kevin Costner'ın beraberlikleri hem Hollywood sinemasına ilginç bir ikili kazandırıyor , hem de filmin fantastik / psikolojik yönünü besliyor .
İşin içine bir de seri katil fetişli cinayet tanığı girince , bu ikilinin maceralarına katılacak bir üçüncü kişi daha çıkıyor .
Anlayacağınız Mr .
Brooks fantastik bir anti - kahraman filmi ile gerilim sineması arasında bir yerlerde dolaşıyor .
Ama her ikisini de uyma ihtiyacı yok .
Bazen polisiyeye bile kayıyor .
Polisiye sahnelerin merkezinde Dedektif Attwood rolünde Demi Moore var .
O da tam anti - kahramanın karşısında duran uçlarda bir kahraman .
Hatta bir sahnede karanlık bir koridorda silahını ateş ede ede azılı bir seri katilin üstüne yürüyor Moore .
O da Mr .
Brooks gibi yaptığı işi çok iyi yapıyor ve korkusuz .
Mr .
Brooks da o yüzden hayran ona .
Burada da bir platonik Anthony Hopkins , Jodie Foster ilişkisi var diyebiliriz .
Son olarak , bir anti
- Batman hikayesine yakışır bir şekilde karanlık ve klastrofobik bir havası var bu filmin .
Geceleri avlanmaya çıkan Mr .
Brooks'un karanlık dünyasına olabildiğince hassasiyet gösterilmiş .
Açıkçası William Hurt'ün Şiddetin Tarihçesi'ndeki kısa ama oldukça karanlık performansının havası bile bu filme yansımış .
Sanki o filmdeki karakteri çıkmış bu filme girmiş gibi duruyor .
Ancak ne yazık ki , bu ilginç filmin yönetmeni Bruce A. Evans , benim yukarıda söylediklerimden ne kadar haberdardı orası şüpheli .
Tüm bahsettiklerim bilinçli tercihler olarak düşünülmüş olsaydı film inanılmaz bir başarı yakalayabilirdi .
Bu türden bir okumanın etrafında planlanmış bir film , kendisine hayran bıraktırabilirdi .
Elinde bu kadar ilginç bir şekilde kullanılabilecek bir senaryo varken ve belki de seri katil filmleri tarihine geçebilecek bir potansiyel göz önünde duruyor iken , bu şansı değerlendirememiş .
Belki de yazının başında söylediğim gibi , Fincher gibi bir başyapıt yaratma derdinde değil filmin yönetmeni .
O yüzden de karşımızda " camp " film olarak nitelendirilebilecek bir yapıt var .
Bir şaheser değil ama , ironik bir şekilde , bir o kadar da beceremediği kadar eğlenceli ve kendine has .
Hatta Kevin Costner'ın tekrar önünü açacak kadar .
