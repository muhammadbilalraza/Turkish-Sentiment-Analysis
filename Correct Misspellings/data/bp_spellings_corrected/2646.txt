Jhhnny English serisiyle olduğu kadar Mr .
Bean serisiyle de tanınan , sakarlıklarıyla olayları farkında olmadan çözen ajan Johnny English yeni filmiyle karşımızda .
absürt komedinin üstadlarından olan İngiliz oyuncu Rowan Atkinson'ı izlerken zaman zaman Mehmet Ali Erbil etkileri almadım desem yalan olur .
Mimikleri ve bedenini şekilden şekle sokan oyuncuyu izler ve gülümserken , Erbil'e bir parça haksızlık ettiğimizi düşündüm .
 
Film bir anlamda eski ve yeni ajanlık anlayışının kapışmasından , bir yandan da tamamlayıcı yanlarından ilham alıyor .
Johnny English Tekrar İş Başında ajanlıktan emekli olan ve öğretmenlik yapan ajanımızı tekrar göreve çağırmakla başlıyor .
Bir yandan da English'in okulda çocuklarla kurduğu güzel , farklı iletişimin tanığı oluyoruz .
Belki okulda kalsa daha iyi olurdu demekten kendimizi alamıyoruz filmi izlerken .
 
Film bu kısımdan , yani çağrıyı aldıktan sonra bildik formlarla ilerliyor .
Şöyle ki ; Britanya'ya yapılan siber saldırı bütün ajanların kimliklerini deşifre ediyor ve iş bizim Johnny English'e kalıyor .
Yardımcısıyla yolları arşınlayan , baş hacker'in kim olduğunu belirleyen ajanımız bir sürü sakarlık sonucu olayı başarıyla tamamlamayı başarıyor .
Filmin en yüksek noktası ise sanal gözlüklerle bir evin içini adımladığını sandığı sahnelerde yaşanıyor .
Sokaklara taşan komedi seyircinin nazarında kesintisiz gülme duygusu yaratabilir .
Onun dışında eski ve yeni usül ajanlık anlayışının çatışması seyirci anlamında özellikle de gençler arasında nasıl bir etki yaratır pek bilemedim açıkçası .
Çünkü Rowan Atkinson komedisi biraz demode bir noktada kalmışa benziyor .
Tabii bunu gençler açısından söylüyorum .
 
Oyuncuya filmde Emma Thompson ve Olga Kurylenko eşlik ediyor .
Üçlünün sinerjisi uyumlu gibi görünse de film sıradan bir komedinin dışına pek çıkamıyor .
Atkinson elinden geleni yapıyor ve Johny English Tekrar İş Başında olmaya çalışıyor .
İzlerken zaman zaman keyif almak olası .
