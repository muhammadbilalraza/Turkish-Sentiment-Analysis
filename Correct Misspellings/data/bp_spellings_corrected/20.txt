Çöl Kraliçesi'ni izlediğim süre boyunca aklımda sadece şu soru vardı : Çöl Kraliçesi Werner Herzog'un en kötü filmi olabilir miydi ?
Orta Doğu'da ve Osmanlı'da casusluk yapmış İngiliz gezgin Gertrude Bell'in hayatını Werner Herzog'un gözünden izleyeceğim için film çekim aşamasındayken bile heyecanlıydım .
Filmi izledikten sonra bu heyecanım devam etti mi ?
maalesef hayır .
Sinemanın ustalarından biri olarak kabul ettiğimiz Herzog , bu biyografik drama filmiyle ortaya kötü bir film çıkarmamış ancak iyi bir filmden söz ettiğimiz de söylenemez .
Filmi izlemeden önce konusuna şöyle bir göz atan birinin beklentisi ; neredeyse tüm Arap halkından saygı görmüş bu kadının yaptıklarını öğrenmek , döndürdüğü oyunlara şahit olmak , Osmanlı'nın altını nasıl oyduğunu görmek olacaktır .
Ama biz tam tersine filmde maalesef Bell'in " sıkıcı aşk sahneleri " ile muhatap oluyoruz .
Orta Doğu'da İngilizlerin şimdi bile aktif olarak hayata geçirdikleri politikanın kurucusu ve planlayıcısı olan Gertrude Bell'in hayatı anlatılacaksa , bunu sadece aşk meşk üzerinden göstermek " biraz " fazla kötü bir fikir .
Filme başka bir taraftan bakacak olursak seçilen ışıklar , o dönemin kostümleri , gösterilen manzaralar muazzama yakın .
Sinema salonunun tam ortasında kendimi bir çölde hissettiğim ise bir gerçek …
Oyunculuklar ise nefes kesici değil ancak başarılı .
Bir tek James Franco'nun yapay İngiliz aksanıyla filmde çok fazla sırıttığını söylemeden edemeyeceğim .
Nicole Kidman’ın çizdiği güçlü , kendi kararlarını kendi veren kadın profiline ise diyecek söz yok ancak ne yazık ki filmi kurtarmaya yeterli olamıyor .
Ajanlık hikayesinin yüzeysel tutulmuş olması belki de Herzog’un filme yaptığı en büyük hatalardan biri .
Neresinden tutsam elimde kalan Çöl Kraliçesi sıradanlıktan öteye gidemiyor .
Oxford mezunu , Irak haritasının çiziminde bizzat rol alan , tarih kitaplarında okutulması gerektiğine inandığım Gertrude Bell’i özlem ve aşk duygusuyla yanıp tutuşurken görmek beni hayalkırıklığına uğrattı diyebilirim .
Bu yüzden film ister istemez başka bir yola sapmış ve kulvar değiştirmiş .
Çöl Kraliçesi , Herzog’un belgeselci yönüyle birlikte daha çok izlenilebilir olmuş , bunu kabul etmek lazım fakat oldu bitti gibi duran bu önemli tarihi konu tam anlamıyla " olmamış " hissi verdi .
Tarihi beni ilgilendirmiyor , aşk üçgenleri değil dörtgenleri izlemek istiyorum derseniz buyur . twitter . com / ekinlimonj
