Baştan söylemiş olayım ; Zor Biraderler , orijinal adı ile Ride Along , komedi – aksiyon kırması yapımların oldukça klişe bir örneği .
Bir okulda güvenlik görevlisi olarak çalışan , boş zamanlarında ya sevgilisi ile sevişen ya da kesintisiz olarak aksiyon oyunları oynayan Ben Barber ( Kevin Hart ) hiç beklemediği bir sürpriz ile karşılaşıyor .
Polis akademisine yapmış olduğu başvuru kabul ediliyor , aşık olduğu tek kadın Angela ( tıka Sumpter ) ile evlenmek için önünde hiçbir engel kalmıyor .
En azından biz öyle zannediyoruz .
Angela'nın asabi , takıntılı , inatçı ve laftan anlamaz ağabeyi James !
Polis memuru olan James ( Ice Cube ) tek kelime ile Ben'den nefret etmektedir .
Ona göre Ben , işe yaramaz , ödlek , pısırık , hayattan istediğini koparamayacak , kısacası kız kardeşi Angela'ya düzgün bir hayat sağlayamayacak basiretsiz bir adamdır !
Ben'in kendisini James'e kanıtlamak için tek bir şansı vardır : Özel bir devriyede James ile birlikte görev alıp , kızkardeşi için neler yapabileceğini göstermek .
Bundan sonrasını tahmin etmek pek zor değil .
James , Ben'i yıldırmak için binbir numara çevirir , şapşal adamı aşağılar ve ona polis olamayacağını kanıtlamak için elinden geleni ardına koymaz .
Pek tabii filmin - tabiri caiz ise - akabilmesi için bir de yan hikaye eklenir .
James'in yıllardır peşinde olduğu , kimsenin yüzünü bile görmediği mafya babası Omar !
İkilimiz oradan oraya sürüklenirken , Ben şans eseri kötü adam ile ilgili ipuçları bulur , bir yandan da sızlanmaya devam eder .
Açık konuşmak icap ederse , tüm sinema tarihinin en mızmız , en ödlek , en mıymıntı karakteri Ben .
Başlangıçta yaptığı aptallıklar ve anlamsız espriler sizi güldürse de , iki saate yakın bir süre boyunca aynı adamı " çekmek " durumunda kalmanız sinirlerinizi yıpratıyor .
Buna bir de Ice Cube'un dayanılması güç oyunculuğu eklenince , seyirci olarak sizlere acı dolu bir devriye macerası kalıyor .
Filmin belki de yarısından fazlası ikilinin çekişmeleri , anlamsız espriler ve hatta zencileri aşağılayacak klişelere sahne olay örgüleri ile dolu .
Karikatürize tiplemeler , ağır ilerleyen ve ancak son yarım saatte toparlanan hikaye ( Laurence Fishburne sağolsun ) , klişe , klişe ve klişe .
Peki , hiç mi iyi yanı yok derseniz , Zor Biraderler çok mutsuz olduğunuz bir günde yüzünüze küçük bir tebessüm kondurabilir .
İrili ufaklı nice prodüksiyonun sinema sanatına çağ atlatabildiği günümüzde , bundan neredeyse 30 yıl önceki formüllerle , hem de neredeyse hiçbir şey katmadan önünüze sunulan yavan bir yemek Zor Biraderler .  Burçin Aygün
