Ivan Kavanagh , 2007 yılından bu yana ülkesi İrlanda’da uzun metrajlı korku filmleri çeken bir yönetmen .
Geçtiğimiz yıla kadar , çektiği tüm filmlerin ünü ülkesinde sınırlı kalmış .
Bu hafta ülkemizde de vizyona giren Ölüm Fısıltısı ise yönetmenin uluslararası dağıtıma çıkan ilk filmi .
Çok küçük bir maliyetle kotarılmış bağımsız bir korku filmini geniş dağıtımda görmek , izleyeni elbette ki filmin bir hikmetinin olması gerektiğine ikna ediyor .
Ölüm Fısıltısı , karakterine ‘farklı’ bir meslek ve ‘farklı’ bir yan hikaye bahşederek şaşırtıcı bir noktadan yola koyuluyor .
David , bir film arşivcisi .
Çalıştığı şirkete sürekli olarak bir yüzyıldan daha eskiye ait filmler geliyor , David de bu filmleri izleyerek muhtelif raporlar yazıyor .
Bir gün izlediği filmlerden birinde yaşadığı evi ve bu evde işlenen bir cinayeti görüyor .
Olayı kafasında geçiştirmeye çalışıyor .
Birkaç gün sonra eşinin takip ediyor ve kendisini aldattığını öğreniyor .
Birkaç dakika sonra içine girdiği ‘transsal’ bir konumda , karısının birisi tarafından öldürüldüğünü izliyor ama müdahale edemiyor .
Ceset bulununca ise polis bunun bir kaza olduğunu söyleyerek davayı kapatıyor .
Ölüm Fısıltısı’nın ilk yirmi dakikasını meşgul eden ve duygusal olarak Eyes Wide Shut’dan Gone Girl’e kadar varan , ilginç uçlara ulaşarak değişik bir tat veren süreç mevzu bir ev gerilimine dönünce sekteye uğruyor .
Filmin ilk yirmi dakikasında kurduğu ve farklı , kayda değer okumalara açtığı sosyopolitik gerilim , ansızın sıkıcı ve güvenli tercihlerin kurbanı olmaya başlıyor .
Ivan Kavanagh’ın aldatıldığını öğrenip cinnet geçiren ( ya da geçirmeyen ) erkek hikayesinden lanetli ev öyküsüne geçiş süreci hiç yumuşak değil .
Sanki yönetmen  bütün numaralarını filmin ilk çeyreklik bölümünde kullanıyor ve bunun yeterli olacağını sanıyor .
Kavanagh , Ölüm Fısıltısı’nın son bir saatini , sıradan bir lanetli ev filminde olan bütün tekdüze tercihlerle donatmak için özel bir çaba gütmüş sanki .
Çocuğunu korumaya çabalayan , bir taraftan da kendi akıl sağlığından şüphe eden baba , onun anlayışlı ama sabrını günden güne kaybeden kadın iş arkadaşı , çocuğu çok sevdiği için David’in tuhaflıklarına göğüs geren fedakar dadı .
Kısacası filmin repertuarında her türlü dolgu var .
Filmin parlak bir fikirden yoksun olan bu bölümünü ‘kurtarabilecek’ tek şey , elbette ki iyi bir yönetmenlik ve gerilim duygusu olurdu .
Ancak üzülerek söylüyoruz ki Ölüm Fısıltısı , iyi bir zamanlama duygusundan da özenli bir kurgudan da yoksun .
Bir bağımsız film yapmanın - teknik yetersizlikler başta olmak üzere - tüm dezavantajları , filmin akışkanlığına büyük hasarlar veriyor .
Hakkını yemeyelim , Ivan Kavanagh kimi manevraları sayesinde daha iyi bir rejiyle ve ciğerleri daha uzun koşmaya elverişli bir hikayeyle neler yapabileceğini görmek isteyeceğimiz yönetmenler arasına adını yazdırıyor .
Ancak Ölüm Fısıltısı özelinde konuşmamız gerekirse , bu film , piyasada ilk uzun metrajı için destek bulmaya çabalayan bir öğrencinin filmine benziyor .
Twitter . com / kkarsan
