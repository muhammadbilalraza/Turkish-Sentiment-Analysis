Daniel Defoe'nun eskimeyen , eskimediği gibi kendini yenileyen macerası Robinson Crusoe bir kez daha beyazperdede .
Bu kez üç boyutlu ve Belçika - Fransa yapımı olarak karşımıza çıkan animasyonda klasik hikaye biraz değişmiş .
Robinson'un ıssız adaya düşme hikayesini sonradan Cuma adını kazanacak olan papağandan dinlerken , yönetmen Vincent Kesteloot özellikle etrafı hayvanlara donatmış gibi .
Yani ıssız ve hayvanlarla dolu bir adaya düşen bir insanın vermesi gereken ilk sınavın hayvanların dostluğunu ve güvenini kazanmak üzerinden olduğunu üzerine basa basa anlatmaya çalışıyor .
Tabii hikaye çatışma yaratmak için iki tane kötü krakterli kediyi de hem Robinson'un hem de ada sakinlerinin üzerine musallat ediyor .
Kedilerin tek yaptığı kuşları yemeye ve Robinson'u kötü göstermeye çalışmak .
Tabii kedilerin kurnaz oyununa inanan ada hayvanlarıyla Roinson arasında yaşananlar hikaye bir hayli genişletip yayıyor .
Bu arada hikaye yaşadığın yeri güzelleştirmek ve huzur dolu bir yer haline getirmek konusunda da bir hayli öğütler saçıyor .
Yani öyle ki hikayenin sonunda Robinson bir an önce terk etmek istediği bu ıssız adada kalmanın yollarını arıyor .
Tabii can dostu papağan Cuma da .   Okulların kapandığı gün çocukların gönlünü fethetmeye çalışan filmi dublajlı olarak izledim .
Zaten etraftaki çocuklardan gözlemlediğimde dublajın onlar için daha kolay ve akıcı olduğu .
Tabii klasik hikayenin dışına çıkan , Cuma'yı bir insan olarak değil de bir papağan olarak en iyi arkadaş yapan detaylar çocukların ne kadar ilgisini ya da dikkatini çekti bilemem ama ben kendi adıma farklı buldum .
Belli ki hikaye Robinson ve Cuma arasındaki efendi - köle ilişkisini kırmak istemiş .
İyi de yapmış .
İnsanın etrafında kim olursa olsun onunla dostluk ve anlaşma kurabilir mesajı filmin en büyük artısı .
Kedi severler kötü ve vahşi kediler için biraz kızabilir !
Film çok da huzurlu bir ada ortamı sunmuyor , yani adayı romantikleştirmiyor .
İki tarafında birlikte yaşama çabalarıyla inşa edilen bir yaşam alanı sunuyor .
Yani zaman geçmez bu adada durumunu yok ederek çocuklara yönelik bir aksiyon yaratmaya çalışıyor sürekli .
Bu da onların algısını sürekli diri tutuyor gibi .
Issız ve keşfedilmeyen adaların kalmadığı günümüzde çocuklara iyi bir keşif öyküsü olabilir !
Twitter . com / BanuBozdemir
