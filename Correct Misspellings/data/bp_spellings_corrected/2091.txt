Scary Movie / Korkunç Bir Film'in yaratıcıları ' korku bir nevi komedidir ' kafasıyla çıktıkları yolda bu kez Paranormal Activity serisine el atıyorlar bu kez ve filmi artık fazlasıyla aşina olduğumuz bir tarzda ti'ye alıyorlar .
Öyle ki biz de Anormal Aktivite adıyla giren filmin Amerika'da devamı çekilmiş durumda .
Scary Movie / Korkunç Bir Film serisinin üç filminde senaryoya katkıda bulunan Marlon Wayans ve serinin yapımcılarından Rick Alvarez'in imzasını taşıyan A Haunted House / Anormal Aktivite fazlasıyla bildiğimiz şekilde karşımıza çıkıyor .
Scary Movie birkaç korku filminin bileşkesinden oluştuğu için ortaya daha doyurucu bir komedi çıkıyordu ama Anormal Aktivite birebir Paranormal Activity'e yaslandığı için çok tatmin edici olduğunu söylemek zor .
Tabii devamının çekilmesi bunun da seriye dönüşecek bir ilgiyle karşılaştığını söylemeyi mümkün kılıyor .
Malcolm'un evine taşınan sevgilisi Kisha'nın beraberinde taşıdığı psişik güçler evde gerçeküstü olaylar yaşanmasına sebep oluyor .
Zaten Malcolm'un evine olaylı bir şekilde giriş yapan kadın , sevgilisinin köpeğini ezerek laneti evin her yanına yayıyor .
Genelde mutfakta ve yatak odasında yaşanan garip olaylar eve çağrılan rahip , medyum , hayalet avcısı ve gangster kuzenin devreye girmesiyle daha da ayyuka çıkıyor .
Her gelen işleri daha da karıştırıyor , medyum Malcolm'u gizli köşelerde sıkıştırmaya çalışıyor .
Yani komedi evin her yerinden fışkırmanın derdinde .
İlkinin bir hayli ürpertici olan , sonrakilerde filmin korku duygusuna alıştığımız için etkisini kaybeden Paranormal Activity serisini komedi olarak izlemek elbette zevkli ama etkisinin yeterli olduğunu söylemek zor .
Filmin artısı şu durumda ortaya çıkıyor , birebir olarak bir korku filmini komediye uyarlama başarısını gözardı edemeyiz ama zaten dozu artan her şeyin çıktığı yolun bir süre sonra komedi olduğunu da ekleyebiliriz .
O yüzden filmin abartısı , karakterlerin korkuyla yüzleşmedeki rahat tavırlarıyla , bel altı esprilerinin konu içine fazla yayılmasıyla kendini ortaya koyuyor .
Tabii tek mekanda geçmesi , sakarlığın korkuya eşlik eden bir ruh hali olması da filme katkı sunan etmenler .
Ama dediğim gibi renkli bir hareketlilikten yoksun , birebir uyarlama hali de bir süre sonra filmi aşağıya çekiyor .
Yine de eğer korku versiyonunu izleyemediyseniz bu versiyonuyla her şey daha da kolay .
Devamının gelecek olması da paranormalin anormallikle derin ilişkisini bir kez daha ortaya koyuyor .
Korkunun parodisi gerçekten de güzel duruyor . twitter / BanuBozdemir
