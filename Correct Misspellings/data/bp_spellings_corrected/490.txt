Semavi dinleri kaynak alan hikâyeleri , sinemanın kendi diliyle yeniden yorumlayarak bir filme dönüştürmek ve o dinlere iman eden yüzbinlerce insanın “beğenisine” sunmak cesaret işi .
Henüz proje yapım / çekim aşamasındayken , din temelli gelecek tepkileri hatta olası sansürleri / yasakları da göğüslemek de ayrı bir mesele .  Şüphesiz Darren Aronofsky gibi yeteneği tescillenmiş bir sinema adamı da , ekibiyle yola çıkarken bunların hepsinin farkındaydı .
Semavi dinlerde peygamber olarak seçildiğine inanılan Hz .
Nuh’un büyük tufan ile imtihanını beyazperdeye taşıyan , Aronofsky imzalı Nuh : Büyük Tufan , ABD’den bir hafta sonra ülkemizde vizyona giriyor ; bu coğrafyada muhtemel tartışmaları beraberinde getirerek .
İlginçtir ki sinema tarihinde Nuh’un hikayesini beyazperdeye aktaran çok fazla örnek yok .
1928 tarihli ve büyük tufan ile I. Dünya Savaşı’nı bütünleştiren Nuh'un Gemisi ve 19 tarihli bir televizyon mini - dizisinden başka bu muazzam öyküyü odağına alan sinema filmi yok ; ama tahmin edilebileceği üzere tufanın ve geminin kalıntılarının peşinden giden pek çok belgesel yapımı var .
CGI başta olmak üzere , sinema teknolojisinin geldiği son nokta , Nuh’un çarpıcı öyküsünü beyazperdeye adamakıllı aktarabilmeye de fırsat sunuyor .
Filme gelirsek , yönetmenliğin yanı sıra filmin senaryosuna Ari Handel ile imza atan Aronofsky’nin “özgün olanın” peşinden koştuğunu biliyoruz .
Az çekiyor , araya zaman , mesafe koyuyor ama sindire sindire çekiyor .
2010 tarihli Siyah Kuğu’nun tadı damağımızdaysa bir nedeni de bence bu ; ağır öykülerin sinemacısı Aronofsky , imza attığı özgün işlerin ağırlığını hem kendisi duyumsuyor hem de perdeye bu ruh halini de geçiriyor sanki .
Zira , Nuh : Büyük Tufan da başımıza gelen tam da bu .
Yönetmen iyi - kötü başını sonunu bildiğimiz bir öyküye , 2 saati aşkın büyüleyici bir görsellikten daha fazlasını yüklüyor .
Nuh’un bilindik tufan hikâyesini Tevrat’ı ve İncil’i kaynak alarak senaryolaştırırken , Nuh peygamberi de ‘insanlaştırıyor’ .
Âdem’in 3 oğlundan biri olan Şit’in soyundan gelen Nuh , inanışa göre sapkınlaşan kavmini tekrar Yaradan’ın yoluna çevirmek için mücadele verir , onları uyarır .
Ama insanlar döndürülemeyecek biçimde öyle yoldan çıkmışlardır ki , en sonunda büyük tufanın geleceği bildirilir ve kendisine kurtarıcı bir gemi yapması için emir gelir .
Bilindiği üzere gemiye yeryüzündeki tüm hayvanlardan birer çift biner ve Nuh ailesini gemiye alıp , kurtulmalarını sağlar ; insanlığın soyu Yaradan’a iman etmiş bu iyi insanlardan devam edecektir .
İşte bu öykünün özgünleştirilmesi ancak başkahraman Nuh’u ilahi sıfatlardan sıyırıp , zaafları da olan bir insan olarak merkeze oturulması ile mümkün oluyor bir yandan .   Aronofsky ve Handel’in senaryosundaki Nuh , peygamber sorumluluğunu tam yerine getirmeden , sapkın kavmini uyarmanın artık mümkün olmadığına kanaat getiren , bazı kararları çatır çatır eleştirilebilecek oldukça inatçı bir insana , hatta sürprizbozan vermeyelim ama finale doğru bir kaybedene dönüşüyor .
Nuh : Büyük Tufan filminin eleştirilebilecek yönü varsa birincisi bu özgün senaryo hedefli karakterleştirme eğilimi ve bu eğilimle gelen fazlaca uzun süresi .
Sanata seküler yaklaşan bir bakış açısıyla Aronofsky kendi tarzında haklıyken , büyük ihtimalle doğu cephesinden alacağı eleştiri oklarını bu tutumundan dolayı yiyecektir .
Öte yandan göze batan bazı CGI efektlerine rağmen , filmin görsel boyutu yabana atılmayacak cinsten .
Kayalar suretine bürünmüş melekler , Nuh’un tufan rüyaları , yeryüzündeki tüm hayvan çiftlerinin göç eder biçimde gemiye akın etmesi ve muhteşem bir düzenle yerleşmeleri , Yaradılış’ın anlatıldığı sekanslar , yoktan var olan orman ve elbette ki yerden sular fışkırarak gelen tufanın kopma anı filmin görsel açıdan tatminkar yanlarıydı .
IMAX farkının en çok bu sahnelerin aksiyonlu anlarında seyirciye geçtiğini ifade edebiliriz .
Ayrıca kökü kazınmış ağaçlar , kuruyan verimsiz topraklar ve bir lokma et için insanların birbirlerini satar / boğazlar hale gelmesi , dahası bunun halkta bir yaşam biçimine dönüşmesi gibi sahneler bariz biçimde günümüze de gönderme yapan kapitalist toplum eleştirisi olarak okunabilir .
Açgözlülüğümüz ile dünyayı bir kez mahvetmiştik , ikincisi o kadar da uzak bir ihtimal değil …
Oyunculuklarda ise Russell Crowe fiziksel olarak ve yönetmenin arzu ettiği ruh haliyle Nuh’a oturmuş bir isim diyebiliriz .
Karısı Naameh rolünde Jennifer Connelly’nin iki gözü iki çeşme ağladığı sahne ise filmin en gerçekçi anlarından biriydi .
Ama kanımca Logan Lerman filmin en iyi genç performansıydı . “Babaya kısmi ihanet” temasıyla kendisinden bekleneni yerine getirdiğini söylemek mümkün .
Toparlamak gerekirse , beklenti çıtasını yükselterek vizyonda bugünden itibaren seyircisiyle buluşan Nuh : Büyük Tufan filmini çarpıcı görselliğini ön plana alarak izleyin , doğayı ve yaratılanı , en azından Yaradan’dan ötürü sevin !
