Sinema denilen “Büyülü Fener”in yaşamımı ilk aydınlatmaya başladığı çocukluk dönemimdeydi .
Ya ablamın elimden tutup Beşiktaş “Mıstık Sineması”na beni sürüklediği o gri yıllar ya da “video kiralama çılgınlığının” had safhaya tırmandığı “zengin komşuya yancılama seferberliği zamanları” , o çakır gözlerle ilk seksenli yıllarda müşerref oldum .
Arada yazdığım romana bile konu oldu Gibson ; Pelin’de Braveheart’a gönderme yapmıştım ; boru değil tam altı kere sinemada üst üste izledim Cesur Yürek’te serserilikten İskoç köylüsü savaşçılığa terfi ettinde .
Arada efsanevi Lethal Weapon serisindeki delişmen halleriyle korkuyla karışık bir sevgi duyduğumuz ;  Gallipoli  filmindeki hakikatli asker rolüyle “Türk ulusu” adına büyük bir empati ve sempati karışımı hissiyatlara gark olduğumuz ;  Apocalypto filminde artık iyiden iyiye yapımcılık serüvenlerinde de başarıyla hemhal olduğu yükseliş .
 .
Ve her daim alkol ile ilgili yaşadığı problemlerin ayyuka çıkmasıyla biz sinemaseverleri zaman zaman endişeye sevk ettiği kısmi tükeniş yıllarında Mel , hep yapıtlarını ilgiyle takip ettiğimiz , çakmak çakmak bakan gözlerine hayran olageldiğimiz bir Hollywood simgesi olmayı sürdürdü .
Payback gibi film noir kategorisine girebilecek hakikatli filmleriyle de sevdik onu ve marksizme salladığı , eşcinselleri hor gördüğü bazı talihsiz açıklamalarına dahi ses çıkarmadık ; Mel’di o ve ne yapsa yeriydi .
Bu uzun girizgahın sebebi , yıllar sonra Beyazperde’de yine onu saygıyla anmamıza neden olan bir Fransız filmi olan “Kan Bağı”nda , evlat olsa sevilmez kategorisindeki kızıyla kanlı bir maceraya sürüklenen John Link rolünde onu seyretmemiz ve elnbette ki sevmemiz oldu ; yaşayan efsane , kült sinema figürü Mel Gibson , hala taş !
Senaryosuna , Ben Aflleck'in yönetmenliğini üstlendiği Hırsızlar Şehri filmini kotaran Peter Craig'in imza attığı film , büyük aktöre Erin Moriarty , Micheal Parks , William H. Macy gibi oyuncuların eşlik ettiği , heyecanlı , yer yer durağanlaşsa da maceralı temposunu sürdürebilen bir içerikle sunuluyor .
Derbeder ve boşvermiş dövme esnafı John Link rolünde performans gösteren usta aktöre bazan “Neden hep aynı ses tonajında konuşuyor” diye hayıflansak da filmin bütününde müptezel hapis kaçkını , kulağı kesik toplumdışı rolünün hakkını verdiğini söylemek mümkün .
Hele ki “ölümüne kanka” rolünde şahane bir ikili olarak karşımıza çıkan ekürisi William H. Macy ile kısa ama etkili sekansları da keyif düzeyini artıran bir artı değer yaratıyorken .
Film , senaryoda kızına musallat olan mafya babaları ve uyuşturucu satıcılarından korunmak için silah kuşanan bir babanın üstüne oturtulmuşken “arıza ergen” Lydia rolünde etkileyici bir performans sergileyen Erin Moriarty , Alacakaranlık serisindeki Kristen Stewart’ın masum hallerini çağrıştırıyor , aynı ekol , aynı kırılganlık .
Karavan sahnelerinde Link karakteriyle bir on a Wire’a dahi selam çaktığını düşündürten film , haftanın hoşça vakit geçirtecek serüvenlerinden biri olarak öne çıkıyor .
@atlantisli
