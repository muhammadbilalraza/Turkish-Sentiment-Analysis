Tobe Hooper'ın 1974 tarihli kült korku filminin yeniden çevrimi olan Teksas Katliamı ( The Texas Chainsaw Massacre ) , yaklaşık 3 yıllık bir gecikmenin ardından ülkemiz sinemalarına ulaştı .
Pearl Harbor , Armageddon gibi dev bütçeli aksiyon filmlerinin yönetmeni Michael Bay'in yapımcı olarak altına imza attığı film , son yıllarda ardı ardına gelen örneklerinden artık iyice sıkılmaya başladığımız tipik bir " teenslasher " filmi olmuş .
Yani , bir grup genç bir yolculuğa çıkarlar .
Amerika'nın orta kesimlerindeki yabancı bir kasabada onları yollarından alıkoyan bir durum oluşur .
Ve burada , hasta ruhlu ve / veya mutasyona uğramış taşralıların saldırısına uğrarlar .
Bu filmler kimi zaman ( özellikle cinsel açıdan ) fazla özgür genç nesle bir ahlak dersi amacı taşır ; kimi zaman da kentli Amerikalıların taşralı Amerikalılara yönelik korku ve tiksintilerinin birer aynasıdır .
Hatta birçok örnekte her ikisi de mevcuttur .
Bu alt türün ilk örneklerinden olan Tobe Hooper filmi , korkutucu olmaktan ziyade eğlenceli bir örnektir .
Gerçeklikle bağı kopacak ölçüde abartılı ve karikatür tiplemeler içerir ; ürkütmekten ziyade asap bozucudur .
Biraz da bu sebeplerle kült olmuştur zaten .
Marcus Nispel imzalı bu yeni filmse teknik olarak son derece yetkin ve yer yer gerçekten seyirciyi germeyi başaran bir yapım .
Kendi başına ele alındığında pekala başarılı bir iş .
Acaba sorunun buradan kaynaklandığını düşünmekle çok mu ukalaca davranıyoruz ?
Teksas Katliamı , iyi olması için biraz fazla uğraşılmış bir film .
Karakterler daha gerçekçi .
Gerekçelerini açıklamak için çok uğraşılıyor .
Yönetmenin video klip kökenini belli eden , çok stilize bir kamera ve ışık çalışması söz konusu .
Her şey bir büyük yapım tadında .
Halbuki kaynak filmi kendine özgü kılan , amatörce ve gülünç özellikleriydi .
Leatherface'in ( orijinal filmlerde de bu karakteri canlandıran Andrew Bryniarski tarafından oynanmış olması eğlenceli detaylardan biri ) elektrikli testeresini kafasının üzerinde tutup salakça sallamasıydı .
Büyükbabanın isterikliğiydi .
Adams ailesini andıran o tuhaf ailenin ilişkileriydi .
Şu haliyle , onlarca örneğini izlediğimiz korku filmlerinden hiçbir farkı kalmıyor .
Daha geçenlerde izlediğimiz ( ama tabii daha yakın tarihli ) Tepenin Gözleri ile arasında - daha şık çekilmiş olmanın dışında - ne fark var ki ?
Her trüğünü bildiğimiz , hepsi birbirinin aynı " teenslasher " filmlerinin arasından sıyrılması için hiçbir sebep kalmamış ortada .
O zaman da yapılma amacını anlamak mümkün olmuyor ; ticari beklentilerin dışında .
Takıldığım önemli bir detay da öyküsünü izlediğimiz gençler oldu .
Olayların geçtiği zaman dilimi olarak yine 1973 yılı seçilmiş .
Fakat hiçbiri 70'li yılların gençleri hissini vermeyen bu karakterler , daha ziyade günümüzde yaşıyor gibi duruyorlar .
Zaten , telefonlar ( ve cep telefonlarının yokluğu ) dışında bu filmin 1973'te geçtiğini düşünmemize sebep olacak hiçbir dönem detayı yok .
Teksas Katliamı , kendini izlettiren bir film .
Ama ne kaynak filmin orijinalliği kalmış geriye ; ne de bu filmi benzerlerinden ayıracak herhangi bir nitelik katılmış .
Yeni nesillere bir başka dehşet gösterisi daha .
Aynı filmi tekrar tekrar izlemekten sıkılmadıysanız .
