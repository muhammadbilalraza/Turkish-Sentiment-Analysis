Hızlı ve Öfkeli serisinin baş kahramanı , Hollywood’un en bilinen “gişe” isimlerinden Vin Diesel geri döndü .
Bu kez işin içinde birbirinden özel araçlar ve hayran kalınası kadınlar yok , onun yerine bolca cadı , alevli bir kılıç ve Michael Caine var !
Üstüne üstlük , Game of Thrones’un sevilen bir aktirsti ile Yüzüklerin Efendisi serisinin Frodo’su Elijah Wood , Vin Diesel’li Son Cadı Avcısı’nın lezzetli sosları arasında .
Daha önce Gece Nöbeti gibi yapımlarla aksiyon konusundaki yetkinliğini ve hayal gücünün derinliğini kanıtlayan Timur Bekmambetov’un yönetmesi planlanan film , Breck Eisner’ın ellerine teslim edilmişti .
Eisner , George Romero’nun 1973 tarihli The Crazies adlı filmini , 2010 yılında Salgın adı ile bir remake olarak bizlere sunmuş , işin gerilimli yüzü konusunda başarılı olduğunu göstermişti .
İş , yeni projesi Son Cadı Avcısı’na geldiğinde ise işler tam beklendiği gibi ilerlememiş gözüküyor .
Yaklaşık olarak 90 milyon dolarlık bir bütçe ile vizyona hazır edilen film , adından da anlaşılacağı üzere cadılar ile insanlığın şu bitmek bilmez savaşı üzerine farklı bir yorum getirmeyi hedefliyor .
Bu konudaki başarısı sorgulanabilecek olan yapım , Vin Diesel’in can verdiği Kaulder adlı “ölümsüzlükle lanetlenmiş” bir cadı avcısının yüzyıllar süren savaşını muazzam bir atmosfer ve güçlü bir aksiyonla perçinleyerek sunuyor .
Lakin olay hikaye anlatımı ve orijinallik kısmına geldiğinde , yönetmen Eisner tabiri caiz ise yolda kalıyor ; en azından finish çizgisine varmakta zorluk çekiyor .
Filmin konusu seyirciyi pek şaşırtmayacak türden .
Kaulder bundan yaklaşık 800 yıl önce Cadı Kraliçesi tarafından lanetleniyor , ailesi katlediliyor ve üstadı olarak gördüğü 36. Dolan ( Michael Cane ) ’ın ölümüne tanık oluyor .
Aradan geçen nice yıl Kaulder’ın da değişmesine sebep oluyor , dostumuz saçı sakalı kesip , ruhen de daha farklı bir avcı haline geliyor .
Cadıların insanlara zarar vermemesi şartıyla bir tür ateşkes yapan Son Cadı Avcısı , öldü zannedilen Cadı Kraliçesi’nin tekrar geri diriltilmesi için çabalandığını öğrenince işe el atıyor .
Bu sefer yanında 37. Dolan olarak ona destek çıkacak Elijah Wood var !
Ayrıca güzelliği ile büyüleyen Game of Thrones yıldızı , Jon Snow’un yavuklusu Rose Leslie , Chloe adlı beyaz cadı rolüyle Diesel’in yancısı haline geliyor .
Hızlı ve Öfkeli serisinde oyunculuğunu yettiğince konuşturan Diesel , Son Cadı Avcısı filminde işi biraz daha üst seviyelere taşımayı başarıyor .
Her ne kadar Michael Cane ile olan sahnelerinde , üstadın karşısımda ezilse de ( ki oldukça doğal ) , mimikleri ve vücut kontrolü sayesinde daha rahat empati kurulabilir , anlaşılabilir bir karakter sunuyor bize .
Elijah Wood yavaş yavaş ısınıyor , izleyici için seyri çok keyifli bir performans sergiliyor ; bundaki en büyük pay ise aktörün muazzam yüz hatları ve mimiklerini nasıl kullanacağı konusundaki bilinci .
Cadı Kraliçesi’nin mekanı ile ağızları açık bırakan , aksiyon sahnelerinde yürekleri ağza getiren Son Cadı Avcısı filmi , Sean Bean’in başrolünde olduğu Black Death adlı yapımla “epeyce” bir hikaye - bazlı - ortaklığa sahip olsa da , türü sevenler için oldukça leziz bir çalışma .
Şayet muhteşem bir destansı - epik çalışma beklemiyorsanız , salondan muhtemelen tatmin olmuş şekilde çıkacaksınız .
Bakalım gerçek olması muhtemel devam filmi bizlere neler getirecek ! burcinaygun@gmail.com
