Yeniden çekimlerin , rebootların , orijinalden on yıllar sonra gelen devam filmlerinin Hollywood’u sarıp sarmaladığı şu dönemlerde sosyal medya’da ‘Bilmemkim ( Genellikle Michael Bay ) çocukluğumun en favori şeyinin içine etti’ gibi şikayetlerin ardı arkası kesilmiyor .
Genelde Transformers ve Ninja Kamlumbağalar gibi milyonların sevdiği , biz çocukken o yaşta bizi eğlendirmesi için yapılmış diziler hakkında gelir bu şikayetler , fakat bu sefer daha değişik , belki de daha kişisel bir ‘Çocukluğumun içine ettiler’ şikayetini sunmak istedim .
1980li yılların özellikle son dönemlerinde Hollywood filmlerini VHS formatında kiralayan video dükkanları çok popülerdi .
Bende çocuk yaşta bir sinema hayranı olarak o yılların çoğunluğunu bu dükkanlarda kiralayacak film arayarak geçirdim .
En sevdiğim tür komedi filmleriydi , hangi çocuk komedi sevmez ki ?
Bir komedi hayranı olarak durmadan kiraladığım üç film vardı : Polis Akademisi 4 ( Bu filmin 1980ler türkçe dublajı orjinalinden çok daha komiktir ) , Gremlins , ve National Lampoon’s Vacation .
Bu listede slapstick esprilerle dolu ilk iki filmin neden benim gibi acayip bir sinema fanatiği çocuğun ilgisini çektiğine şaşırmamak lazım , ama Vacation ne alaka ?
Griswold ailesinin Wally World parkına yaptıkları çile dolu yolculuk bir kaç muazzam fiziksel espriye sahipti ama orta sınıf Amerikan bir ailenin Amerika’daki tatili hakkında bir film bir Türk çocuğun neden favorisi olsun ?
İşte bu noktada yazar John Hughes ve yönetmen Harold Ramis’in bu denli sübjektif bir konuyu olabilecek en evrensel şekilde anlatmaktaki başarısını küçümsememek lazım .
Hughes’un kendi ailesi ile geçirdiği tatillerden esinlenen Vacation , prototipik bir Amerikan hikayesini anlatırken aynı zamanda hangi ülkeden ve kültürden olursa olsun her ailenin iç dinamiğini espritüel bir dil ile inceliyordu .
80lı yıllarda popüler olan her dizi ve filmin başına gelen sonunda Vacation’ı da buldu ve geçen sene orijinal filmin yanında aralarında Noel klasiği Christmas Vacation’un da bulunduğu dört filmlik serinin reboot’unun çekileceği bildirildi .
Karesi karesine ezberlediğim bu orijinalin yeniden çekileceği haberini tabi ki şüpheyle karşıladım .
Fakat The Daily Show ve The Office’den tanıdığımız Ed Helms’in Chevy Chase’in ölümsüzleştirdiği role oturtulması ve filmin bir yeniden çekim yerine orijinal serinin ailesi Clark ve Ellen Griswold’un oğlu Rusty’nin maceralarını izleyeceğimiz bir nevi devam filmi / reboot olacağı haberi en azından birazcık ilgimi çekmişti .
Yeni Vacation’u izledikten sonra ise pozitif olarak tek diyebileceğim şey neyse ki John Hughes ve Harold Ramis’in ölmüş olması , çünkü bu rezaleti izlemek zorunda kalmadılar .
Seriyi yeniden canlandırma amaçlı bu film , kimsenin sevmediği son Vacation bölümü Vegas Vacation’u bile bir şaheser gibi gösteriyor .
Yeni filmin en büyük problemi karakterler bazlı komedi yerine ucuz fiziksel esprilere odaklanması .
Her sahnenin ilk amacı karakterleri veya hikayeyi ilerletmek yerine olabilecek en bayat iğrenç espriyi yalapşap sokuşturarak kolay yoldan seyirciyi güldürmeye çalışmak .
orijinal Vacation’da bulunan evrensel temalar yerine kalitesiz bir skeç komedi filmi izliyormuşuz havası yaratıyor bu yeni Vacation .
Filmin hikayesi ilk Vacation filmi ile hemen hemen ayrı .
Helms’in canlandırdığı Rusty , kendisini pek takmayan ailesi ile tekrar kişisel bir bağlantı kurmak amacıyla Wally World’e gitmeye karar verir .
Rusty’nin ailesine bu haberi verdiği sahnede yazar / yönetmen ekibi John Francis Daley ve Jonathan M. Goldstein , 21 Jump Street’in kendini tiye alan repliklerini ( Filmin konusundan bahsederken aynı zamanda bir yeniden çekimin ne kadar gereksiz olduğunu belirten diyaloglar ) kopyalamaya çalışmışlar ama biraz fazla bariz ve yavan olmuş .
Bu noktadan sonra Wally World’e olan uzun yolculuk sırasında ailenin bir problemden diğerine atladığı maceralarını skeç komedisi tarzı epizodik bir biçimde izliyoruz .
orijinal Vacation’da ailenin geçirdiği bahtsızlıklar biraz abartıydı tabi , fakat bu yeni film esprileri olabilecek en abartı ve iğrenç konuma getirerek Vacation’dan çok Scary Movie filmlerinin bayat parodi komedisini hatırlatıyor .
Mesela Rusty’nin araba sürerken seksi bir kadınla flört etmesi ile ilk filme göndermede bulunulmuş .
Fakat bu sefer sahne kadının bir kamyonla çarpışarak korkunç bir biçimde ölmesiyle sonuçlanıyor .
Ha ha .
Rusty’nin iki oğlu içinde küçük olanın büyük kardeşine öldürecek kadar zulüm çektirmesi karakteri resmen bir psikopata döndürüyor .
Evrensel olması gereken kardeşler arası çatışma temasına gülmemiz bekleniyor , fakat filmi izlerken bu çocuğun bir akıl hastanesine hemen kapatılması gerektiğini düşünmekten alamıyoruz kendimizi .
Filmin en büyük problemi de burada işte : Evrensel olması gereken temaları ve esprileri o kadar abartıyor ki , gerçek yaşamda aileler ile gidilen tatillerin abartılı komedi versiyonunu sunması beklenen serinin stili tamamen absürdizme kaçarak hiç bir karakteri kale almamamıza sebep oluyor .
Bu noktadan sonra ise Rusty’nin eşi Debbie ( Christina Applegate ) ile olan evlilik problemleri ile ilgili sahnelere vermemizin beklendiği duygusal bağlantı bir türlü oluşamıyor .
Rusty’nin kız kardeşi Audrey’nin ( Leslie Mann ) yakışıklı ve zengin kocası Stone’un ( Chris Hemsworth ) penisinin ne kadar kocaman olduğu etrafında oluşan uzun sahneler , Rusty’nin çizgi film tarzı bir efektle bir ineği ezmesi ile bittikten sonra hikaye içinde elle tutulur bir duygu yaratmak için ne yapsan boş .
Yeni filmin en heyecanla beklediğim tarafı , Chevy Chase ve Beverly D’Angelo’nun orijinal rollerini tekrarlamaları idi .
Fakat yeni Vacation bu bakımdan da karakter yerine skeç komedi esprilerine odaklanarak hayal kırıklığı yaratıyor .
Sonuçta Vacation’u , orijinal filmlerle kişisel bir bağlantınız yoksa ve Scary Movie filmlerinde bulunan esprileri 20li yılların başında popüler olmuş American Pie bozması iğrençlik komedisi ile karıştıran bir sinematik skeç filmi isterseniz tavsiye edebilirim .
Bunun dışında orijinal filmi bulup izleyin derim .
Ve eğer 1980lerden kalma bir VHS kopyası bulursanız bana yollayın lütfen , nostalji olur .
