70’lerin ünlü illüstratörü , playboy olarak da tabir edilen Charles White I ile Charles Swan I olarak tanışıyoruz filmde .
Kimmiş bu Charles White I derseniz ; kendisi Harley Davidson , The Rolling Stone , Levi’s’a ikonik imajlar hazırlayan , aynı zamanda Star Wars , Nashville ve The Rocky Horror Picture Show gibi filmlerin de afişlerinin arkasındaki adam .
İşte bu adamın hayatından esinlenerek oluşturulan bir hikaye izliyoruz Erkek Aklı ( A Glimpse Inside The Mind of Charles Swan I ) ’nda .
Başarılı bir iş hayatı , güzel ve sevdiği bir kız arkadaşı olan Charles , Ivana tarafından terkedilince hayatı bir anda tepetaklak olur .
Kız kardeşi Izzy , hem arkadaşı hem de son albümünün kapağını hazırladığı Kirby Star ve muhasebecisi Saul ile birlikte bu zor dönemi atlatmaya çalışan Charles , kendi ile yüzleşmeye çalışırken bir takım hayallere dalar .
Geçmişteki anılar , günümüz ve hayaller arasında bir ileri bir geri gittiğimiz birbirinden kopuk sahneler eşliğinde akan filmin bazı sahneleri , adeta bir video klip tadında ( araba yıkama sahnesi gibi ) .
Ancak filmin geri kalanı için çok fazla olumlu bir şey yazamayacağım .
Zira film bana , bir film izlemişim hissini bile vermedi .
Her ne kadar 70’lerin ruhunu hissetsek de , karakterlerin dünyasına giremiyoruz , hislerine ortak olamıyoruz .
Charles Swan’ı oynayan Charlie Sheen’in kendi özel hayatında yaşananlar sebebiyle oldukça cesur bir role soyunduğunu söyleyebiliriz .
Ancak bu noktada da yönetmen Roman Coppola , Sheen’in bu durumundan herhangi bir şekilde faydalanmamış ya da faydalanamamış .
Filmin yan rollerinde karşımıza çıkan isimlerden Coppola ve Wes Anderson filmlerinde görmeye alışkın olduğumuz Bill Murray , yönetmenin kuzeni Jason Schwartzman ve Patricia Arquette için de bir övgüm yok .
Filmin benim için tek ön plana çıkan tarafının müzikleri olduğunu rahatlıkla söyleyebilirim .
Liam Hayes imzası taşıyan filmin müzikleri , bir nebze de olsa filmi izlenebilir kılıyor .
İlk gösterimini Roma Film Festivali’inde yapan , ülkemizde de İstanbul Film Festivali’nde gösterilen A Glimpse Inside The Mind of Charles Swan I , yönetmen Roman Coppola’nın henüz ikinci uzun metrajlı filmi olmasına rağmen , filmi değerlendirirken bunu pek de göz önüne alamıyoruz .
Zira Coppola klip ve reklam yönetmeni , ayrıca senarist olarak da tanınan bir isim .
Tabii efsanevi yönetmen Francis Ford Coppola’nın oğlu ve Sofia Coppola’nın da kardeşi olduğunu atlamamak gerek .
Elbette bu akrabalık ilişkisi , bunun iyi bir film olacağının garantisini vermiyor ama , Roman Coppola’nın özellikle Moonrise Kingdom’ın da senaristlerinden olduğunu düşündüğümüzde biraz daha beklenti içine giriyoruz .
Ama bu beklentiler ne yazık ki boşa çıkıyor .
Erkek Aklı , filmin orijinal adının da söylediği gibi Charles Swan'ın aklındakilere kısa bir bakış atıyor ama , Swan'ın aklı o kadar karışık ki , işin içinden çıkamıyor . http://www.twitter.com/simulationone
