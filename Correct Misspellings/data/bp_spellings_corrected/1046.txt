Prisoners ve Incendies gibi iki başarılı filme imzasını atmış Kanadalı yönetmen Denis Villeneuve'nün son filmi Sicario , her yıl onlarcasını izlediğimiz aksiyon filmlerinden ve klişelerinden kolayca sıyrılabilen etkili bir yapıt .
Hikaye çok bilindik : kartel savaşı , silahlar ve kendi çıkarlarını koruyabilmek adına her şeyi yapmaya hazır insanlar .
Sicario'nun özgün bir film olmasının en önemli sebebi , Amerika'nın Meksika'da bulunan kartellerle olan mücadelesini tarafsız bir şekilde anlatması .
Yani aslında Amerikan propagandası haline gelebilmeye çok müsait olan bu film , kesinlikle o yola girmiyor hatta yanından bile geçmiyor .
Hukuktan ve yasalardan yana olan Emily Blunt'ın canlandırdığı idealist Kate karakteri , kartellerle mücadele için dahil olduğu grupta aslında dünyanın öyle bir yer olmadığını yavaş yavaş farkediyor .
Her iki tarafın da vahşetine şahit olan Kate ideallerinin ve inandıklarının paramparça oluşunu izlemek zorunda kalıyor .
Film ilerledikçe anlıyoruz ki aslında kartellerin yaptıkları şeylerin Amerika'nın yaptıklarından bir farkı yok .
Villeneuve filmde sistem eleştirisi yaparken idealizmden , nihilizmden hatta en önemlisi kaostan beslenerek bizlere büyük bir şeyin sadece küçük bir kesitini gösteriyor ve bunun asla bir sonunun olmadığını tokat gibi yüzümüze çarpıyor .
Sicario'nun yalın ama bir o kadar sağlam hikayesi dışında bir de üzerine uzun uzun konuşulabilecek dört dörtlük bir sinematografisi var .
Muhteşem bir prodüksiyon ve görüntü yönetmeni Roger Deakins'ın daha önce hiçbir filmde karşılaşmadığım açılarla çektiği görüntüler ağızları açık bırakmaya yetiyor .
" Bu nasıl kusursuz bir yönetmenlik ! " nidalarıyla izleyeceğiniz operasyon sahneleri uzun zamandır gerilmediğim kadar gerilmeme sebep oldu .
Tek kelime ile muazzam olan müzikleri de atlamamak gerekiyor .
Çok iyi yazılmış karakterler filmin en başından en sonuna kadar inandırıcılığını asla yitirmiyor .
Onlarla birlikte üzülüyor , onlarla birlikte korkuyoruz ve onlara güvenmeyi asla bırakmıyoruz .
Bunda seçilen oyuncuların da etkisi büyük elbette .
Özellikle başrolde izlediğimiz Emily Blunt idealleri yıkılan idealist bir ajanı kusursuza yakın canlandırıyor .
" Bu dünya böyle , istesen de istemesen de sistemin bir parçasısın " mesajını filmde iç içe geçmiş karanlık ilişkilerle anlatan Denis Villeneuve finalde izleyiciyi darmadağın etmeyi başarıyor .
En çok da hikayeyi anlatışıyla akıllarda yer edinecek Sicario , sinematografiye getirdiği yenilikler için bile bir saygıyı hakediyor . twitter . com / ekinlimonj
