Tomb Raider projesini Simon West'in yöneteceğini duyduğumda endişeye kapılmıştım . West , 19'da , inanılmayacak kadar kötü General's Daughter'ı ( Generalin Kızı ) çeken yönetmendi .
Daha afişinden başlayarak , " bu kadar da olmaz " dedirten bir klişeler yumağıydı o film .
Oysa West , 1997'de çektiği ilk film Con Air'de , Nicolas Cage ve John Malkovich'in performansı sayesinde , nispeten olumlu eleştiriler almıştı .
Ancak General felaketinden sonra bu adama böylesi önemli bir proje nasıl teslim edilir diye düşünmüştüm .
Filmi izleyince yanılmadığımı anladım .
Geometrik açıdan başarısız , yani hareketli objelerin birbiriyle ilişkilendirelemediği bir yığın aksiyon sahnesi var Tomb Raider'da .
Bilgisayar oyunlarında Lara'yı 3rd Person Viewing görmemize karşın , filmde seyirciye bu bakış açısı sağlanmamış .
Oscar ödüllü yıldız Angelina Jolie'nin yine Oscar ödüllü babası Jon Voight ile karşılıklı oynadığı sahneler inandırıcılıktan son derece uzak .
Çünkü Sara B. Cooper ve Mike Werb'in senaryosu kötü .
Elbette ki Lara Croft müdavimleri olarak ayakları yere fazla basan bir öykü beklemiyorduk ama bu kötü espri anlayışı da neyin nesi ?
Lara'nın sadık dostları , bilgisayar kurdu Bryce ve hizmetkarı Hillary , güya komedi unsuru olarak yeralıyorlar ama her sahnede filme biraz daha kan kaybettiriyorlar .
Kötü adamı başarıyla oynayan Iain Glen ise , filme birkaç artı puan kazandırıyor .
Bir bütün olarak prodüksiyon tasarımı ve set dekorasyonu çok iyi .
Müzik kullanımı ise " yok " !
Bu filmi sevmeyi çok istedim , yanılmayı da ; ama maalesef Simon West yanıltmadı .
Şimdi Spider Man'i merakla bekliyorum .
Onu da , gerilim filmlerinden tanıdığımız Sam Raimi yönetecek .
Oysa film , proje halindeyken yönetmen koltuğunda James Cameron , Örümcek kostümünün altında da Jim Carrey vardı .
Hollywood yapımcıları neden hasılat rekoru kırma potansiyeli olan filmleri , aksiyonda başarısız isimlere verirler ki ?
