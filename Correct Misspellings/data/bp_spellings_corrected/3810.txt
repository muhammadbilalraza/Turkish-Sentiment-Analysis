Elçin Elgür’ün belgesel / kurmaca tadında çektiği Paçi : Av Sanatı Karadeniz’in muhteşem görüntüleri eşliğinde bir köyde dedesiyle birlikte yaşayan 13 yaşındaki Liva’nın bir atmacayla kurduğu dostluğu anlatıyor .
Dedesinin bu eski geleneği tatlı dilli bir üslupla torununa aktardığı filmde göç mevsimi , atmacaların avcılık yetenekleri ve insanlarla dolan ilişkilerine dair detaylar görüyoruz .
Babasının şehre götürmeyip köyde dedesinin yanında bıraktığı Liva etrafındaki uçsuz bucaksız güzelliğe alışkanlıkla sırtını dönmüş , cep telefonunda oyunlar oynayan babasına kızgın bir çocuk …  Dedesi ise bir atmaca yakalayıp onun av gücünden yararlanma derdinde .
Filmi izlerken aklıma yakın zamanda izlediğimiz Kartal Avcısı Kız belgeseli geldi .
Kazak bir kızın bir aile geleneğini bir kadın olarak sahiplenme hikayesini anlatan film daha profesyonel koşullarda ve bakış açısıyla çekilmiş bir belgeseldi .
Paçi Av Sanatı daha naif bir çizgide ilerliyor .
Yönetmen adeta kamerayı bu dede ve kızın yanına bırakıp gitmiş gibi .
Özellikle ilk bölümde .
Uzun bekleyiş sürecini biz de hissediyor ve yaşıyoruz .
Atmaca yakaladıktan sonra filmin akışı biraz daha hızlanıyor .
Köy hayatına , oradaki yaşama , Liva’nın atmacayla kurduğu duygusal ilişkiye odaklanıyoruz .
Köyde başka çocukların da atmacaları var ve sürekli bir hayvanla dost olmak ve anlaşmak üzerinden konuşuyorlar , bu da tatlı bir arkadaşlık öyküsü olarak yansıyor bize !
Filmin başlarında küçük bir kuşu av ederek atmaca yakalama hali içimizi burksa da köylülerin av mevsimi bittikten sonra atmacaları tekrar doğaya salmaları , göç mevsimlerinin geldiğini söylemeleri biraz da olsa rahatlatıyor bizi …
Atmaca güzel bir duyguyla doğaya , özgürlüğe ve göç yoluna doğru salınıyor .
Burada dede ve torun ilişkisi , kızın gelenekle , doğayla , vahşi de olsa bir kuşla kurduğu iletişimin bir süre sonra tek eğlencesi olan telefonu unuttuğuna tanıklık ediyoruz , bu da doğru yönlendirme ile çocukların yüzlerinin zaten doğaya dönük olduğunu gösteriyor .
Atmaca yakalama , onu eğitmek , güvenini kazanmak aşamalarını gördüğümüz filmde muhteşem doğanın içinde kaybolup gidiyoruz .
Paçi Av Sanatı günümüze dair de çok şey söylüyor .
Terk edilen , yaşlılara bırakılan köyler ve geleneklerle , bir çocuğun bir hayvanla hatta vahşi diyebileceğimiz bir kuşla kurduğu güven ilişkisine dair …
Kuşu saldıktan sonra Liva tekrar cep telefonunun sanal dünyasına dönmüş müdür acaba ?
Dediğim gibi naif , uzun planların , doğada gerçekleşen az ve yavaş hamlelerin kameranın süzgecinden geçerek bize ulaştığı bir öğrenme hikayesi Paçi Av Sanatı …
Doğanın av ve avcı dengesi gerçekliğiyle yansıyor , Liva’nın değişimi de …
twitter . com / banubozdemir
