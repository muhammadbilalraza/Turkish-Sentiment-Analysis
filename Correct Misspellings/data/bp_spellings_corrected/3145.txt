30’lu yaşlarınızdaysanız ve istediğiniz şeyleri henüz başaramadığınız , amiyane tabirle ezik bir hayat sürüyorsanız , çılgınlık yapmaya çok daha yakınsınızdır .
Çünkü kaybedecek bir şeyiniz yoktur ve yolun sonunu düşünmezsiniz .
Çakma Polisler’in iki baş kahramanı Ryan ve Justin tam da , bu tanıma uyan iki kafadar .
Ohio’dan Los Angeles’a gelirken türlü hayalleri olan , ancak bunların hiçbirini gerçekleştirememiş , sadece hayatlarını idame ettirebilmeye odaklanmış , 30’u da devirmiş bu iki adam , bir akşam okullarının mezunlar günü partisine katılmak üzere polis kılığına girerler ve giriş o giriş .
Parti onlar için tam bir hayal kırıklığıdır ama , adımlarını dışarı attıkları andan itibaren işler değişir .
Bütün kapılar açılmaya , kızların çapkın bakışlarına maruz kalmaya başladıklarında , artık onlar için geri dönüş yoktur .
Bu oyun oynanacaktır , öyle ya da böyle .
Komşu Kızı ve Ödünç Sevgili gibi filmlerinden hatırlayabileceğiniz Luke Greenfield imzalı film ,   tıkır tıkır işleyen bir hikayeye sahip , üstelik güldürüyor da .
Başrollerde New Girl’de ayıla bayıla izlediğimiz Jake Johnson ve yine New Girl’de izlediğimiz Damon Wayans Jr . yer alırken , güzel kız kontenjanını da Vampire Diaries’ın yıldızı Nina Dobrev gayet başarı ile dolduruyor .
Partner filmlerinde en önemli olan şey iki oyuncunun kimyasının tutmasıdır ki , Johnson ve Wayans Jr . ’ın bu konuda bir problemleri yok .
Filmin oldukça fazla sayıda olan sinema göndermeleri , oyun piyasasına , özellikle de Plants vs. Zombies’e çaktığı selamlar artı hanesine yazılırken , filmin aksiyon kısmı da komediyle iyi dengeleniyor .
Örneğin oyun piyasasında süper gücü olmayan bir karakter ile kimsenin oynamak istemeyeceğinden bahsedilirken , Ryan gerçekliğin peşinde olduğunu çok sonra anlatabiliyor .
Sonuç olarak verdiği mesaj ; “hayallerinizden vazgeçmeyin” olan Çakma Polisler , oldukça doğal oynanmış oyunculuklara sahip .
Zaten Jake Johnson , Damon Wayans Jr . , Jonathan Lajoie , Rob Riggle ve Keegan - Michael Key arasındaki diyalogların bir çoğu da doğaçlama yapılmış .
Çakma Polisler’in fragmanda göremediğiniz , sürpriz sahneleri de yok değil .
Belki yılın komedisi değil ama , bu yıl izlediğimiz bir çok komedinin birkaç adım önünde .
Ne arka arkaya çok zekice yapılmış esprilerle ise sizi yoruyor , ne de saçmalığın dibine vuruyor .
Her şey olması gerektiği gibi , yerli yerinde .
