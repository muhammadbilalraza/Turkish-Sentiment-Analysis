Türk Sineması ; üretimini arttırmaya devam ettiği sürece , yeni türlere , yeni senaryolara ve yeni yönetmenlere önemli projelerde ortaya çıkma fırsatı tanıyacağa benziyor .
Kısık Ateşte 15 Dakika yurtdışında kısa ve uzun metraj çalışmalara imza atmış olan Neco Çelik'in son filmi .
Filmin ; Türk Sineması'nın tarihsel gelişimi açısından bakıldığında farklılık yaratmayı başarabilmiş en önemi özelliği kurgusal işleyişi .
Fakat filmin karmaşık kurgusu ; içiçe geçmiş hikayelerin anlatımını kolaylaştırıcı bir unsur olarak değil , akıl karıştırıcı bir üslup denemesinin bir yan unsuru olarak kendini göstermekte .
Bunun sebebi , hikayelerin içiçe geçmesini gerektirecek bir durumun olmayışı .
Haliyle , sorun kurguda değil , senaryoda .
Filmin yabancı çağrışımlar yapan hikayesi ; Warhol'un " 15 dakika " söyleminden yola çıkıyor ve - yönetmen Fazıl Bir'in ulaştığı sonuç itibariyle
- " her köpeğin ( kendine ait ) bir günü vardır " sözüne varıyor .
Varıyor varmasına da ; filmi , - iddia edildiği gibi - bir " dram " mertebesine ulaştıramıyor .
Çünkü her ne kadar oyuncular ve karakterler Türk , film Türk filmi olsa da , bu hikayedeki davranış kalıpları Türk'lere ait gözükmüyor .
Tabii burada , Haluk Bilginer'in başarıyla canlandırdığı Muhtar karakterini dışarıda tutmak gerekiyor .
Herşeyden önce , Marcel Usta bize ait bir figür değil .
Bıçak atmakta hünerli oymacı ustası Resul de bize ait bir karakter değil .
Eşini sevdiğinden onunla boşanmak isteyen Kerem , eşinin derdini öğrendikten sonra tuhaf bir tepki veren Pelin , sıra dışı fikirlere sahip yönetmen Fazıl , bütün olaylar bitince aldığı kararlar itibariyle Kader bizim kültürümüze ait değiller , deyim yerindeyse , " bizden " değiller , " Türk " değiller .
Umut'un davranışı ve finalde komiser Erhan'ın yaptıkları yabancı filmlerdeki karakterlerin özelliklerini çağrıştırıyor .
" Türk " ler ; Kısık Ateşte 15 Dakika'daki ya da Uzak filmindeki ana karakterler gibi tepkiler vermezler kendi yaşamlarında .
Sessiz kalmazlar , gerekirse yıkarlar , parçalarlar kısacası önce ateş ederler sonra nişan alırlar .
Varol'unkine benzer bir olay yüzünden eşlerinden ayrılmazlar , ayrılırlarsa eğer , sonra da tekrar bir araya gelmezler .
Türk'ler ; Güngör gibi davranırlar , Muhtar gibi davranırlar , tuvalette fantezisini gerçekleştirmek isteyen kızın abisi gibi davranırlar .
Şakir gibi hamleler yapmazlar .
Duygu gibi tuvalette ağlamazlar .
Kısık Ateşte 15 Dakika Türkiye'yi tanımayan bir yazarın elinden çıkmışa benzeyen zayıf bir senaryoya sahip .
Ama her şeye rağmen oyuncuları başarılı .
Haluk Bilginer , ekranda gözüktüğü bütün sahnelerde hakimiyeti elinden bırakmayan , eğlenceli bir portre çiziyor .
Özkan Uğur ve Haktan Pak ; diğer dikkat çekici oyuncular .
Yer yer eğlenceli , yer yer dramatik olan filmin müzikleri de gayet güzel .
Çok kısa bir süre zarfında geçtiği için , sürükleyici olmayı başaran filmin , seyirciyi zorlayacağını düşündüğüm bir kusuru daha var : Kamera kullanımı .
Restoranın içindeki çekimlerde , gözü yoran açılar ve yükseklikler seçilmiş .
Örneğin , kamera hareket halindeyken , genelde omuz altından ( 150-160 arası ) çekim yapıyor .
Bu da haliyle gözü yoran bir seçim .
Hareketli karakterlere aşağıdan bakıyoruz .
Geçen senelerde Fil ( Elephant ) diye bir film gösterime girmişti .
Çeşitli açılardan aynı olayları aktarmayı seçen , 1960'ların Fransız filmlerinde sıklıkla rastladığımız yıllar sonra Jackie Brown ile beraber yeniden tırmanışa geçen bir anlatımı yeğleyen , başarılı bir kurgusal anlatıma sahipti .
Fil'i tepe noktası kabul eder ve on üzerinden on verirsek , Kısık Ateşte 15 Dakika'nın , iddialı olduğu kurgusal anlatımından ancak beş alabileceğini söyleyebilirim .
Kısık Ateşte 15 Dakika ; başarılı rollerin örtbas ettiği yetersiz bir senaryoya sahip , kurgusu ve kamera kullanımı ile izleyicisini biraz yoran , hareketli bir film .
En büyük eksiği , ülkemize yabancı olan davranış kalıplarını , yaşam biçimlerini fazlaca barındırması , en büyük artısı ise avucunun içi gibi bildiği bir rol verdiği Haluk Bilginer'i kadrosunda barındırması .
