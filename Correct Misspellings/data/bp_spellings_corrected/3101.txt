60 Minutes , Amerikan televizyonculuk tarihinin efsanesi olmuş bir haber programı , bizden bir örnek vermek gerekirse ; Mehmet Ali Birand’ın sunduğu 32. Gün’le benzeştirilebilir .
Gizli Dosya filminin odak karakteri Mary Mapes ise bu program için çalışan hırslı bir muhabir …
Öyle sıradan biri de değil , Ebu Garib cezaevinde görevli Amerikan askerlerinin Iraklı mahkûmlara uyguladıkları işkenceleri haber yaparak kamuoyunun bu savaşa bakışını etkilemiş bir önemli bir haberci …
Ancak bir sorun var ; iyi avlanan herkes gibi o da hep daha büyük balığın peşinde !
Gizli Dosya , 60 Minutes programında “Bush Vietnam’a gitmemek için hile yaptı” iddiasındaki yayını yapan ekibin baltayı taşa vurarak her şeyi mahvetmelerinin ve kendi kariyerlerini sonlandırmalarının hikayesi ancak Zodiac filmiyle tanıdığımız yönetmen James Vanderbilt , filmini Mary Mapes’in yaşadıklarını yine onun yazdığı kitaptan onunla birlikte senaryolaştırırken bir tür “görkemli kaybeden” hikayesi anlatmaya niyetlenmiş .
Film , dürüstlüğü tartışmasız bir haberci ekibinin , Amerikan başkanlık seçimlerinin kaderini değiştirecek kadar sansasyonel bir haber yaparken tanıklar tarafından yanıltılması ve sonrasında iktidar sahipleri tarafından baskıyla yıldırılmasının hüzünlü macerasıymış gibi yapsa da hikayenin saklayamadıkları var .
Filmi izledikten sonra biraz araştırma yaptım ve kanaat getirdim ki ; ekibin iştahla üstüne atladıkları şeyi habercilik ilkelerine uygun bir şekilde tetkik etmeden yayına sokmuş olmaları affedilemez ve bu televizyonculuk tarihinde tüm zamanların en büyük fırsatçılıklarından biri olarak nitelendiriliyor .
Oysa filmde gösterilen şey bambaşka ; seyirci açık bir şekilde manipüle ediliyor .
Mary Mapes , programdan kovulmasına yol açan ihmalkârlığından pişman olmak yerine bu film ile bir tür rövanş maçına çıkmayı hedefliyor .
Bu taraflı bakış açısı filmin her karesine sinmiş .
Bu hırs uğruna filmin dramatik yapısı da parçalanmış ve tüm olay birkaç karakterin iade - i itibar çalışmasına dönmüş .
Cate Blanchett çok güzel ve yetenekli bir oyuncu ancak biri ona bu rolün Yüzüklerin Efendisi’nde Elf oynamaktan farklı bir şey olduğunu hatırlatmalıydı .
Bu kadar botokstan sonra oldukça ifadesiz bir suratla , endişeli mi yoksa mutlu mu olduğunu anlayamadığımız bir oyunculuk performansı koyuyor ortaya …
Robert Redford büyük aktörler zamanından kalma ama asla bir antika değil !
Filmin en inandırıcı karakter performansı ondan geliyor .
Bu arada filmde nedense fazlaca ihmal edilmiş bir Dennis Quaid var , rolünün hakkını vermiş ancak canlandırdığı Yarbay Roger Charles karakteri kurgu masasında kalmış gibi geldi bana …
Filmin en büyük sorunu , James Wanderbilt’in Gizli Dosya’daki hikayeyi , 121 dakikada nasıl saçıp toplayacağını bilememesi …
Mary Mapes’in “biz aslında masumduk” deyişini çok fazla ciddiye alması onun Amerikan televizyonculuğunun hırslı tarafını dahi hoş görecek hamlelerle ortaya son derece samimiyetsiz ve tutarsız bir film çıkarmasına yol açıyor .
Hâlbuki geçtiğimiz yıl izlediğimiz Nightcrawler’ın da ilham kaynağı sayılabilecek bir klasik olan Network , söz konusu haber olduğunda televizyoncuların gözü kırmızıdan başka rengi görmeyen öfkeli ve hırslı boğalara dönüştüğünü gösteriyordu , hem de yıllar önce …
Gizli Dosya , tüm zamanların en büyük habercilik skandallarından birini sinemalaştıran önemsiz bir yapım …
Afişinde gözüktüğü kadar iddialı bir iş değil .
Konuya özel bir ilgi duyanlara , Mary Mapes ve ekibinin mutlak masumiyetine inananlara . murattolga@gmail.com
