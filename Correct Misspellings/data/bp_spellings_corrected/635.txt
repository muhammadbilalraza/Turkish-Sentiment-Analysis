Vampir miti korku sinemasının vazgeçemediği bir tema .
Sanırım vampirin her türlüsünü gördük şimdiye kadar .
Çok az filmde Bram Stoker’ın yazdığı orijinal hikayeye uygun bir vampir karakteri izleyebildik ( Bram Stoker’s Dracula ) .
Yeri geldi karşı komşumuz oldu ( Fright Night ) , yeri geldi bir Rock şarkıcısı ( Queen of the Damned ) .
Ucuz korku filmlerinin de en sevdiği karakterlerin başında gelir vampirler …
Hatta Roman Polanski’nin bile sinefillerin çok sevdiği bir vampir filmi vardır : The Fearless Vampire killer …
Kan içen vampirlerden kurtuluş olmadığına en iyisi itiraz etmeden bu kez ne hale gelmiş bu Drakula diye izlemek …
Drakula : Başlangıç miti şimdiye kadar hiç gösterilmediği gibi sinema perdesine taşımak derdinde ama asıl derdi Drakula olarak nam salan Vlad Tepeş’i bir tür ortaçağ süper kahramanına çevirmek , bunu başardığını söylemek de mümkün ancak karakterine çok net yaklaşan bir film değil .
Hayran olmak , acımak ve nefret etmek arasında gidip geliyoruz bu önce ailesini sonra halkını korumak için ölümsüz olmayı seçen vampiri izlerken .   Tabi bütün bunlar “klişenin el kitabı”na uygun bir şekilde yapıyor ancak ortalama bir serüven filmi tutkununu tatmin edecek düzeyde , derinliği olmayan ancak iyi uygulanmış klişeler bunlar .
Filmin kötü adamı bir Osmanlı sultanı olan II. Mehmet yani sinemada en son 1453 filminde karşımıza çıkan İstanbul’u İslam topraklarına katan Fatih Sultan Mehmet …
Yapımcı ekibin ya da senaryoyu yazan Matt Sazama ile Burk Sharpless’in bizim sultana bir garezi olduğu kesin .
Onu başarılı bir villain ( film kötüsü ) yapmanın da ötesine geçip yerin dibine batırmanın derdindeler .
Öyle ki Dracula karakteri ile final savaşına çıkan Fatih’in sorduğu “gücün ne kadar ha , söyle ! ” alayına karşılık Drakula’dan sağlam bir kapak geliyor ; “seni tarih kitaplarından atmaya yetecek kadar ! ” Tabii işin aslı bambaşka …
Tarihin bu döneminde sultanların , kralların tek bir derdi var , o da mümkün olduğunca yer ele geçirip toprakları ve hazineyi genişletmek .
Filmdeki Dracula karakterine ilham veren Vlad Tepeş’in de iktidar hırsıyla kavrulan biri olduğunu biliyoruz .
çocuk - çocuk demeden binlerce insanı katlettikten sonra layığını bulmuş bir tarihi karakter .
Hatta Bram Stoker’a , Drakula öyküsünü yazdırmak için ilham veren de , kazığa geçirdiği insanların kanlarını fıçılarda toplayıp içme merakına dair rivayetler …
Yine de tarihi öğrenmek için Wikipedi’ye bile girmemiş bir neslin aklını çelmeyi başarıyor Drakula : Başlangıç filmi …
Filmdeki Türkler ( bir kere bile Osmanlı vs. denmiyor , Türk kelimesinin altı ısrarla çiziliyor ) Braveheart filmindeki İngilizlerle aynı mahallede kapı komşusu gibiler .
Hepsi meymenetsiz , kibirli ve savaş alanında beceriksiz .
Eğer milliyetçi bir refleksle filmi izlerseniz buna takılmamanız imkansız ama Dracula : Başlangıç’ın tarihsel bir sorumluluk taşımayan bir macera rollercoaster’ı olduğunu unutmayın .
Filmdeki fantastik duygusu epey yukarılarda , tür meraklıları bundan keyif alacaktır .
Luke Evans çizgi roman estetiğine uygun sığ bir serüven filminde karakteri zenginleştirmek için elinden geleni yapıyor , filmin yükü onun üzerinde .
Savaş sahneleri Çin savaş epiklerinden etkilenmiş gibi duruyor ; hani kahraman karakter eline kılıcını - mızrağını alır da onlarca kişini arasında dalıp hepsini biçer ya , o türden yakın çekim savaş sekansları izliyoruz , tabi sıkılmadan .
Sonuç olarak , Drakula : Başlangıç oyalayıcı bir epik fantastik .
Multi milyon dolarlık bütçesini etkileyici görsel efektlere yatırmış , seyircinin ilgisini de işin bu tarafı çekecektir ama bu kadar romantik - kahraman bir Drakula gençlerden başkasına inandırıcı gelmeyecek .
Oldukça oyalayıcı ancak bir devam filmini şiddetle arzulayan finaline rağmen böyle bir potansiyel taşıdığını düşünmüyorum .
Daha önce tek bir kısa film yönetmiş olan Gary Shore , stüdyonun istediği türden gişe garantili bir serüven kotarmayı başarmış .
Sivri dişli bir Drakula’yı , Fatih Sultan’la kapışırken izlemek oldukça fantastik , bu kafayı seviyorum .
Kafanızı şu “zalim Türkler” dokunuşuna pek takmadan , elinize kolanızı - mısırınızı alın , izleyin , keyfini çıkarın . murattolga@gmail.com – twitter . com / murattolga
