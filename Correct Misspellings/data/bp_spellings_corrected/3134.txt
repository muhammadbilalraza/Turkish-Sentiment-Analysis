Tom Baker , Illinois'in küçük bir kasabası olan Midland'de lise takımının koçluğunu yapmaktadır .
Ama sadece yönetmek zorunda olduğu lise takımı değildir .
Evde de gayet geniş bir takım vardır .
Günümüz Amerika'sında aile başına çocuk ortalaması 1,87 iken , Baker ailesi 12 çocuğa sahiptir .
Tom ve Kate Baker , çocuklar ne kadar fazla olursa onlara bakmanın daha kolay olacağına inanmaktadır .
Kate , anılarından derlediği yazıları New York'ta ki bir yayıncıya göndermiştir .
Yayıncı kitabın basılacağını ve gerekli bir kaç işlem için 2 günlüğüne New York'a gelmesi gerektiğini söyler .
Tabii bu aynı zamanda evin tüm işlerini Tom'un üzerine yıkmak demektir .
Neyse ki birbirlerine fedakarlıklarını sunmaktan çekinmeyen Baker çifti için bu sorun olmaz .
Kate , New York'a gittiğinde ise başka bir sürprizle karşılaşır .
Kitabının promosyonu için iki haftalık bir tura çıkması gerekmektedir !
Kadın için hayat ne kadar kolaylaştıysa da evdeki durum bir felakettir .
Tom'un önemli bir maç öncesinde , evin tüm sorumluluğunu da üstlenmesi tam bir kaos yaratır .
Çünkü ne doğru dürüst takımıyla ilgilenebilmektedir ne de evdeki canavarlarla .
Biri evde biri üniversitede olmak üzere iki takımı birlikte idare etmeye çalışan Tom , sorunu basitleştirecek bir çözüm bulur ve üniversite takımını eve getirir .
Karşı komşularının tek çocuğunun doğum günü partisine gitmekten men edilen afacanlar , takımın eve gelmesinden istifade ederek evden kaçarlar ve partiye giderler .
Tabii eğlence anlayışları farklı olduğu için doğum günü partisi tam bir cehenneme döner .
Filmin başlarında gördüğümüz tatlı kaos bizi ne kadar güldürse de , filmin sonuna doğru durum fazlasıyla tersine dönecektir .
Yeni Evli filminden tanıdığımız Shawn Levy , tipik bir aile komedisiyle yine hiç şaşırtmayan bir yönetmenlik örneği göstermiş .
Yer yer sitcom özellikleri barındıran , yaratıcılık adına hiç bir unsur taşımayan yönetimi , modern amerikan ailesini eleştirmekten de çok uzak ne yazık ki .
Herşeyin sabun köpüğü gibi dağılıp yok olduğu , sorunların çabucak unutulup sanki ortada hiç sorun yokmuş gibi yeni sorunların yaratıldığı , bizim açımızdan sıkıcı bir film Sürüsüne Bereket .
Baba figürü ilk başta , ' ne derse o olur ' kıvamında sunulsa bile , annenin gidişinden sonra herşeyin bir anda alt üst olması , otoritenin nasıl bir paylaşıma sahip olduğunun göstergesi .
Öte yandan karşı komşularının tek çocuklu bir aile olarak zıt kutba konuşlandırılması , filmde bir kıyas meydana getirmiyor .
Aksine davranışları , giyim kuşamları , müzik tercihleri vs. bakımından itici figürler olarak kalmışlar .
Dolayısıyla ortaya bir karşıtlık çıkmış ama bu tamamen bizim 12 çocuklu ailenin kaosunu sevimli kılmaya yaramış .
Hani neredeyse 12 çocuk yetiştirmenin 1 çocuk yetiştirmekten daha kolay olduğuna inanacaksınız .
Filmin tek izlenebilir öğesi tabii ki Steve Martin .
Herhalde en sıkıcı filme bile dahil olsa , tebessüm etmemek imkansız .
Bir de küçük çocukların yarattığı kaostan hoşlanıyor , " aman iyi ki benim başımda böyle bir bela yok " diyorsanız , değebilir .
Bence bu filmin en büyük hatası Türkiye'deki sömestir sezonunu kaçırmış olması .
Levent Türkan
