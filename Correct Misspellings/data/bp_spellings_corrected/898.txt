Alacakaranlık serisinin fetiş delikanlısı ile Lost’un güzel yıldızını bohem bir New York filminde buluşturmak ilginç bir fikir doğrusu .
Aslında üç kişilik bir aşk hikayesi bu ; aristokrat babasının ağırlığı altında ezilen ve kardeşinin intiharı nedeniyle bu iktidarı sorgulamaya çalışan , serseri gibi yaşayan ama aslında serseri de olmayan bir genç , çocukluğunda annesinin öldürülmesine seyici kalan ve polis babasının çaresizlik nedeniyle kontrol düşkünü olmasına boyun eğen bir genç kız ve trajediler söz konusu olduğunda , onlarla göbek bağı hayli sağlam olan New York kenti var bu ilişkide .
Tyler ve Ally’i esas buluşturan , Ally’nin babasının Tyler’ı bir gece vakti sebepsiz yere bir güzel benzetmesi olur ama bu sevimsiz ilişki kurma biçimi , zamanla iki gencin bağlanmasıyla bir süreliğine unutulur .
Tyler babasının müzisyen olan erkek kardeşini harcadığını unutmadığı için , kız kardeşinin ezilmesine engel olmaya çalışır .
Bu noktada oyuncunun ’duyarlı serseri’ tarzıyla hafiften James Dean’lik yaptığını hissediyorsunuz , fakat Robert Pattinson’un çok yetenekli bir oyuncu olmadığını anlamak o kadar zor değil .
Aktör kendisine teslim edilen , aşk ve aile işlerini yolunu koymaya çalışan acılı genç rolünü bir türlü ayakları yere basan bir karaktere dönüştüremiyor .
Bu anlamda Emilie de Ravin rol arkadaşının bir adım önüne geçmeyi başarıyor ama filmin ciddi odak sorunu nedeniyle , filmin sonlarına doğru ortadan kaybolduğunda çok da şaşırmıyoruz .
Beni Unutma , iki popüler yıldızın gerçek yeteneklerini göstermesi için düşünülmüş bağımsız ruhlu bir gençlik projesi .
Genç olmalarına rağmen üzerlerine aileden bindirilen trajedi yükü hayli ağır olan , birbirlerine sığındıklarında bile ailenin gölgesinden kurtulamayan gençlerin hikayesini 11 Eylül’e bağlamak daha etkileyici olabilirmiş aslında .
Üstelik arka planda karanlık yüzünü gördüğümüz New York’un filmde bir üçüncü karaktere dönüşmesi de iyi düşünülmüş .
O da nihayetinde kendi büyük trajedisini yaşıyor .
Filmdeki sorunları sıralamaya bir başlarsak , sonu gelmeyecekmiş gibi gözüküyor .
Bir kere resim sanatına yetenekli olan ve arkadaşları tarafından aşağılanan küçük kız kardeş dışında bir tane bile derinliği olan karakter yok karşımızda . ’Küçük ressam’ , rolü canlandıran küçük kızın da katkısıyla filmin adeta en parlak yönü olarak öne çıkıyor .
Öte yandan ciddi bir odak sorunu var ve film romantik bir ilişki ile aile problemleri arasında , sürekli esas meselesini unuturarak odak değiştiriyor .
11 Eylül olayları ile kurduğu ilişki ise çok güçlü değil , bu anlamda bu önemli bağlantının hakkını ne yazık ki veremiyor .
Popüler genç şarkıcıların rol aldığı ve baştan sona arabesk şarkıların çaldığı , sinemamızın o ’unutulmaz’ gençlik filmlerini hatırlattı bize .
