Usta korku ve gerilim yazarı Stephen King'in çok satan romanları arasında IT ile birlikte en çok bilinenlerinden biri olan Hayvan Mezarlığı ( Pet Semetary )  hem okuyucusuna , hem de başarılı beyazperde uyarlamasında seyircisine bolca soru sordurmuştu .
Ölmüş bir sevdiğinizi geri getirmek onun için mi , yoksa sizin için mi gerçekleşecek bir iyiliktir ?
Mutlu olacak olan siz misiniz , yoksa ölümden dönen yakınınız mı ?
Yaptığınız şey ne derece etik , ne derece inançlara uygun ?
Peki ya işin bencillik tarafı ?
Lazarus Etkisi filmi tam da bu noktada izleyicisinin karşısına dikiliyor ve " ölümü kabullenin ! " diyor .
Yönetmenliğini taze bir ismin , David Gelb'in yaptığı film konusu ve verdiği mesajlar ile oldukça açık , bariz ve hatta kör göze parmak üslubunu kullanıyor .
Mark Duplass ,  Olivia Wilde ,  Donald Glover ,  Donald Glover ve Sarah Bolger'ın başrolleri paylaştığı projede ölüme meydan okuyan bir grup bilim insanı ile karşılaşıyoruz .
Konu klasik , uygulama alışıldık ve korku cephesinde çok fazla yenilik yok .
Frank ve uzun dönem nişanlısı Zoe'nin başını çektiği dört kişilik araştırmacı ekip ve deneylerini kayıt altına alacak olan genç kameraman Eva hiç beklenmedik bir dehşetin tam ortasına düşüyor .
Sevimli çifte eşlik eden Niko ve Clay ise bu korku dolu tecrübeden paylarını alan diğer isimler oluyor .
Kısacası beş kişi ile birlikte geçirecek bir buçuk saatlik bir gerilim şölenine dalıyoruz .
Ekibin keşfi olan Lazarus adlı serum bir süre önce hayatını kaybetmiş olan hayvanları hayata geri döndürüyor ancak beklenmedik bir etki ile dirilen sevimli köpek olabildiğine ürkütücü bir ruh haline bürünüyor .
Dostlarımız mecbur kaldıkları için ikinci bir deney daha gerçekleştiriyorlar ancak yaşanan kazada Zoe hayatını kaybediyor .
Aklını kaçıran Frank tüm itirazlara karşın nişanlısını diriltmek için Lazarus serumunu kullanıyor .
Beklenen oluyor ve Zoe hayata geri dönüyor .
Ancak asıl beklenmeyen şey kadının beraberinde getirdiği ve ne olduğunu bir türlü öğrenemediğimiz bir kötülük oluyor .
Zihin okuma , objeleri düşünce gücü ile hareket ettirme yeteneği ve insan üstü bir güce kavuşan genç kadın bir süre sonra kontrol edilemez bir öfke topuna dönüşüyor .
Kapana kısılan dört kişi ise artık bambaşka bir " şey " haline dönüşen Zoe'den hayatlarını kurtarmak için çabalıyor .
Dikkat çekici bir konuya sahip olan Lazarus Etkisi , iş uygulamaya geldiğinde ise tökezlemeye başlıyor .
Vaat ettiğini sonuna kadar veren , izleyicisini hem geren hem de korkutan yapım birbiri ardına gelen tahmin edilebilir gelişmeler ve sürprizler ile heyecanı kaçırıyor .
American Horror Story'den tanıdığımız yetenekli genç oyuncu Evan Peters'ın canlandırdığı " her daim kafası güzel "
Clay karakteri de işin ciddiyetini yer yer kaçırabiliyor .
Bunlara rağmen her bir oyuncunun sunduğu kusursuza yakın performanslar gözünüzü perdeden ayırmamanız için yetiyor .
Zoe rolüyle harikalar yaratan , hem sevimli ve kırılgan bilim insanını , hem de iliklerinize kadar korkutacak soğukluğu ile kötücül " şey " e hayat veren isim kelimenin gerçek anlamı ile alkışı hak ediyor .
Yönetmen David Gelb'in başarılı oyuncu yönetimi , atmosfer yaratma konusundaki becerisi ve dikkat çekici müziklere darbe vuran en büyük etken ise sık sık tekrarlanan " kadraja bir anda giren kişi ya da birden bire yükselen ses bandı " oluyor .
İşin ilgi çekici yanı , Gelb'in bu ucuz numaralara aslında ihtiyaç duymadığı .
Zira hem atmosfer , hem de hikaye sizlere soğuk terler döktürecek kadar etkili kullanılmış .
Kısacası filmin tek kusuru elindeki malzemeyi biraz çarçur edip , yeterince iyi işleyememiş olması ve dini mesajlara kafayı fazlaca takması .
Lazarus Etkisi şayet çok büyük beklentilere sahip değilseniz , sizleri ziyadesiyle gerecek , hatta epeyce korkutabilecek içeriğe sahip , türün meraklılarını da tatmin edecek bir yapım . burcinaygun@gmail.com
