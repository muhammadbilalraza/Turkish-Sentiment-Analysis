Yıllar önce konuşan , gülen , ağlayan arabalar görmek , onlarla bir maceraya atılmak hayli enteresan bir deneyim olmuştu .
Çocuklukta oynanan , isim takılan , hatta en sevileni kırmızı ve mavi olan o arabalar , karşımıza geçmiş yarışa girişiyorlar ve bize yeni bir dünyanın kapılarını açıyorlardı .
Disney , Arabalar ( Cars ) serisinin ardından Uçaklar’a el atıyor ama Uçaklar ile daha yukarılara uçacağına , serinin en zayıf halkasını oluşturuyor .
Zira Uçaklar 3D ( Planes ) , ne Arabalar kadar aksiyon veriyor , ne de yetişkin izleyiciyi Arabalar kadar etkileyebiliyor .   Uçaklar 3 boyutlu çekilip , teknolojinin etrafında da uçsa , vizyona 3D olarak girse de , sanki geçmişten kopup gelmiş gibi .
Ama bu geliş , düşündüğünüz gibi maziyi yanında getirmiyor .
Basit sıradan bir tarım uçağı olan Dusty , her gün tarlaların üzerinde uçmaktan bıkıp usanmış , gözü yükseklerde olan bir uçak .
Gösteri uçaklarının boy gösterdiği Dünya Yarışı’na girmek üzere ön elemeye katılan Dusty , herkesin onunla dalga geçmesinin ardından elemeden 6. olarak ayrılıyor .
Tam her şey bitti derken , bulutlar dağılıyor , güneş yüzünü gösteriyor ve Dusty’nin yarışmaya katılma şansı doğuyor .
Ama her şey bu kadarla bitmiyor tabii .
Kahraman uçağımız Dusty’nin aşması gereken iki engeli var .
İlki tasarımının böyle uzun bir uçuş için uygun olmaması , diğeri ise bir uçaktan beklenmeyecek bir fobi olan , yükseklik korkusu .
Evet ,   Dusty yükseklik korkusu olan bir uçak , ama bu onu yıldırmayacak .
Dusty , ona bu zorlu yolda yardım etmek üzere emekli bir savaş uçağı olan Skipper’ın kapısını çalıyor .
Skipper ilk başta Dusty’ye karşı soğuk davransa da , bir süre onun denemelerini izledikten sonra Dusty’yi çalıştırmayı kabul ediyor ve macera başlıyor .
Filmin başında bir büyük gözüyle baktığınız Skipper’ı , film ilerledikçe ordunun eski bir mensubu olarak görüyor ve finale doğru da mesajı alıyorsunuz .
Uçaklar kısa süresiyle sıkılmadan izlenen bir animasyon olsa da Arabalar’ın ardından pek yeni bir şey vaat etmiyor .
Bir iki can alıcı esprisinin yanında , skypad ( ipad ) kullanan ve flewtube ( youtube ) üzerinden video izleyen uçaklar görmek hoşunuza gitmiyor değil .
Ancak bu kadarı yeterli mi derseniz , hayır derim .  Öte yandan ilk kez bir animasyon seslendirmesinde görev aldığını öğrendiğimiz Mustafa Sandal , Dusty’ye sesiyle sempatiklik katsa da filmin çıtasını göklere yükseltmeye maalesef yetmiyor .
İyi ve kötünün rekabetini , savaşını anlatan çoğu hikâyede olduğu gibi yine iyinin kazanacağını bilerek izlediğimiz Uçaklar , eğer yanımızda ara sıra bize bakıp gülümseyen bir ufaklık varsa , arada onu da izlemek şartıyla keyifli olabilir .
Haftanın tek animasyon alternatifi .
Twitter / @simulationone
