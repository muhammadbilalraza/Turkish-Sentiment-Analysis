Aşkın en güzel hali bir şeyler bitip tükenirken onu canlı ve yaşanır kılmaya çalışmakta galiba .
Bazı filmlere içindeki tutku halinden ( bazen o tutkuyu siz yaratırsınız ) başınızın döneceğini bile bile gidersiniz .
Filmi izleme biçiminizi bile etkiler bu .
Sanki siz de acılı bir sevgilisinizdir artık , ya da tutkusunu her şeyin önüne geçirmeye çalışan bir aşık .
Önce filmin Türkçe isminin iddiasına ikna oldum .
Yeryüzündeki Son Aşk ( Perfect Sense ) müthiş bir şey olmalıydı .
Aynı zamanda trajik , bencil ve zor !
Bugüne kadar türlü çeşitli salgın filmleriyle karşılaştık .
Çeşitli teorilerle ortaya atılan filmlerde insanlığın ve dünyanın gittikçe tükenen , zavallılaşan , zıvanadan çıkan ve en sonunda da derin bir sessizliğe bürünen hallerine tanık olduk .
Salgın ( The Crazies ) dışarıdaki delilikten korunmaya ve sakin kalmaya çalışan bir çifti ve onların etrafındaki ‘normal ' kalabilmiş küçük bir azınlığı anlatıyordu .
Salgın hali hükümet ve gizli politikalarının sonucuydu .
28 Gün Sonra ( 28 Days Later . ) ve 28 Hafta Sonra ( 28 Weeks Later ) gibi başarılı denemelerin adını da anarak , her şeyden bir parça dozunu uygulayan bu duygusal filmin içine kendimi paramparça bir biçimde atmak istiyorum .
Filmde bir salgın hali var elbette ve bu salgının insanların değişimini başlattığı gerçeği .
Ama insanlar ne zombi oluyor ne de dönüşümsüz bir başkalaşım içine giriyorlar .
Aslında gayet sakin yapısı var filmin .
Salgın insanların neredeyse ağızlarından girip burunlarından çıkıyor .
Önce kokularını alıyor .
Kokusu olmayan bir şeyin anısı da olmaz diyor film .
Çünkü mesela sütün kokusu size annenizi hatırlatır ama o koku gidince annenizi de hatırlamanız da zorlaşır .
Ben filme biraz daha tav oluyorum bu söylemin ardından .
Filmin aşkı arayan iki tipi var .
Michael usta bir aşçı ve kadınlara bağlanma sorunu var .
O günümüz ıssız adamlarından , anlamsız bir boşluğu var içinde .
Soğuk ve umarsız Susan da aynı dertten muzdarip .
Ama o Michael gibi adamlara kalbini kaptırdığı için hayata lanet okuyor .
Filmin yitip giden duyguları , insanları sinsice saran salgını arasında Michael ve Susan karşılaşıyor .
Bu hiç de abartılı ve şairane olmuyor açıkçası .
Sıradan ve alelade .
Bir sigara atımı !
Aşk başlıyor , tam da insanlığın kaybettiği noktada !
Koku ve tat iki temel duygu çıkıp gidiyor insanların hayatından .
Zevkler tökezliyor , anlık krizler eşliğinde bir sonraki döneme atlıyor .
Bir şeyler tükenirken , aynı zamanda bir şeyler yaşatmaya çalışmak büyük anlam kazanıyor .
Filmde bizi zaten bu noktadan yakalamaya yeminli .
Bizi birçok örneğini izlediğimiz tükeniş filmlerinin içine , maceralı bir kaçışa sokmuyor .
İnsanlar yitirdikleri şeyleri sindire sindire yitiriyorlar ki , nelerin yitip gittiği kafalarına iyice çakılsın diye .
Ben hikayenin zıtlığına odaklandım .
Yitirmeye ve bulmaya .
Çabalamaya .
Galiba birçok kişi de filmin bu haline hayran kalacak .
Bir aşk filmi diyemesek de içten içe romantizmiyle canınıza okuyacak filmlerden !
Yönetmen David MacKenzie farklı ilişkiler anlatma üzerine denemeler yapan bir yönetmen .
Son filmi Çapkın ( Spread ) görünüşte kof gibi dursa da kendi içinde farklı ve ufak çaplı bir manifestosu bile vardı .
Yönetmenin farklı hallerden tutku yakalama hali neyse ki zorlama olmuyor Tutku Nehri ( Young Adam ) ' deki dram ve hüzün hali seyirciye geçen bir yol izliyordu .
Ewan McGregor o filmde de başroldeydi .
Pek sevdiğim oyuncu , bu filmde de Eva Green ile birlikte bir girdabın ortasında yol almaya çalışan iki aşığı oynuyorlar .
Aşk onlara yakışıyor , film canınızı yakmak istemese de siz canınızı yakmak için epey uğraşıyorsunuz .
Yeryüzünün son aşkına sahip çıkmak için çabalıyorsunuz !
Yoksa , ' Bir tek böyle ben mi hissettim ? ' diye de sorabilirsiniz kendinize .
Bence izlenesi !
banubozdemir@gmail.com
