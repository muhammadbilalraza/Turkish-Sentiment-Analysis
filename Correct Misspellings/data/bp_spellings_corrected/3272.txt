İstanbul Film Festivali’nde Paprika ve Prenses gibi sarsıcı animasyonları izledikten sonra , Asterix Vikinglere Karşı ile klasik çizgi filmlerin masum dünyasına geri dönüyoruz .
Türkiye’de ' Asteriks ve Normanlar ' adıyla basılan ilginç Asteriks albümünden yola çıkılarak hazırlanan yapım , korku , cesaret ve uçmak üzerine çocuksu bir deneyim sunuyor .
Asteriks ve Normanlar , Asteriks çizgi romanlarını takip eden okuyucuların acayip buldukları hikayeler arasındadır .
Korku nedir bilmeyen , ama korkunun kanatlandırdığına ve uçurduğuna dair yanlış bir bilgiye inanan Normanlar , korkak bir insan bulup incelemek üzere yola çıkarlar ve cesaretleri ile ün salmış Galyalıların köyüne demirleyip köyde bulunan tek ' korkak ' olan , Toptoriks’in misafir yeğeni Kuduriks’i kaçırırlar !
Asterix Vikinglere Karşı , R. Goscinny ve A. Uderzo’nun macerasını büyük ölçüde koruyor .
Kuduriks’in kısa mesajları başarıyla ileten kuşu SMS veya Rocky’nin müziği gibi güncel göndermeler orijinal senaryoya , bazı yerel ' espriler ' ise senaryoyu çevirenlere ait .
Terke In Trouble isimli festival gezgini animasyonu ile tam bir yetişkin eğlencesi ortaya koyan Stefan Fjeldmark , ortağı Casper Møller ile Fransız yapımcılarının isteği üzerine abartısız , klasik bir Asteriks filmine imza atmış .
Senaryo , hikayeyi bilen izleyiciye bir sürpriz sunmadığı gibi , yeni tanışanları da tatmin edecek gibi gözükmüyor .
Asteriks ve Oburiks’in köyün misafirine zorunlu kısa dönem askerlik yaptırması gibi keyifli anlar içerse de , senaryo izleyiciyi kendine bağlayamıyor ve kısa süresine rağmen sıkıntıyla uğurluyor .
Uzun bir aradan sonra Asteriks filmi yapmaya karar veren Fransız yapımcıların Asteriks ve Normanlar’ı seçmiş olması ilginç bir karar .
Bu seçim , filmin doğrudan küçük izleyiciyi hedeflediğinin bir göstergesi aslında .
Yoksa Kuzeyin korkunç barbarları olan Vikinglerin korkunun ne olduğunu bilmemesi çok da inandırıcı değil .
Karşılarında korkudan tır tır titreyen düşmanlarının dans ettiğini sanmıyorlarsa tabii !
Asterix Vikinglere Karşı , daima Oburiks’in hayal kırıklığı ile sonuçlanan iksir dağıtımı , Romalı köyü basma gibi klasik esprileri ile Asteriks dünyasını beyazperdede özleyenleri kısmen tatmin edebilir .
Üstelik Galya’da Kakofoniks’in sıkıcı müziği dışında ilk defa başka bir müzik çalıyor ve köylüleri dansa kaldırıyor !
Onun dışında , Asterix Vikinglere Karşı’yı çocuklarınızı ya da yeğenlerinizi Asteriks ile tanıştırmak için kullanabilirsiniz .
Cesaretin önemi , korkunun faydasızlığı gibi klasik mesajları da filmin artısı .
Ama hepsinden önemlisi , küçük Kuduriks’lerin bir saati aşkın bir süre uslu duracağını garanti edebiliriz . * Asteriks ve Normanlar , Remzi Kitabevi , 19
