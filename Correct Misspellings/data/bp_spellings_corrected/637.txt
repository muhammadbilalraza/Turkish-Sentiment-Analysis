Geçtiğimiz haftalarda Suyun Sesi filmiyle En İyi Yönetmen ödülüne kavuşan , kariyerinde Cronos , Blade 2 , Pan’ın Labirenti , Hellboy , Şeytanın Bel Kemiği ve kendi yazdığı romandan uyarladığı TV serisi The Strain gibi yapımların yer aldığı Guillermo Del Toro , 2013 tarihli Pasifik Savaşı filmiyle de ününe ün katmış bir isim .
Fantastik ve karanlık dünyalarla , gerçek hayatı bir araya getiren , bu birleşimden oldukça orijinal işler çıkartmayı başaran yazar ve yönetmen Del Toro , dönemimizin en dikkate değer isimlerinden bir tanesi .  Hatta Hobbit uyarlamalarının da emanet edildiği ancak yıllar süren ertelemeler sonrasında projeyi bırakmış , yaratıcı gücüne saygı duyulan bir sinemacı .
Meksikalı sinemacı aldığı Oscar ödülü ile artık elini çok daha güçlendirirken , şimdiye kadar bir türlü hayata geçiremediği filmler için de önünü açmış oldu .
Adından bahsettiğimiz Pasifik Savaşı’nın devamı ise ne yazık ki bunlardan bir tanesi olamadı .
Yönetmen her ne kadar stüdyonun baskısıyla bazı orijinal fikirleri traşlamış olsa bile , Kaiju ve Mecha dünyasına ait ortalamanın çok üstünde bir filme imza atmıştı .
Devam filminin yaşadığı gecikmelerin ardından kendi yolunu çizen Del Toro , 5 yılın ardından gelen Pasifik Savaşı İsyan’ın “etkili adamı” olamadı .
Marvel’s Daredevil gibi serilerin yönetmenliğini yapan , hatta meşhur Spartacus markasını yaratan Steven S. DeKnight ise yeni bölümün başına geçti .
İlk uzun metrajlı filmini çeken DeKnight bu büyük ismin ne kadar yakınında ya da gerisinde kaldı ?
Aslında yanıt pek de şaşırtıcı değil .
Pasifik Savaşı İsyan filmi , öncülünün aksine daha aydınlık , biraz daha hafif ve aksiyon açısından daha heyecanlı bir yapım .
Deyim yerindeyse daha Hollywoodvari bir iş .
Yeni nesil Star Wars’lar ile ünü artan John Boyega’nın başrolünde olduğu İsyan , Kaiju adı verilen canavarların gezegenimize olan saldırıları ve kahraman savaşçılar tarafından yenildiği günlerin 10 yıl sonrasında geçiyor .
Kaiju istilası için geliştirilen insan kontrolündeki Jaeger adlı robotların artık arka planda kaldığı , pilotların eğitimi ve dev mechaların üretimini de gerçekleştiren PPDC’nin yine de hayatına devam ettiği zamanlar .
Babası Stacker ( Idris Elba ) ’nın kendisini feda ederek bitirdiği işgalin ardından eğitimini yarı bırakan ve hayatını eski Jaeger parçalarını çalarak devam ettiren Jack ( Boyega ) bir gün şans eseri küçük bir yetim olan Amara ( Cailee Spaeny ) ile tanışıyor .
Bu arada suç üstü yakalanan ikiliye ya hapishane ya da pilotluk seçenekleri sunuluyor .
Eğitimi kabul eden Jack , hem bir yandan Amara’ya bir bakıma ağabeylik yapıyor , bir yandan da eski Jaeger pilotu Nate ( Scott Eastwood ) ’un desteğini alıyor .
Hikayemiz dallanıp budaklanırken , PPDC’nin bir yandan drone üreticisi özel bir şirketle çatışma halinde olduğunu öğreniyoruz .
Yönetimdeki Liwen Shao ( Jing Tian ) ve yardımcısı Dr .
Newton ( Charlie Day ) , bu özel drone savunmasıyla olası bir Kaiju saldırısına karşı hazırlık yapıyor ve dev robotlara göre çok daha başarılı olduklarını savunuyor .
Nitekim beklenen gerçekleşince , yeni bir işgal başlayınca işlerin çok daha karmaşık olduğunu öğreniyoruz .
Pasifik Savaşı İsyan filmi , ilk bölümü düşünecek olursak karakter dramasından biraz daha uzaklaşıp odağı aksiyon ve görselliğe kaydırmış .
Çoğunlukla geceleri yapılan çatışmalar , denizin ortasındaki ölüm kalım savaşı , gün içindeki şehir merkezli kapışmalara bırakıyor yerini .
Daha fazla patlama , heyecan ve şok dalgası İsyan’ı izleyecekleri bekleyen ana öğeler haline geliyor .
Bir bakıma Michael Bay usulü bir Pasifik Savaşı var ortada .
Neyse ki son Transformers’ları düşünecek olursak İsyan çok daha önde , çok daha güçlü ve eğlenceli .
Filmin sürükleyici gücü ise hem oyunculuğu , hem de kendisi için yazılan karakteriyle John Boyega .
Jake’e olan bakış açısı , kattığı yorum ve espriler ile çıkarttığı oyun görülmeye değer .
Keza Scott Eastwood ve özellikle de Charlie Day çekimlerden gerçekten keyif almış , oynarken de epeyce eğlenmiş aktörler olarak göze çarpıyor .
İlginç fikirlerle bezeli Kaiju vs. Jaeger sahneleri seyirciyi tatmin edecek düzeyde .
Lakin Del Toro’nun hınzır girişimlerinin eksikliği de hissedilmiyor değil hani .
Meşhur sürpriz “kılıç” örneğini versek yeterli olur sanırım .
Heyecan kat sayısını yükselten , daha fazla mecha , daha çok canavar fikri doğru şekilde işliyor , ancak yönetmenin tercihi olan hızlı kesmeler , kapışmaların detaylarını kaçırmaya meden oluyor .
Bu da sunulan tazelikten yeteri kadar faydalanmaya engel oluyor .
Pasifik Savaşı İsyan , Guillermo Del Toro’nun yarattığı markayı farklı bir bakış açısıyla devam ettiren , üstüne yeni şeyler katan , izlemesi keyifli ancak yeteri kadar “zeki” olamamış bir Hollywood eğlenceliği .
burcinaygun@gmail.com
