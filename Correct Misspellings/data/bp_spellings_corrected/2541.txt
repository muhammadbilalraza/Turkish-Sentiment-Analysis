" High School Musical " serisinin bir uzantısı olarak hayatımıza giren ve 12-15 arası genç kızlar arasında hayli popüler olan Zac Efron ne yazık ki bugüne kadar genç kız dergilerinin kapaklarını süslemekten ve büyük boy posterlere poz vermekten öteye gidemedi .
Her ekrana çıkışında sadece güzel bir yüz ve boncuk gözlerden ibaret olduğunu hissettiren Efron'un yeni filmi " Kardeşimden Sonra " nine izleyici üzerinde yarattığı ilk izlenimse genç oyuncunun nihayet sahici bir performans sergileyeceği ortamı bulduğu yönünde .
Filmin bu tip bir beklenti yaratmasının en önemli sebeplerinden bir diğeri ise yönetmen Burr Steers'in geçmişinde " Igby Goes Down " gibi 20'li yılların başında 1990'lı yılların grunge atmosferini yakalamayı başaran etkileyici bir filmin bulunması .
" Kardeşimden Sonra " nine beklentileri boşa çıkarmak bir yana , ortalama bir film olmayı bile başaramaması ise son derece üzücü .
Aslına bakarsanız , filmin en başında Zac Efron tarafından canlandırılan Charlie karakterinin küçük kardeşi Sam ile arasındaki bağ klişe ama sistematik bir biçimde izleyiciye anlatılıyor .
Burr Steers'in hikayenin kurulum aşamasında yarattığı , izleyiciye Sam'in başına her an kötü bir şey gelebileceğini hissettiren gerilimli atmosfer ise filme sürükleyicilik katıyor .
Steers'in Sam'in ölümünün ardından kullandığı gökyüzünden yeryüzüne inen ani kamera hareketleri de filmin Hollywood estetiğinin dışında , deneysel bir hava yakalamasına yardımcı oluyor .
Böylelikle ortalama bir televizyon filmi ritminde ilerleyen " Kardeşimden Sonra , " başarılı bir sinema filmi olmasa da izleyiciyi sabit bir memnuniyet düzeyinde tutacağını vaat ediyor .
Ancak filmin ilk yarım saati son derece kontrollü ve düzenli bir biçimde akıp gitse de ekranda " 5 yıl sonra " yazısını gördüğümüz anda olanlar oluyor ve Zac Efron'ın ' genç kızların sevgilisi ' yüzü ortaya çıkıyor .
Esasında filmin falso gidişatının tüm yükünü Efron'un omuzlarına yüklemek de pek doğru değil .
Çünkü esas suç onu bu rol için seçen cast ekibinde .
Efron , her daim bronz teni , altın sarısı saçları , boncuk gözleri , kusursuz kaşları ve sakalsız yüzüyle aslında bir karakter değişimi hikayesine uygun en son aktör .
Yağmur altında on kilometre koşsa da saçının tek bir teli bir oynamayan , eğer oynarsa ' genç kızların sevgilisi ' lakabını kaybedeceğinden korkan bir oyuncunun kardeşinin ölümünden sonra hayattan ümidini kesip , içine kapanan bir karakterin iç çelişkilerini yansıtması neredeyse olanaksız .
Efron'ın filmin ilk bölümünde karşımıza çıkan hırslı , yelken takımı kaptanı Charlie olarak izlenmesi mümkün ; ancak filmin ikinci bölümünde kişisel bakımından ve fiziksel görünümünden zerre ödün vermeden depresif , yarı deli mezarlık bekçisi Charlie rolünü kotarmaya çalışması izleyiciyi her dakika varlığını sorgulatmaktan öteye götüremeyecek düzeyde .
Bununla birlikte , Zac Efron'ın sahte oyunculuğu yetmiyormuş gibi " Kardeşimden Sonra " nine giderek pembe dizi estetiğine yaklaşan , hatta son bölümünde yaklaşmakla da kalmayıp , tamamen pembe dizi üslubunu benimseyen bir eğilimi var .
İkinci yarısından itibaren karakterlerin birbirlerine bakarak değil , konuştukları karaktere sırtlarını dönüp , yüzlerini kameraya çevirerek diyaloglar sıraladıkları sayısız sahne ile dolu olan film , bir noktadan sonra gerçekten de bir kamera şakasını andırmaya başlıyor .
Tamamı bir sahil kasabasında geçen ve denizciliğe yaptığı vurguyla sivrilen " Kardeşimden Sonra " nine deniz kenarında geçen birçok sahnesinin pespembe güneş ışıkları ve sahne rüzgar efektleriyle donatılıp , stüdyoda çekilmesi ise kabul edilemez bir hal alıyor .
Bütün bunlara izleyicilerin duygularını yönlendirmeye çalışan bayağı pembe dizi müziklerinin de katılmasıyla film , tamamen bir komedi şovuna dönüşüyor .
Bana kalırsa , eğer kendini fazla ciddiye alan bir film değil de sahiden ciddi bir film izlemek istiyorsanız siz siz olun , " Kardeşimden Sonra " dam uzak durun .
Çünkü Zac Efron ve Burr Steers'in iş birliği fiyaskodan başka bir şey değil .
