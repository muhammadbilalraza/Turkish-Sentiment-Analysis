Blumhouse , sonu gelmeyen seriler Insidious , The Purge ve Paranormal Activity ile doldurduğu kasasını , son iki yılın sürpriz hitleri Split , Get Out ve Happy Death Day ile iyice sağlama aldı .
Özellikle Get Out ile girdiği Oscar yarışı sayesinde ‘görece daha ciddi’ filmleri de hikayesine dahil eden şirket , ‘düşük bütçelerden kazanılan büyük kazançlar’ konusunda başa oynamaktan vazgeçmeyecek gibi görünüyor .
3.5 milyon dolarlık bütçesine rağmen , sadece A. B. D’de 30’i geçik salonda vizyona giren Truth ora Dare da bu dengenin getirisi olarak muhtemel bir başarı hikayesi olacak .
Lakin seleflerinden farklı olarak daha şişik bir egonun yansıması olması , bu başarının yalnızca maddiyatla sınırlanması anlamına da gelebilir .
Şirketin daha önce girmediği bir topa girerek filme yakıştırdığı orijinal isim ‘Blumhouse’s Truth ora Dare’ , bu kendine güvenin ‘yanlış zaman , yanlış mekan , yanlış insan’la ortaklaşmasını ne yazık ki değiştiremiyor .
Peki kim bu ortak ?
2005’te başka bir gençlik korkusu olan Cry Wolf ile ilk uzun metrajına imza atan , dikkatli takip edenlerin Kick - Ass’in devam filmini berbat etmesiyle hatırlayabileceği Jeff Wadlow .
Yönetmen , dişleri sökülmüş Final Destination ile It Follows’un ayarsız karışımında ne gerilim ne de kötü film büyüsü sunabiliyor bizlere .
Bahar tatilini Meksika’ya giderek değerlendiren bir grup arkadaş , barların , gece kulüplerinin güvenilir ortamını geride bırakıp bir yabancının peşine takılıyorlar .
Eski bir kilise , 10 kişinin döndürdüğü bir şişe tekila ve oynanmaya karar verilen ‘doğruluk mu cesaret mi ? ’ oyunu .
Ortam aslında ruh çağırma seansına uygun .
Bizimkiler onun yerine otel odası ya da sahilde daha verimli oynanabilecek ‘doğruluk mu cesaret mi ? ’ye sarılıyorlar .
Oyun bitse de beraberlerinde getirdiği şey ise lanet olası bir lanet !
Kafalarında dönen ses ve etraflarındaki insanların suratlarının değişimiyle vuku bulan süreci bitirmek için malum soruya cevap vermek yetmiyor . ‘Doğruluk’ dersen mutlak doğruyu , ‘cesaret’ dersen mutlak cesareti göstermek zorundasın .
Yoksa ölürsün . ‘Doğruluk’ deyip işin içinden sıyrılmak kolay ama lanet onu da düşünmüş .
İki ‘doğruluk’ denirse , bir kere ‘cesaret’ denilmek zorunda .
Zaten tam bir soap opera mantığında yaşayan bu gençlerin aşk ilişkileri , travmaları birbirine kazık atmak üzerinden kurulu olduğundan ‘cesaret’ seçeneği çoğu zaman daha mantıklı .
Bu tip filmler için ölüm ilanı niteliğindeki MPAA sınıflandırmasının taktığı kelepçelerle yol almaya çalışan Jeff Wadlow , şok unsuru devreden çıktığı için tansiyonu yükseltmek durumunda .
Ne yazık ki ‘slasher’a eklemlenen doğaüstü örgü bu sefer çalışmıyor .
Çoğu zaman film kendi kendinden sıkılıyormuş gibi görünürken , bu hale oyuncular da destek oluyor .
Bizzat başroldeki karakterin söylediği ‘suratlarına kötü bir Snapchat filtresi yapmış gibi görünen insanlar benimle konuşuyor’ cümlesi bile filmi özetleyebilir aslında .
Bu cümleye zeka pırıltısı olarak bakmak için fazla iyi niyetli olmaya gerek olmasa da Blumhouse’s Truth ora Dare her dakikasında iyi niyetinizi suistimal ediyor .
Zamanının çoğunu olan bitene değil de araştırma sürecine ayırmasıyla kötü film büyüsünü de kaybetmesi , geriye bir yapım şirketinin ego törpülenmesini bırakıyor .
