Çocuklar için olduğu kadar , büyükler için ilgi çekici olmayan bir yapımla karşı karşıyayız .
Eğer Piglet'ı salt çocuklar için yapılmış bir çizgi film olarak kabul edecek olursak başarılı olarak addedebiliriz .
Ama son zamanlarda moda olan , " çizgi filmlerin büyüklere de hitap edebilme özelliği " açısından değerlendirilecek olursa , Piglet sınıfta kalacak bir çizgi film .
İyisi mi bu filmi çocukların dünyasına ait kabul edelim . Winnie The Pooh'un tayfasının en sevimli elemanı Piglet'in yaptığı iyilikler arkadaşları tarafından fark edilmemektedir .
Cüssesinin diğer arkadaşlarına göre küçük olması yaptığı iyiliklerin de fark edilmemesine yol açmaktadır .
İşte tam bu noktada , öğretici biberon çocuklara emilmek üzere uzatılır .
Marifet asla boy ile değerlendirilmemelidir .
Küçüklerde büyük işleri pekala başarabilirler .
Masalsı çizgi filmin " bir varmış " tarafını tayfanın cüsseleri iri elemanları , " bir yokmuş " tarafını ise minik Piglet oluşturur .
Çok geçmeden arkadaşları ne kadar yanıldıklarını fark ederler .
Ama fark ettiklerinde Piglet'ın ortalarda olmadığını görürler .
Onu aramak için hatıra defterini kullanırlar .
Filmin en dokunaklı yanı da budur zaten .
Hatıra defteri bir hazine haritasıdır sanki .
Çok değerli bir hazinenin peşine haritayla düşülür ya , bu hatıra defteri de o işlevi görür .
İçinde arkadaşlarıyla geçirdiği fakat onların üzerinde durmadığı anların resmedildiği bir defterdir bu .
Önlerinde aşmaları gereken zorlu bir yol vardır .
Bu " arayış " yolculuğu pek çok açıdan aydınlatıcı olacaktır .
Küçük Piglet'in nasıl büyük bir kahraman olduğu anlaşılacaktır .
Neyse ki , çizgi filmlerin sonunu söylemek gibi bir sorun yok .
Çünkü Piglet formatlı bütün çizgi filmlerin sonu bilinir .
Hikaye daima mutlu biter .
İletilecek mesajlar kahramanların yaratılışına göre eğlenceli olabilme kıvamlarını bulurlar .
Bu çizgi filmin diğerlerinden en büyük farkı hiçbir kötü yürekli kişinin ortalarda gözükmemesi .
Herhangi bir kötülüğe ihtiyaç duyulmadan , anlatılmak istenen gözler önüne seriliyor .
Belki de büyüklere hitap etmemesinde en büyük etken bu .
Büyüklere de hitap eden çizgi filmlerde genelde kötü yürekliler kadrosu boldur .
Aslında çizgi filmin televizyonda yayınlanan formatından pek bir farkının olmaması biraz hayal kırıklığı yaratmıyor değil .
Zira sinemaya aktarılan ve daha önce televizyonda yayınlanmış çizgi filmlerde daima ilgi çekici bir yenilik söz konusudur .
Oysa Piglet bu anlamda hiçbir yenilik getirmiyor .
Televizyondaki bir bölümünün uzatılmış hali gibi izleniyor .
Yine de , dediğimiz gibi çocuklar için yapılmış bir film Piglet .
Ama çocukları kandırmak bazen yetişkinleri kandırmaktan daha zordur .
Bunu da atlamamak lazım !
Acısız , tehlikesiz ve Piglet'in rengi kadar pembe bir film bu .
