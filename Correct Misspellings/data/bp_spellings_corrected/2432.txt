Farklı sanat dallarının birbirini etkilemesinden hoşlanıyorum .
Geçtiğimiz hafta iki adet örneği çıktı karşıma , biri Ahmet Ümit’in Aşk Köpekliktir adlı kitabının tiyatro uyarlaması ( Kadıköy’de Tiyatro Ak’la Kara’da Savaş Özdural’ın sahneye koyduğu bu oyunu da ayrıca tavsiye ederim ) , bir diğeri de Polonyalı yazar Andrzej Saramonowicz’in 2007’de kaleme aldığı ve uzun süredir Türkiye’de de sahnelenen Testosteron adlı oyunun sinemaya uyarlaması : Erkek Tarafı : Testosteron .
Bu oyun ülkemizde iki farklı ekiple sahnelendi , fakat bir tanesi daha çok sahnede kaldı ve çok tutuldu .
O da Kemal Aydoğan’ın yönetmenliğindeki versiyonuydu , oyuncular Metin Coşkun , Fırat Tanış , Emre Karayel , Mert Fırat , Timur Acar ve Tuna Kırlı’dan oluşuyordu .
Daha sonra Fırat Tanış’ın yerine Onur Ünsal girmişti kadroya .
Sinemaya aktarılanda da aynı ekip oynuyor .
Ben bu eseri tiyatroda izleme şansı bulamamıştım maalesef fakat bu bilgilere sahip olduktan sonra basın gösteriminde izleme şansı buldum filmi .
Herşeyden önce Erkek Tarafı : Testosteron’a fragmanını izleyip gitmek iyi bir fikir değil .
Zira filmin ilk 10-15 dakikasındaki belirsizlik normalde epey merak uyandırıcı ve izleyeni hikayeye iyice çeken bir öğeyken , filmin konusunu okuyarak hele fragmanını izleyerek gittiyseniz , o sürpriz kayboluveriyor .
Bu yedi adamdan biri neden ölümüne dayak yiyor , bir diğeri neden bu kadar sinirli , ötekisi neden bu kadar vurdumduymaz , damat neden bu halde gibi sorularınızın cevaplarını bir süre sonra öğrenseniz çok daha keyifli olur , bile bile izlemek , eh biraz işin tadını kaçırıyor doğrusu .
Ben hikayeyi çok fazla detaylandırmak istemiyorum , 7 erkek film boyunca sohbet ederken kah birbirlerine en büyük sırlarını verecek , kah birbirlerini ölesiye dövecek , kah aralarındaki gizli bağları öğrenecekler .
Bu arada testosteron oranı da iyice artacak , zira ortamda hiç kadın yok , dolayısıyla kadına gayet seksist bir yaklaşım da var ağızlarında , küfür de var , içki de var , zaaflar da var , güçler ve güçsüzlükler de var , var “oğlu” var .   Erkek egemen bir hikayenin neden seksist cümleler içerdiğini ise tartışmam çünkü zaten amaç bu , bunu göstermek ; bunu ayırdedebilmek lazım .
Zira filmin yönetmeni İlksen Başarır , feminizme yakın bir karakterdir bildiğim kadarıyla , hiç de erkeklere pabuç bırakacak bir duruşu yoktur hayatta . : ) Oyunculardan bahsetmem lazım . Bu güzel yazılmış bir oyun , derli toplu ortaya koyarsanız , tiyatrosu da keyifli olur , sineması da . Fakat oyuncuların hakkını vermek lazım . Emre Karayel bence sinemaya çok yakışan , inanılmaz doğal ve başarılı bir oyuncu .   Onu sinemada daha çok görmek isteriz , farklı farklı rollerde . Onur Ünsal da bu filmdeki rolüyle kendini aşmış , en çok ona güldüm doğrusu . Metin Coşkun’a şapka çıkartıyorum , harika bir oyuncu ! Tuna Kırlı’yı ilk kez izliyorum , beni çok şaşırttı o da , sürprizlerle dolu bir oyuncu bence . Harika bir birliktelik ! Bu hikayeyi film senaryosu haline getirip beyazperdeye aktarsaydım , mecramın olanaklarını kullanmak isterdim , bunu tercih ederdim , tiyatral tat vermesini istemezdim açıkçası , en basitinden flashback’lere daha çok yer verirdim . Aynı kişilerle aynı mekanda geçen erkek muhabbeti bir süre sonra bayabiliyor , farklı geri dönüşler , anlatılan onca hikayenin biraz daha görselleşmesi , kanımca daha keyifli olurdu ama İlksen Başarır nedense bunu tercih etmemiş . Haftanın eğlenceli filmlerinden . twitter . com / blossomel https://about.me/meliszpirlanti
