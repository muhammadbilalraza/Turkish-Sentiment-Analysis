Muhteşem Kahramanlar ( The League of Extraordinary Gentlemen ) , öncelikle kötü bir fikir .
Alan Moore ve Kevin O’Neill gibi ünlü çizgiromancıların yarattığı bu maceranın peliküle aktarılması fikrinden söz ediyorum .
Birçok kahramanın biraraya gelip ortak bir düşmana karşı savaşmasını , geleneksel iyi - kötü çatışmasını yavanlaştırması ve çoğunlukla zayıf bir metne sahip olmasından dolayı hiç bir zaman sevmedim .
Çizgiroman serileri de dahil .
Bir filmi , ele aldığı fikirler , senaryosu , teknik yeterliliği , oyunculukları ve daha bir türlü unsuruyla değerlendirmek mümkün .
Ancak bir filmi tartışmasız kötü yapan , vaat ettiğini yerine getirmemesidir .
LXG eğlenceli bir macera vaat ediyor ama vaadini unutmuş görünüyor .
Başlarda , bir zamanların James Bond’u ve Kaya’nın çok sevdiğim emekli ajanı Sean Connery’nin böyle bir projede yer alması , insanın kafasında ister istemez soru işareti oluşturmuştu .
Yönetmen de , sinemada bullet - time’ı Matrix filmlerinden bile önce ( Blade ) kullanmış olan yönetmen Stephen Norrington’dı .
Özel efekt uzmanlığından gelme Norrington’ın ne yapıp edip estetize sahnelerle keyifli bir film çekme olasılığı var gibi görünüyordu .
Sonuç ise üzücü .
Sorunlu çekim sürecini yakından takip edenler , bu sonuca şaşırmadılar elbette .
80 milyon dolarlık film , Kuzey Amerika gişelerinde iki seksen yattığı gibi Venedik Film Festivali’nde son anda gösterimden çekilerek , Avrupa izleyicisinin karşısına erken çıkartılması engellendi .
Kötü bir fikre hayat vermek isteyen çekim ekibinin şansı da yaver gitmedi açıkçası .
Çekimlerin merkezi Prag’ın , yüzyılın sel felaketini yaşaması ve bazı setlerin Malta’ya taşınması , artan gerginlikler ve hatta Connery - Norrington arasındaki sert atışmalar , moralleri büsbütün bozdu .
Çekimlerin , Norrington’ın formda olmadığı bir döneme denk geldiği ve yönetmenin post - prodüksiyona moralsiz başladığı da ortada .
Çünkü aksayan çok nokta var .
Allan Quatermain karakterini , King Solomon’s Mines ( Hz . Süleyman’ın Hazineleri ) filmlerinden hatırlıyoruz .
Afrika’nın vahşi ormanlarında hazine arayan bu beyaz adamı 1937 yılında Cedric Hardwicke , 1950 yılında Steward Granger , 1985’te ise Richard Chamberlain oynamıştı .
Yeni Indiana Jones filmine hazırlanan Sean Connory için bu rol , antrenman yapmak için bulunmaz bir fırsat demekti .
Ancak yaşlı kurdun , yeni dişleri nedeniyle rahatsız edici derecede ' tış'ladığını , hatta filmdeki karakterlerden Mina Harker’ın yer aldığı taklit sahnesiyle alay konusu bile edildiğini üzülerek belirtmek gerek .
Metnin içine yerleştirilmiş İngiliz esprileri de fazla gıdıklamıyor .
İngiliz komedisi deyince şu sıralar favorimiz tabii ki The Coupling .
Paranın büyük bölümünün harcandığı özel efektlerin de başarılı olduğunu söylemek zor .
Dev denizaltı Nautilus da dahil !
Jules Verne’in Kaptan Nemo’sunu ilk defa bir Hintli’ye oynatmak ve denizaltıyı da Hint figürleriyle donatmak iyi fikir gibi görünse de denizaltı içindeki ve güvertesindeki sahneler çok zayıf kalıyor .
Güvertedeyken kendimizi , kullanılmayan eski bir tersanede gibi hissediyoruz ( ki öyle ) .
Denizaltı içinde karakterler birbirleriyle etkileşirken , yeterince döşenmeyen dekorlar yüzünden mekandan soyutlanmaları da bir başka örnek .
Kaldı ki , filmdeki aksiyon örgüsü de zayıf .
Günümüzün aksiyon filmlerinde , izleyicinin zekasını zorlayan olay örgülerine sık sık rastlanırken , asıl gayesi macera olan bir filmde bu nokta fena halde atlanmış .
Örneğin , hedefteki kötü adam Fantom , vaktinden evvel kahramanlarımızın karşısına dikiliyor ve onlara ' gelin canlar birlik olalım , dünyayı birlikte fethedelim ' diyor .
Tabii mert kahramanlarımız bu teklifi geri çeviriyor .
Buradaki çatışmada Fantom’un bir anda tek başına kalması
- Venedik’te de aynı şey oluyor gerçi
- ' yahu Dünya’ya meydan okuyan bu adamı kimse korumuyor mu ? ' diye sorduruyor .
Dahası , Fantom tek başına pencereden atlayıp kaçıyor ve kahramanlarımız arkasından gitme zahmetine bile katlanmıyor .
Kulaklarımız ' boşverin nasıl olsa Venedik’te karşılacağız ' repliğini arıyor .
Sonraları , Fantom’un maskesinin altından sürpriz bir isim çıkıveriyor ve herhalde , bu gelişme üzerine şok olmamız ve filmin sonrasını merakla beklememiz isteniyor !
Filmle ilgili artılara gelince , fazla yok .
İrlandalı oyuncu Stuart Townsend’in Dorian Gray yorumu gerçekten övgüye değer .
Deep Rising’in ürkek Mulligan’ı , Snatch’in Darren’i Jason Flemyng de Dr .
Jekyll / Mr Hyde rollerinde , akılda kalıcı bir performans sunuyor .
Ancak bu iki iyi performans dışında filmle ilgili olumlu bir ifade kullanmak çok zor .
Görülmemesi , kaçırılması gereken bir film !
