Amoureux de Ma Femme /  Arkadaşımın Aşkı filmi Daniel Auteuil’in yönettiği bir Fransız romantik komedisi .
Daniel Auteuil aynı zamanda Gerard Depardieu ile başrolü paylaşıyor diyebiliriz ama rolün büyüğü kendisinde !
Filmimiz sabun köpüğü kıvamında , uçuş uçuş bir film , hatta Auteuil’n ellerinden çıkmasa neden çekildiği bile sorgulanası bir film !
Gerçekle hayallerin birbirinin içine geçtiği , bir adamın fantezilerinin sürekli önümüze geldiği filmde , genç bir kadından etkilenen evli bir adamın hayalleri ve hezeyanları arasında gidip geliyoruz .
Tabii işin film için garip tarafı olarak sunulan ise adamın hoşlandığı kadının , adamın en yakın arkadaşının sevgilisi olması !
İşin başına dönersek , editör olan Daniel ve lise öğretmeni karısının gayet oturmuş , sağlıklı bir ilişki ve hayatları olduğunu görüyoruz .
Sonra Daniel , uzun zamandır görmediği Patrick ile karşılaşıyor .
Onu ve sevgilisini yemeğe davet ediyor .
Ama Daniel’in karısı bu davet karşısında küplere biniyor , çünkü Patrick’in boşandığı kadın yani eski karısı onun en yakın arkadaşı !
Neredeyse bir gecede başlayıp biten bir hayaller denizinde boğuluyoruz !
Daniel , Emma’ya olan ilgisini belli edip hayallere dalınca , karısı Isabelle kocasında bir farklılık olduğunu anlıyor , Patrick’in anlayıp anlamadığından emin değiliz ama !   Emma’yı seksi bulan ve onunla sürekli kaçma , birlikte olma fantezileri kuran Daniel , filmin sonunda doğru yolu buluyor mu bilinmez ama Emma’nın bulduğu kesin !
Filmden herhangi bir önerme , çıkarım beklemeden izlerseniz az da olsa keyif almanız olası ama usta oyuncuyu bu filmde yönetmen olarak bulmanın hiçbir artı değeri yok !
 Tabii filmde dikkat çekilmesi gereken bir nokta da İsabelle’in Emma’yı sürekli aşağılaması , basit bir kadın olarak anması .
Mesela Patrick Emma’yla barda tanıştıklarını söylediğinde , İsabelle’in kafasında erkek avcısı bir Emma canlanıyor .
Kocasının da bu güzel İspanyol dilberinden etkilendiğini görünce eleştirilerin ve aşağılamaların dozu artıyor , ona verdiği yedek elbise bile bunun göstergesi !   Onu seksilikten uzaklaştırıp basitleştirmek !
Tabii Fransız aksanından hoşlananlar , Fransız komedisine sempati duyanlar izleyebilir .
Bir de oyuncuların hayranları .
Ben Gerard Depardieu hayranı olarak daha fazla görmek isterdim kendisini ama maalesef yardımcı rolde kalmış !
 Arkadaşımın Aşkı sonuçta platonik bir hayal etme hikayesi olarak karşımıza çıkıyor ve birtakım hayallerden sonra gerçeğe ulaşılıp tamamlanıyor .
Şöyle uçuş uçuş bir romantik komedi izlemek isterseniz buyur !
 
twitter . com / banubozdemir
