Dr .
Martin Luther King , Jr . ( d . 15 Ocak 1929 - 4 Nisan 1968 ) Afro Amerikalı Baptist papaz ve Amerikan yurttaş hakları hareketi önderi .
Önemi doğrultusunda da daha önce pek çok kez beyazperdede izlediğimiz bir karakter …
Özgürlük Yürüyüşü , King’in önde gelen siyah hakları örgütlenmelerinin de kısmi katılımıyla , 1965 tarihinde Selma şehrinden eyalet başkenti Montgomery'e düzenlediği bir yürüyüşün hikayesi …
25 Mart tarihindeki ilk deneme kızgın beyazların ve polisin şiddet uygulaması nedeniyle iptal edildi .
Bu şiddet o kadar yoğundu ki 25 Mart 1965 , ABD tarihinde ‘Kanlı Pazar’ olarak anıldı ancak Kanlı Pazar , Yurttaş Hakları Hareketine halk desteği sağlanması konusunda bir dönüm noktası oldu .
Özgürlük Yürüyüşü , King’in daha önceki eylemlerine de sözsel atıflar yapan , onun eşitlik hareketindeki önderliğinin altını çizerken karakteri romantikleştirme tuzağına düşüyor .
Örnek ; Martin Luther King 25 Mart’taki yürüyüşe liderlik etmedi , bir sonraki yürüyüşte ise arkasına aldığı kamuoyu ve medya desteğine ve polisin bariyerleri kaldırmasına rağmen yürüyüşü sonlandırdı ve geri çekildi .
Bu tavrı bugün bile tartışılırken film bu konularda son derece bağışlayıcı ve King’in otoritesine zarar vermeyen bir yaklaşım sergiliyor .
Neredeyse bir Martin Luther King güzellemesi oluyor .
Filmin altını çizdiği bir başka nokta ise King’in ABD’nin ideallerine bağlı bir vatansever ve ‘çok iyi bir Hrisitiyan’ olduğu …
King’in Vietnam savaşı konusunda sert eleştiriler yaptığını biliyoruz .
4 Nisan 1967 yılında , New York City Riverside Kilisesinde - öldürülmesinden tam olarak 1 yıl önce
- Vietnam’ın Ötesi : Sessizliği Kırmanın Zamanı başlıklı konuşmasını yaptı ve ABD'yi " bugün Dünya'nın en büyük şiddet sağlayıcısı " olarak adlandırdı .
Aynı zamanda Kuzey Vietnam’ın toprak reformunu da övdü .
Oysa filmdeki Martin Luther King , Kanlı Pazar’da siyah vatandaşlar dövülerek perişan edildikten sonra “ABD , Vietnam’a binlerce asker gönderiyor ama kendi ülkesindeki vatandaşlarını koruyamıyor” diyor .
Yani otoriteye karşı savaş açarken başka bir otoriteden medet umuyor .
Martin Luther King’in Gandi’vari pasifist eylem yaklaşımı ve uzlaşmacı hak arayışı filmde bir anda otoriteyle el sıkışmak isteyen adam portresinin çizilmesine yol açıyor .
Elbette , bunlar zamanın mayaladığı tartışmalar .
King , halkı için mücadele ederken pek kimselere de yaranamamış tarihi karakterlerden , İrlandalıların Michael Collins’ini tanısa iyi arkadaş olurlardı şüphesiz .
Mücadelesi sırasında da en büyük eleştiriyi kendi ırkdaşlarından alıyor , örneğin Malcolm X , King’in eylem tarzından nefret ediyor .
Onu yeni bir Tom Amca’nın Kulübesi romanındaki baş karaktere benzeterek neredeyse hakaret bile ediyor .
Filmde de bir sahneyle bile olsa bu eleştiriler seyirciye gösteriliyor ancak yine bir King güzellemesine dönüşüyor .
Malcolm X , King’in karısı Coretta’ya , onun amacını anladığını ve desteklediğini söylüyor , fonda yaylılar eşliğinde …
Biyografi yazarı Taylor Branch'e göre , King öldüğünde 39 yaşında olmasına rağmen 60 yaşında bir insanın kalbine sahipti .
Bunun nedeni 13 yıllık yurttaş hakları eylemciliği sırasında yaşadığı stres dolu yaşamdı .
King , yaşamının son 13 yılında 34 yıl yani normal bir hayat yaşayan bir insana göre 2,5 kat daha hızlı yaşlanmıştı .
Filmi “güzelleme yapıyor” diye yerdim ancak şimdi gel de böyle bir insana değer verme !
Hollywood dramayı arttırmak için tarihi ve gerçek karakterleri değiştirir , bunu artık hepimiz öğrendik .
Bunların ötesine geçersek ; Özgürlük Yürüyüşü , bir Mississippi Burning  ( Alan Parker ) ya da Malcolm X  ( Spike Lee ) değil .
O filmler kadar sert ve yalın bir gerçekliği ve dili yok , “karakter müsait değil” diyeceğim ama bir Gandhi  ( Richard Attenborough ) de değil .
Yine de , Özgürlük Yürüyüşü özellikle sanat yönetimi oldukça başarılı bir film …
Çok fazla diyalog sekansına sahip olmasına rağmen kendi gerilimini ve finaldeki arınmayı sağlamayı başarıyor .
Kurguda bazı karakterlerin rollerinin kırpıldığına dair şüphelerim var ancak ortalama bir oyunculuk ve Hollywood standartlarında zanaatkar bir yönetmenlik becerisine sahip .
Özgürlük Yürüyüşü , siyah halkların ABD’deki özgürlük mücadelesine ve bu mücadelenin en önde gelen isimlerinden biri olan Martin Luther King’in hayatının önemli bir anını sinemalaştıran bir yapım olmuş , bu tür konuların meraklılarına öneririm .
Filmin , “şiddet içermeyen özgürlük eylemleri” olumlamasına da katılıyorum .
Şiddet şiddeti doğurur .
Darısı ülkemizdeki hak ve özgürlük mücadelelerinin başına …
Yararlanılan kaynak : Wikipedia Martin Luther King makalesi murattolga@gmail.com
