orijinal adı My Bakery in Brooklyn olan Bir Dilim Aşk eski bir mekan üzerinden modern bir aşk masalı olmaya çalışıyor .
Aşka giden yolun mideye uzandığını ; orada çeşitli karışımlar yaşadıktan sonra doğru yola ulaştığına dair savları olan filmlerden .
Aynı trafik kazasında anne ve babalarını yitiren ama buna rağmen kaderleri çok ayrı yolda ilerleyen  iki kuzenin bir pastane üzerinden var olma çabalarını uzun uzun uzadıya izlyoruz .
Filmin asıl olayı absürt gelişmeler etrafında herkese aşk duygusunu yaşatmak .
Ama bunu ' herkes aşkını bulmalı '   kafasında yaptığı için hikaye istemsizce ve bazen gereksizce uzuyor .   Hikayenin ana tabanı zıt kuzenlerin halalarından miras kalan pastaneyi kendi yöntemleriyle yürütmek isteğinden bir açılım .
Vivien daha geleneksel yani halanın yolunda takılmaları gerektiğini düşünürken Chloe daha modern tasarımlar peşinde .
Bir de insanların ayakkabılarından hayatlarının gizemlerine uzanmaya çalışan kör bir ayakkabı boyacısı var ki , film için sonu gelmeyen bir tat olduğunu söylersek yanlış olmaz .
Aslında ben mutfakta geçen , sürekli yemek yapma ritüelleriyle filme tat katan hikayeleri severim ama Bir Dilim Aşk'ın bunu çok da iyi kullanamadığını düşünüyorum .
Yani seyirciyi özellikle mutfağa sokmamaya çabalamış gibi bir hali var .   Bu da , filmde ivme kazanan birçok halin bir anda en iyi yerinde kesilmesine neden oluyor .
O yüzden Bir Dilim Aşk'ın tadını çok alamadım kendi adıma .
Fimin içinde sürekli bir didişme var oysa ki .
En büyüğü de miras kalan pastanenin büyük borçlarının olması ve kapanma tehlikesinin bulnması .
Film eski değerlere sahip çıkma , onu yaşatma fikrini de bıçak gibi ortadan ikiye kesiyor .
Tıpkı filmde Chloe'nin yaptığı gibi .
Belki de film pastaları sürekli ikiye kesen Chloe'dan ilham aldığını göstermek için sürekli kesiyor !
Bu da yarım kalmış hallerin toplamından bir bütün yaratmaya çalışan filmi bir hayli zorluyor .
Tabii bizi de !   Aimee Teegarden ve Krysta Rodriguez'in başrollerde olduğu Bir Dilim Aşk ortalama bir film .
Daha uzun anlatmak gerekirse İspanyol yönetmen Gustavo Ron imzalı film absürdle gerçek karması yapıp bir yol bulmaya çalışan ama bu uğurda pek de başarılı olamayan bir yapım .
Yoksa filmi oluşturan konuların hepsi ayrı ayrı tatlı ama biraraya gelince biraz uyumsuz , tatsız olmuşlar !   twitter . com / BanuBozdemir
