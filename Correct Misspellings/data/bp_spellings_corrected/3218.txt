Vizyonu sürekli değişen , aslında değerli bir konunun peşinde helak olmuş bir hikayeyi anlatıyor Still Here / Kayıp Kız .
Kayıp hikayeleri ince ince işlendiğinde seyirciyi ipuçlarının peşinde heyecanla sürüklemeye mazhar hikayelerdir ama Kayıp Kız’da maalesef bir inandırıcılık sorunu var .
Hikaye kabaca 12 yaşında Monique adlı Afro / Amerikalı bir kızın kaybolmasıyla ilgili .
Ancak bu kayıp vakası ne polis teşkilatı ne de kamuoyunun umurunda .
Babanın kendi imkanlarıyla aramaya çalıştığı kızından hiç haber yok , sonunda olay Christian Bake ( Johnny Whitworth ) adlı bir gazetecinin ilgisini çekiyor ve araştırmaya başlıyor .
Ondan sonrası tam bir klişeler yağmuru .
Gazetecinin siyahi mahallesine gelmesi ve orada bol ‘adamım’lı , beyaz adam / siyah adam tartışmaları arasında Bake’in az da olsa ipuçları yakalaması ve onların peşine düşmesi üzerine şekilleniyor .
Gazetecinin bir makale yazıp kamuoyu yaratması ve polis teşkilatının tekrar olayın peşine düşmesi .
Aslında şöyle sıkıştırılmış şekilde hikayeye baktığımızda her şey anlaşılır ama filmde detay diye bir şey yok .
Bake konuştuğu iki insanın verdiği ipuçlarıyla , birdenbire kayıp kıza ulaşıveriyor , daha doğrusu polisin eline doğru malzemeleri teslim ediyor .
Filmin ana fikrinin şu olacağını düşünüyorum ; “gazeteciler iyi ki var” demek istiyor olabilir ki gerçekten de görevini layıkıyla , objektif , tarafsız yapan gazeteciler iyi ki var .
Ya da vakalarla uğraşmaktan bıkmış , görevinden kaçan polis teşkilatına iyi bir ayar çekmek istiyor .
Yerli yabancı bütün filmlerde gördüğümüz , iyi polis / kötü polis klişesi burada da var ve filme en ufak bir katkısı yok …
Film arada geriye dönüp , Monique Watson’un babasıyla parkta oyunlar oynadıkları , keyifli , mutlu anlarını veriyor .
Bu anlarda ne anne , ne de abi var .
Tüm hikaye babanın kızını bulması üzerinde şekilleniyor .
Geri planda kalmış ve kardeşinin kaybolmasından sonra bunalıma girmiş erkek kardeşin üzerindeki sır perdesi , özenli bir şekilde tutulmaya çalışılıyor .
Anne iyi bir arka plan üzüleni .
Ve gazeteci Bake destekçisi .
Özellikle günümüzde kaybolan ve erkek cinayetlerine kurban giden kadınların acısıyla sarmalanmış durumdayız , o yüzden Kayıp Kız başta ilgimi çekti , hatta küçük Monique’in kaçırılma hikayesinin arkasında çok güncel bir durumun bulunması da etkili ama film , bulduğu fikirleri iyi bir bileşenle karşımıza getiremiyor maalesef !
Sıradan insanın çaresizliği üzerine kurulan hikaye , bazı değerler uğruna mesleğini , hayatını hiçe sayan insanların çabasıyla görünür kılınıyor ve görevi gereği müdahale etmesi gerekenler ancak öyle devreye giriyor .
Filmden aksiyon bekleyenler hayal kırıklığına uğrayabilir , çünkü sakin bir film sizi bekliyor .
Film bir kayıp duygusunun etrafında buluşan insanların üzerinde yarattığı tahribatı anlatmak için yazılmış belli ki …
Ama film boyunca istenilen etkiyi yaratamıyor .
Yine de tercih sizin !
