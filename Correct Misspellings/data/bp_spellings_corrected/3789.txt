“Tuz ve Ateş” ( Salt and Fire ) , kanımca tenimizi ateşe tutup , açılan yaraya da tuz basacak kadar kötü bir deneyim , baştan söyleyeyim .
Elbette abartıyorum , ancak anlatmak istediği şeyi anlatamayan , film boyunca hah bir şeyler olacak sonunda dedirtip , asıl mevzuya bir türlü girmeyen , giremeyen , bittiğinde de e ne oldu şimdi diye laf söylettiren yapıtlara , uyuzum , gıcığım , ayar oluyorum , yalanım yok !
Hele böylesi bir vasatlık , böylesi bir olmamışlık , 75 yaşındaki , deneyimli Alman yönetmen Werner Herzog’dan gelince , insan , harbiden isyan ediyor , diyeceğim o ki ; usta , usta , ergenleri güldürme bu hususta … Werner Herzog , bir belgesel , bir kurmaca film çekince , doğal olarak , yapıtları da ikisinin karışımına dönüşüyor giderek …
Belgesel ruhlu kurmacaya karşı değilim , kafa karışıklığını aşamayan yapımlara karşıyım , baştan belirteyim .
ABD - Almanya - Fransa - Meksika ortak yapımı Tuz ve Ateş , Herzog Usta’nın , en hassas olduğu konudan , yani doğa ve insan ilişkilerinden mayasını alıyor , yine ve yeniden …
Haliyle onun , çevre duyarlılığına , insanın , doğaya açtığı haksız savaşta , doğru yerde durmasına , şapka çıkartmamak mümkün değil !
Filmin sıkıntısı , senaryoda ve oyuncu performanslarında bariz ortaya çıkıyor , yoksa sinematografisine söz söylemem , laf söyletmem .
Görüntü yönetimi hayli iyi , atmosfer ve fon ( hadi bari müziği de ekleyelim ) , filmin en büyük artısı …
Elinde Alman aktris Veronica Ferres var , Meksikalı yıldız Gael García Bernal var , giderek üstüne katan , performansıyla arayı açan ABD’li aktör Michael Shannon var ve en nihayetinde avucumuzda kalan kocaman bir problem de var .
Bireysel bakarsak , hepsi görevini yapmaya çabalıyor , lakin sinema bir ekip işi , geriye bir büyük bocalama , absürt ve amatör tepkiler ve yahu ben ne arıyorum burada sorusu kalıyor .
Böyle güçlü bir kadrodan , çıkan sonuç ; geçiyordum , uğradım , o kadar .
Espri denemeleri , şakacıklar , yanında da aforizma tadında replik girişimleri , bu tuhaflığı bozmuyor , garipliği daha da katlıyor .
Güney Amerika’dayız , durun sizin için nokta atışı yapayım , merkez üssümüz Bolivya …
BM görevlisi bilim insanları , bir felaketin peşine düşer , ekoloji aşkına …
İnceleme , araştırma safhasına geçemeden , silahlı tipler tarafından kaçırılırlar .
Bu felaketin arkasında , bir büyük şirket vardır , kar vardır , hırs vardır , insanın , dünyanın başına bela olduğu gerçeği vardır .
Amacımız neydi , mevzu neydi , meselenin özü neydi , hop uçup gidiyor hemen her şey .
İnsan ve doğa arasındaki bitmeyen , tükenmeyen savaşı görmek için , beyazperde yerine , aptal kutusu televizyonun karşısına geçerim , açarım bir belgesel kanalını , uzatırım ayaklarımı …
Şaka şaka , doğaya terbiyesizlik yapacak halim yok , toparlanır öyle izlerim , yaşama sebebimiz olan tabiat anaya saygısızlık etmek , bize yakışmaz .
Hah !
Bir film değil de , tuz çölü manzarası seyretmek isterseniz , buyurun sinema salonlarına .
Diyeceklerim bu kadar , ne yazık ki …
