Izlediğim bir röportajında Zsa Zsa Gabor ( Moulin Rouge ( 1952 ) , Lili ( 1953 ) ) hayatını özetlerken adını hatırlayamadığım bir beyefendiden bahsederken şöyle bir cümle kullandı : " . ve işte onu gördüğüm an hayatımın erkeğiyle karşılaştığımı anladım . "
Çok duygulanan , iyi bir nokta yakaladığını düşünen ( ki bilirsiniz insanlar böyle romantik aşkları severler ) , röportajı yapan bayan gözleri parlayarak büyük bir heyecanla " Peki o ne yaptı ? " diye sorduğunda Gabor'dan aldığı cevap nefisti .
" O hayatının kadınıyla karşılaştığını düşünmüyordu "
Işte bir talk show ekibinin kamera arkası ekibinde yer alan Jane Goodale ( Ashley Judd ) , aynı şovda yapımcı olarak yer alan Ray Brown ( Greg Kinnear ) ' da hayatının erkeğini bulduğunu düşünür .
Sorun ise , Ray'ın aynı duygular içinde olmamasıdır .
Aniden terk edilen Jane erkeklerin davranış şekillerini incelemeye başlar .
Buna bağlı olarak geliştirdiği " Eski Inek Teorisi " ( boğa bir kere birlikte olduğu ineğe tekrar ilgi göstermez ) bir dergide yayınlanınca ve iş arkadaşı Eddie Alden ( Hugh Jackman ) ' ın dairesine taşınınca olaylar gelişir .
Someone Like You ( Bazıları Çabuk Bıkar ) olağanüstü uygun bir oyuncu kadrosunun bir araya geldiği " " şeker " gibi bir romantik komedi . Jane Goodale rolünde Ashley Judd , Meg Ryan'dan sonra " vazgeçilmez romantik komedi kadın oyuncusu " tahtına aday bir oyunculuk , sevimlilik ve güzellik içinde . Hem sıradan , hem de çok ama çok güzel . Heat ( Büyük Hesaplaşma , 1995 ) veya Kiss The Girls ( Kızları öp , 1997 ) gibi filmlerinde gözümüze bu kadar çarpmamıştı . Greg Kinnear izlediğimiz her filminde mükemmele biraz daha yaklaşıyor . Loser ( 20 ) , You've göt Mail ( Mesajınız Var , 1998 ) ve Sabrina ( 1995 ) ' da olduğu gibi buradada kendini beğenmiş , ama kadınların kalbini kolaylıkla ele geçiriveren iyi görünüşlü ve çok çekici erkek olarak başarılı . Uluslararası alanda adını X - Men ( 20 ) ' deki Logan / Wolverine rolüyle duyuran Avustralya kökenli Hugh Jackman , Mel Gibson ve Heath Ledger ile birlikte tüm karizmatik erkeklerin Avustralya'da yetiştiğini tekrar hatırlatıyor bizlere . Önümüzdeki yıllarda adını sık sık duyacağımıza eminim . Filmin gizli cevheri ise , Ashley Judd'un akıl hocalığını yapan , yakın dostu Liz olarak izlediğimiz Marisa Tomei . Tomei , What Woman Want ( Kadınlar Ne Ister , 20 ) ' dakika gibi yine kısa ama etkili bir rol ile karşımızda . Yüz ifadeleri ve gözlerini şöyle açarak konuşması ile çok sevimli ve başarılı . Iş kadını , güçlü talk show sunucusu olarak Ellen Barkin ise gayet yerinde bir seçim . Diş doktorları övülürken " eli çok hafif " diye bir tabir kullanılır . Eski oyuncu , yeni yönetmen Tony Goldwyn tam bu tanımla açıklanabilecek bir yapıt köymüş ortaya . Hafif , tatlı , sık sık düşündüren , bir saniye bile sıkmayan bir romantik komedi . Özetle : 30'lu yaşlarına girmiş , kendi düzenini kurmuş , hayatının erkeğini / kadınını bulmuş veya bulmamış herkesin gidip izlemesi gereken , kendilerinden çok şey bulacakları , " ben bunu yaşamıştım ya " diyecekleri başarılı bir film Someone Like You ( Bazıları Çabuk Bıkar ) . Bu sıcak ve stresli günleri için birebir .
