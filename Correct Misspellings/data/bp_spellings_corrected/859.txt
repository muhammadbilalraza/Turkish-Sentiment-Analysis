" Spiderwick Günceleri " için çarpıcı bir slogan yaratmak istesem , aklıma ilk olarak " Mutfak Malzemelerinizi Hazırlayın ve Goblinlerle Savaşa Hazırlanın " cümlesi gelirdi .
Tony DiTerlizzi ve Holly Black'in fantastik kitap serisinden beyazperdeye uyarlanan " Spiderwick Günceleri " ebeveynlerinin boşanmasının ardından anneleriyle beraber terk edilmiş bir köşke taşınan üç kardeşin fantastik macerasını konu ediniyor .
Anne , baba ve çocuklardan oluşan çekirdek aile yapısının bozulup , her türlü saldırıyla açık hale gelmesini soyut bir dille anlatan filmde , aile yaşantısıyla bağdaşan ev araçları birer savaş malzemesine dönüştürülüyor .
" Spiderwick Günceleri " nin süresi boyunca belli başlı zıtlıklar yaratarak izleyicilerini gündelik gerçeklik ve fantezi dünyası arasındaki sınırda dolaştırdığını söyleyebiliriz .
Film , bu yönüyle karakterlerini bir yandan doğaüstü olaylara maruz bırakırken bir yandan da bu olaylara gerçekçi bir açıklama getirmeye çalışan gotik türünün sadık bir takipçisi haline gelmekte .
Öykünün başkarakteri Jared ve ailesinin gece vakti etrafı sis bulutlarıyla çevrilmiş , ıssız ve köhne bir köşkün sınırlarına girişiyle açılan film , gotik türünün birçok karakteristik özelliğini hikayesini daha da anlamlı kılmak ve çeşitli alt metinlerle süslemek için kullanmakta .
Yönetmen Mark Water , bu yolla öykünün fantastik karakterinden ödün vermeden , son derece gerçekçi mesajlar verebilen dopdolu , dinamik bir hikaye anlatmakta .
Diğer yandan filmin ilk dakikalarında hayalperest Jared ve mantık timsali ikiz kardeşi Simon'ın sözel çatışmaları üzerinden kurulan gerçek / fantastik ikiliğinin belirli bir noktadan sonra tamamen ortadan kalktığına dikkat çekmek gerek .
Öykünün fantastik öğeler tarafından bütünüyle işgal edilmesine olanak tanıyan bu durum , filmin genel yapısını olduğu gibi değiştirmekle beraber çocuklara yönelik fantezi filmlerinin çok önemli bir karakteristiğini de tersyüz etmekte .
Bilirsiniz ki bu tür filmlerde çocukları rahatlıkla etkisi altına alan doğaüstü olaylar yetişkinlere dokunmaz ; yetişkinlerin nihai görevi çocukları hayalperestlikle suçlamak ve fantastik maceralarında onları yalnız bırakmaktır .
" Spiderwick Günceleri " nin belki de en can alıcı kısmı öykü gerçeklik duygusunu tamamen kaybettiğinde dahi yetişkinleri filmden soyutlamaması .
Yetişkinlerle çocukların goblinlere ve diğer korkutucu yaratıklara karşı omuz omza savaşmalarına olanak tanıyan bu durum , aynı zamanda büyük izleyicilerin fanteziye olan inançlarını tazelemeyi amaçlıyor .
Bununla beraber filmde fantastik öğeler yüzeye çıktıkça hikayenin içine gizlenen alt metinler daha da yoğunlaşıyor .
Geleneksel aile yapısının sarsılması ve aile içi iktidar ilişkilerinin şekillenişi hakkında yerinde saptamalarda bulmaya başlayan film , neredeyse alegorik bir anlatıma kavuşuyor .
Üstü kapalı anlatım şekli ve zekice referanslarıyla içerisinde yetişkinleri meşgul edecek sayısız malzeme barındırdığını kanıtlayan " Spiderwick Günceleri " nin esasında yetişkinlerin ilgisini çekmek için dolambaçlı yollara başvurmasına da gerek yok .
Zira film daha ilk bakışta , Oscar Ödüllü Tippett Studio'nun elinden çıkan çarpıcı görsel efektleri ve deneyimli sinemacıların imzasını taşıyan etkileyici özel efektleri sayesinde küçük izleyicileri olduğu kadar yetişkinleri de büyülüyor .
Çiçeklerin içinden fırlayan rengarenk perilerin görüntüsü insanda " Spiderwick Günceleri " nin fantastik dünyasında yaşama isteği uyandırıyor .
Filmin görüntü yönetmeninin ve sanat yönetmeninin özenli çalışması sayesinde hikayenin fantastik havası ve yoğun alt metinleri izleyenlerin tam anlamıyla içine işliyor .
Öte yandan Goblinlerin ve filmin kötü karakteri Mulgarath'ın ürkütücü görüntüsünün gerçeğe yakınlığı küçük izleyiciler için bir dezavantaj oluşturmakta .
Nitekim bazı sahnelerde yetişkinleri dahi yerlerinden zıplatma kapasitesine sahip olan Mulgarath'ın korkutucu görüntüsü filmi küçük izleyiciler için gereğinden fazla ürkütücü kılabilir .
Anne babaların bu konuda dikkatli olmalarında fayda var .
Freddie Highmore'un etkili performansıyla renklenen " Spiderwick Günceleri , " sinema salonlarında pek sık karşılaşmadığımız Mary - Louise Parker'la buluşmak için de enfes bir bahane niteliğinde .
Sıradan bir çocuk filmi deyip , geçmeyin .
Mutfak malzemelerinizi hazırlayın ve goblinlerle savaşa hazırlanın !
Eğer fantezi türünün meraklılarındansanız " Spiderwick Günceleri , " görsel yetkinliği , derli toplu anlatımı ve anlam zenginliği ile içerisinde beklediğinizden fazlasını bulabileceğiniz başarılı bir film .
