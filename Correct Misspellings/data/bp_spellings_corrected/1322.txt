Müzikal kimliğinden çok , oyuncu ve yönetmen kimliğiyle görmeye alıştığımız Özcan Deniz’in son filmi Sevimli Tehlikeli , Deniz’in şimdiye kadar yaptığı filmlerden hayli farklı bir yerde .
Yine kendi yazıp yönettiği yeni filminde bu kez yalnızca kamera arkasında olmayı tercih eden Deniz , oldukça isabetli bir karar vermiş .
Sevimli Tehlikeli çizgi roman tadındaki jeneriği ile perdede görünmeye başladığında , fonda çalan müzik de sizi bir anda etkisi altına alıp , içinizi kıpır kıpır yapıyor .
Tabii keşke Hint filmi Queen’den uyarlama bir şarkı değil de , özgün bir müzik olsaydı demeden geçemiyoruz ama yine de kaptırıyoruz kendimizi .
Film de başlamasıyla beraber dur durak bilmeden , temposunu düşürmeden ilerliyor .
Bebekken beşiğinden kaçırılıp , kötü emelleri olan birisini babası bilerek büyüyen Zeliş , zengin ve şaaşalı hayatın ona göre olmadığını her fırsatta gösteren , uçarı olduğu kadar alçak gönüllü genç bir kızdır .
Yıllar önce babasına yardım ederek Zeliş’i beşiğinden kaçıran Zarok ise , ufak tefek hırsızlıklar yaparak hayatını idame ettiren bir serseri .
Çocukluğundan beri vizdan azabı ile yanıp tutuşan Zarok’un tek istediği , bir gün kaçırdığı o bebeği bulup , hala zaman zaman ziyaret ettiği gerçek anne ve babasına götürmektir .
Kader de ona yardım eder ve Zeliş’i karşısına çıkarır .
Ancak paranın peşinde olan ve Zeliş’i zorla evlendirmeye çalışan babasını atlatmaları pek kolay olmayacaktır .
Her karesi ile bir Hint filmi tadında olan Sevimli Tehlikeli , Zeliş ve Zarok’un eğlenceli kaçış maceralarını perdeye aktarırken , bir çok masala da selam çakıyor .
Zaman zaman Sindirella çıkıyor karşımıza , zaman zaman Rapunzel , e Zarok zaten başlı başına bir Robin Hood .
Hem masalsı , hem dokunaklı , hem de komik olmayı başarabilen bir film Sevimli Tehlikeli .
E bu kadar tesadüf olmaz diyemiyorsunuz mesela , çünkü zaten bir masal anlatıyor Özcan Deniz bize .
Biz de mantığı bırakıyoruz bir köşeye , filmin temposuna kapılıp gidiyoruz .
Mekan seçimleri de oldukça başarılı olan filmin hikayesinde boşluk yok , karakterlerin de içi dolu .
Filmin tek handikapı bence esas kızı .
Özcan Deniz’in Karagül’ün kadrosundan getirdiği Ayça Ayşin Turan , görsel olarak filmin güzel kız kontenjanını doldursa da , oyunculuğunun içini boş bırakıyor .
Zeliş gibi bir karakteri oynarken , ortaya çok orijinal jestler , mimikler çıkabilirmiş .
Ancak Ayça Ayşin Turan sanki görünmez bir balonun içindeymiş gibi tutuk .
Hal böyle olunca oyunculuğun tüm yükü Şükrü Özyıldız’a biniyor ki , neyse ki o bu konuda esas kızdan daha bir önde de pek sorun kalmıyor .
Şeref Meselesi’nde iki düşmanı oynayan Şükür Özyıldız ile Taner Turan burada da düşman olarak çıkıyorlar karşımıza .
Yan rollerde Zeliş’in arkadaşı olarak izlediğimiz Zeynep Anıl Tatdıran oldukça doğal bir oyun sergilerken , Necla olarak izlediğimiz Türkan Kılıç da adeta bir masalın kötü kontenjanından çıkıp gelmiş gibi .
Aşk filmleri ile izlemeye devam edeceğimizi düşündüğümüz Özcan Deniz , bir risk alarak romantik bir maceraya imza atarken , aldığı riskin altından da başarı ile kalkıyor .
Sevimli Tehlikeli , eğlenceli , masalsı , dokunaklı ve de sevimli bir film .
