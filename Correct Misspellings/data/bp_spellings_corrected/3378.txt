Günümüzde en çok küreselleşme karşıtı tavırlarıyla karşımıza çıkan yeni politikalar , bizim dışımızda organize olmuş bir dünyada sistem karşıtlığını daha somut bazı yapılara çevirerek , çok uluslu şirketleri , tüketim toplumunu , markaları , hazır yaşam biçimlerini reddeden bir tavır aldılar .
Banka : Kelebek Etkisi yeni politikaların sinemayı ne yönde etkileyeceğinin ipuçlarını veren , önümüzdeki dönemin politik sinemasının yönünü çevirdiği noktaları gösteren önemli bir film .
Orijinal ismine eklenen kelebek etkisi ise filmin güç kaynağını simgeliyor .
Bankalar yaşadığımız çağda , ekonomik ilişkilerimizi biçimlendiren ve düzenleyen bağımlılıklarımız .
Online destek sunarak hızı artan ve kitleleri de kendi hızına katıp , geleceğimizi saniyeler içinde belirleme gücüne sahip bir sistem .
Avustralya yapımı film , Centa - BANK'in bir şirket olmanın ötesinde , büyümesini sürdürerek yaşamına devam etmeye çalışan dev bir canlı olarak portresini sunuyor .
Sistemin çağrışımlarından biri olan devleti bile rahatlıkla kontrol edebildiği bir organına dönüştürmeyi başarabilmiş bir yaratık bu .
Çalışanlarının yukarıdan aşağıya hiyerarşik bir düzen içinde , canlıya hayat verebildiği oranda varlığını sürdürebildiği bir organizma .
Sistem içindeki sorunlar , yaratığın sağlık belirtisi olarak kabul edilen büyümesinin sekteye uğramasıyla kendisini belli etmeye başlıyor .
Bu durumun sorumlusu olarak ise Centa'nın Yönetim Kurulu Başkanı , yani beyninde yer alan önemli merkezlerden biri gösteriliyor .
Neredeyse kontrolün başındaki insan olmasına rağmen , bankaya hayat veren diğer yöneticiler tarafından eleştirilmesine neden oluyor bu .
Sorun ciddi olduğu için , bilimsel yöntemlerden kocakarı ilaçlarına kadar her türlü yöntem gözden geçiriliyor .
Bankanın yaşadığı sıkıntıyı izlerken , bir başka öyküyü daha takip etmeye başlıyoruz : Bankaya olan borçları nedeniyle tüm mal varlıklarını kaybetmekle kalmayıp oğullarını kurban vermek zorunda kalan Davis ailesi , karşılarına aldıkları gücün boyutlarını görmezden gelip savaş açmaya karar verirler .
Biricik oğullarının Centa adını taşıyan dev tarafından yendiğini savunacak delillere sahip olmalarına rağmen , haklarını savunacak avukat bulmakta güçlük çekerler .
Biri dışında hiçbir hukukçu ejderhanın ateşini göze alamaz .
Centa'nın Yönetim Kurulu Başkanı Simon O'reilly bir parçası olduğu sistemin eski gücüne kavuşabilmesi için farklı bir yol denemeye karar verir .
Borsa çöküşlerini önceden tahmin edebilen bir yöntem geliştiren Jim Doyle , zekasını ve birikimini Centa'nın varlığına armağan etmeye hazırdır .
Banka'nın askerlerinden farklı bir portre çizen Doyle , bankanın geleceğini belirleyebilecek olan zarı atması için seçilen kişi olmuştur .
Dünyanın bir ucunda minik kanatlarını çırpan bir kelebeğin , okyanusun öteki ucunda bir fırtınaya neden olabileceği teorisinden alıyor adını film .
Hayal dünyasının yaratıcı bir örneği gibi gözüken ve zihinlerde naif animasyon görüntüler şeklinde parlayan bu ifade , küreselleşme karşıtı politikalar içinde tek tük'lüğün altını çizmesiyle önem kazandı .
Centa , kaderini değiştirmek için yollarını birleştirdiği matematik dehasının , sistemi yok etmek için beynine yerleşen intikamcı bir virüs olduğunu keşfettiğinde ise çok geç kalır .
Sistemin yok olması , saniyeler içerisinde gerçekleşir .
Dev içten bir patlamayla infilak eder , bedeni hesaplanamaz uzaklara kadar parça parça yayılır ; ya da görünüşte hiç bir şey olmaz , sadece rakamlar sıfırlanır .
Manzarayı tasvir den görüntü , boşaltılmış , terkedilmiş , eski bir banka görüntüsüdür .
Sistem için acıklı bir kartpostal , kıyamet manzarası .
Minik bir kelebek kanatlarını çırpmış , içindeki nefretinden damıttığı zehirle , koca bir aygırın poposuna konup onun sonunu getirmiştir !
Pek çok şirketinin genç Amerikalı iş adamlarınca yönetildiği Avustralya'dan gelen Banka : Kelebek Etkisi , iki farklı dünya arasındaki farklılıkları dikkatli izleyicilerin gözüne sunuyor .
Soğuk renklerin , teknik kusursuzluğun ve yapaylığın hakim olduğu banka dünyası ile , solmaya başlamış bir fotoğrafı andıran Davis ailesinin hüzünlü dünyası .
Bugünlerde bir parçası olmak zorunda kaldığımız trajik savaş da , başka bir hastalıklı büyüme saplantısını simgeliyor .
Kendisini saklama gereği bile duymayan yanlış politikalar ise tepki duyan kitleleri ideolojik , kültürel payda sorgulamadan birleşmeye zorluyor .
Banka , yeni politik hareketlerin sinemaya etkilerinden biri olarak kabul edilebilir .
Son derece sade görüntüsünün ardında ise yıkıcı bir uçarılık gizli .
