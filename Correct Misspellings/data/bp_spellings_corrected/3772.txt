Tesadüfler tek sözcükle tanımlanacak olsa , seçeceğim sözcük kesinlikle ' garip ' olurdu .
Garipliği tarif etmek zaten zor olduğundan , bu garipliğin nedenlerini bulmak daha da zor olabiliyor .
Yine de denemekte fayda var .
En Basit Sebep : Filmde karakterlerin tümünün birbirinden acayip olması .
Tamam , çok karakterin olduğu , hepsinin bir şekilde birbiriyle bağlandığı filmleri çok seviyorum .
Acayip tiplerin olduğu filmleri de çok seviyorum ; ama burada çokluk da acayiplik de iyi sunulamamış .
Kimin ne yaptığı belli değil .
İnsanlar yaşadıkları kendiliklerinden bir anda sıyrılıp , özlerini anlayabiliyorlar .
Hayatın anlamıyla ilgili sorulara bir çırpıda cevap verebiliyorlar ( özellikle Dustin Hoffman'ın canlandırdığı Bernard , çok ve de dolu konuşuyor gibi gözükse de aslında boş konuşuyor ) .
Filmdeki tipler : Aynı zamanda kötü şiirler de yazan bir çevreci Albert ( Jason Schwartzman ) , Huckabees marketler zincirinin üst düzey yöneticisi Brad ( Jude Law ) , Brad'in mutsuz model sevgilisi Dawn ( Naomi Watts ) , yaşadığımız dünyanın küresel sömürüye dayalı düzeninden sıkılımış bir itfaiyeci olan Tommy ( Mark Wahlberg ) , varoluşçu dedektifler Bernard ve Vivian ( Lily Tomlin ) ile onların Fransız rakibeleri Caterine ( Isabelle Huppert ) .
İnanın , dedektif olmayan diğerleri tek tek iyi tipler olabilecekken , tümü birarada kötü bir karışım oluşturmuş .
Asıl Sebep : Filmin derdi , insanoğlunun varoluş problematiği .
Zaten karakterler de bunun arayışı içindeler .
Öğreten adamlar olan dedektifler ( gurular da diyebilirsiniz ) dışındaki genç yetişkinler , hala ' Ben kimim ?
Neredeyim ?
Hayatın acılarına katlanılabilir mi ? ' gibi sorulara cevap aramaktalar .
Bu cevapları bulmak için başvurdukları yol ( dedektifler ) zaten yeterince sıkıcıyken , buldukları cevaplar ne kadar tatmin edici oluyor , tartışmalı .
Bir de bu cevapların bulunmasına yönelik kendini arayış sürerken , filmin Albert'tan gelen bir çevreci duyarlılığı var gibi .
Tommy'nin ortaya çıkmasıyla bu fikirler bir adım daha ileri götürülerek küreselleşme ve haliyle kapitalist düzen karşıtlığı da işin içine giriyor .
Bu şekilde bakıldığında filmin çok önemli iki soruna el attığı ve sırf bunun için bile takdir edilmesi gerektiği düşünülebilir ; ancak filmin ironik dili içinde bu önemli sorunlar eriyip gitmiş , kötü birer şaka halini almış .
Pekiyi , bu anlatılanlar filmin izlenemeyecek sıkıcılıkta olduğuna mı delalettir ?
Hayır .
Film izlenebilir , arada az da olsa beğenilecek bazı ögeler de bulunulabilir ( eğlenceli çarşaf metaforu gibi ) ; ama film erişmek istediği derinliğe gelebilmeyi bırakın , daha kumsala bile varabilmiş değil .
Yönetmen David O. Russell , karanlık varoluşlara varan bağımsız filmlere bir alternatif getirmek istediğini söylemiş ve kendi hayatında sorduğu soruları filme taşımaya çalışmış .
Herhalde bu yüzden de filmde bir fikir uçuşması hakim .
Bu kadar uçmak mideye zarar verebilir , kafayı da yorar .
En iyisi biz inişe geçelim de rahat edelim .
