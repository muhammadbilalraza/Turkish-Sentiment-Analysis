Büyük usta Martin Scorsese , yaklaşık dört sene sonra bir film çekecek , haliyle heyecan dorukta …
Çünkü seyretmesini , üstüne düşünmesini , sohbete katık etmesini ve yazıya dökmesini en sevdiğim yönetmenlerden biri o .
Yaşı 75’e dayanan Martin Abi , bu kez kendisine has , seyirciyi derinden sarsmak , önce şaşırtmak ve ardından hayran bırakmak seçeneklerini , pek ciddiye almamış sanki .
Koyu dindar Mel Gibson’ı dahi , yürüü be baba dedirtecek , kıskanmasına vesile olacak , direkt kiliseye koşturacak bir film çıkmış ortaya , ne yazık ki …
Evet , “Silence” , söz gümüşse , sükut altındır demiyor , birkaç asırlık misyonerlik faaliyetleri aşkına , mevzuya tek taraflı bakıyor , binlerce yıllık bir kültüre sahip Japonları ise pek kolay harcıyor .
Yaşayan en büyük yönetmenlerden biri o .
Hiç kuşkusuz . “Taksi Şoförü”nden “Kızgın Boğa”ya , “Sıkı Dostlar”dan “Köstebek”e , “Korku Burnu”ndan “Zindan Adası”na , sinema tutkumuzu ve sevdamızı yeşerten yapıtlar çeken Oscar sahibi martı Usta’ya , sevgimiz malum .
İlk uzun metrajını 50 sene önce kotaran Martin Scorsese , 2013 tarihli Para Avcısı’nın ardından , paradan , borsadan , Amerika’dan , şaşaadan sıkılmış olsa gerek , sadeliğe ve sıradanlığa dümen kırmış , Portekizli Cizvit rahiplerin peşine düşmüş .
Silence , Japon yazar Shūsaku Endō ' un 1966'da yazdığı aynı adlı romandan uyarlanmış , senaryo , Martin Scorsese ile onun daha önce Masumiyet Yaşı ve New York Çeteleri’nde birlikte çalıştığı Jay Cocks tarafından kaleme alınmış .
Silence , zaten ilk çevirim değil , daha önce , 1971’de , “Chinmoku” ( 1971 ) adıyla , Japon yönetmen Masahiro Shinoda aracılığıyla , beyazperdeyle buluşmuştu .
Filmin süresinin iki saat 41 dakika olması , yapıttan kopmayı getirmiyor , en nihayetinde usta , yine usta , atmosfere de lafım yok , kasvetli ve karamsar …
Görüntüler , harbiden parmak ısırtır .
Japon oyuncuların da haklarını verelim , etkileyici performanslar , ötesi yok !
Mesele tarafgirlik ve din adına propagandayı , bariz belli eden metin .
Neyse , arada olur böyle …
Ömrün uzun olsun Martin Usta , bize yine ve yeniden öyküler anlat .
Cizvitler Sebastião Rodrigues ( Andrew Garfield ) ve Francisco Garrpe ( Adam Driver ) , akıl hocalığı yapmış Cristóvão Ferreira'nın ( Liam Neeson ) , Hazreti İsa’yı reddettiği haberini alınca , buna inanmazlar , gerçeği öğrenmek için Hıristiyanlar için cehenneme dönüşen Japonya’ya gitmeyi seçerler .
Savaşçı Şintoizm ve barışçı Budizm arasında gidip gelen Japonya’da , çok uzaklardan , batıdan gelen yeni bir dine tepki çok büyüktür .
Hıristiyanlığı seçenler , gizlilik içerisinde hareket etmek zorundadır , aksi takdirde işkenceli bir ölüm kaçınılmazdır .
İki genç rahip , kendilerini , sürek avının tam ortasında bulur .
Bu büyük ve zorlu bir sınavdır , onlar , inanmak ve sarsılmak arasında bocalayacaklar mı , yoksa kutsal bellediklerine sıkı sıkı sarılacaklar mı ?
Bugün yaklaşık 130 milyon insanın yaşadığı Japonya’da , 250 bin kadar Hıristiyan varmış , lakin ne yeni kıta Amerika’ya ihraç edilen dine benziyormuş , ne de eski kıta Avrupa’yı sarana …
Şintoizm ve Budizm ile karışarak , yepyeni bir mezhep çıkmış ortaya , gelenekçi , gururlu ve pek yenilik sevmeyen bir millet Japonlar , teknolojide ellerine kimse su dökemese de , apaçık gerçek bu .
Özellikle Avrupa’nın kuzeyi , artık ateizme kayarken , Latin Amerika , katliamlarla , soykırımlarla , baskı , zor ve işkenceyle dayatılan dine sımsıkı sarılırken , Japonya’da misyonerlik icraatlarının pek zemin bulmaması ve yaygınlaşmaması , ayrı bir tez konusudur .
Bize düşen , bu filmi seyretmek ve fikir yürütmek , o kadar .
