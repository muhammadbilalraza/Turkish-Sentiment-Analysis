İlk filmi izlememiştim , devam filmini yazmak için öncelikle debut filmi izlemek gerekir diyerek , kabaca “Aynı evde yaşayan iki devlet memurunun cinli , ecinnili maceraları” diye nitelendirebileceğimiz ilk Şeytan - ı Racim’i video kaydından izledikten sonra , halefi olan Şeytan - ı Racim 2 : İfritadlı yapımı izlemek üzere soluğu sinemada aldım .
Bu kadar soluklanmamın nedeni tabii ki yerli korku filmler serisine duyduğum heyecandan ziyade , Beyazperde . com için yazacağım eleştirinin bana hissettirdiği mahalle baskısıydı .
Lakin basın gösterimi olmadığı için , izleyebileceğim zaman aralığı da seçim tantanasına denk geldiği için biraz gecikmeli de olsa değerlendirmelerimi sunmak üzere bu satırlara yeltendim .
Bir korku filmini andıran gerçek hayatlarımızdaki canavar ( Lara ) ı biraz dizginleyip Beyazperde’deki iblislere , şam şeytanlarına ve münafıklara dair birkaç kelam edeceğiz .
Gerek ilk , gerekse de devam filmindeki ana tema insanın bilinçaltı korkularına dayanan , dinsel dogmalara ve Kur’an içinde yeralan kutsal addedilen metinlere yaslanan bir senaryo yapısı , içerik olarak bunun da ötesine geçip dinin etrafında seküler sularda da gezinen ( ana karakterler ekseriyetle laik hayat tarzına sahipler , mütedeyyin olanlar da dahil ) , ancak dolaylı yollardan yine uhreviyata eklemlenen , batıla ve hurafeye , cinci hocalara ve günümüz Türkiyesi’nin artık biraz da Topal Ördek gibi yalpalayan ve bir hayli hırpalanmış olan zorlama ideolojisi “Ilımlı İslam”ın korunaklı sularında yüzen “Tolerant - İslamaesque - Korku Filmleri” furyasından olan örnek bu film , çoğu türdeşi yerli –ve yabancı - benzerleri gibi yaratıcılık adına gül bahçesi vaadetmeyen , “sağlam” efekt sularında kulaç atmayı yeğleyen bir paradigmaya sahip .
Şeytan - ı Racim’in paradigmasını oluşturan sacayaklarından biri Ilımlı Modern İslam’ı oluştururken , ikinci önemli husus ise tüm yerli korku filmi ideolojilerinin tümü için adeta bir zorunlulukmuş gibi , ya da gişede asgari başarı garantisi sağlayabilecek bir sigorta gibi algılanan tefekkür anlayışıdır .
Hemen tüm yerli korku filmleri aynı şablonu kullanıp tefekkür üzerinden bir sinema dili üretmeye çalışmakta , ses ve dijital efektler ile bir fark yaratma çabasındadır .
Üçüncü ayak ise nevrozlara , laik mahallenin anlayacağı dilden söylersek psikiyatrinin alanına yaslanmaktadır .
Psikolojinin ve psikiyatrinin tanımlandığı günden bu yana , başlangıçtan beri korku her zaman nevrozlara , kaygılara , karabasanlara , rüyalara bağlanmaktadır .
Bu anlamda batıdaki iyi sinema örnekleri olarak ele alabileceğimiz Rosemary’nin Bebeği , Hayvan Mezarlığı , Frankenstein , Dracula , Dr .
Jekyll ve Mr .
Hyde gibi yapımların hepsi hemen hemen benzer sacayaklarına yaslanmakta , lakin Şeytan - ı Racim gibi örneklerden çok önemli bir nüansla farklılaşmakta ve öne çıkmaktadır : Engin bir edebiyattan , geçmişi olan bir külliyattan yararlanmak ve senaryodaki yaratıcılık ile .
Hemen tüm bu saydığım sinemasal örnekler edebiyattan , yazılı gelenekten faydalanmışlardır ve etkileyicilikleri de buradan gelir .
Yaratıcılık bu tip filmlerin alameti farikasıdır ve Türk edebiyatı da bu açıdan bir hayli zengindir .
Süt Kardeşler’deki efsanevi Gulyabani sekansından daha korkutucu pasajlar yazılabileceğine olan inancım tamdır .
Yine , Türk Sineması’nın en muhteşem korku - gerilim filmlerinden biri olarak adını anmadan geçemeyeceğim Ah Belinda da , iyi bir örnek olarak ilham verici olmaya devam edecektir .
Ifritli devam filmiyle Şeytan - ı Racim , haftanın bol efektli , iblisli , ecinnili , muskalı , mütedeyyinli ama aynı zamanda demonik filmlerinden !
Twitter : @atlantisliadam
