Bu hafta vizyona giren Birleşen Gönüller adlı Türk filmi , 2003 yılında yayınlanmış olan Niyazi Sanlı imzalı Aşka Son Bakış kitabının gerçeklere dayanan ana hikayesi esas alınarak ve epey yan hikaye eklenerek sinemaya aktarılmış .
Daha önce bazı tv dizilerinden bildiğimiz yönetmen Hasan Kıraç’ın ilk sinema filmi olan proje epey yüksek bütçeli , bu anlamda 2014’ün en iddialı yapımlarından biri olarak sunuluyor .
İki ayrı dönemi ( 1940’lar ve 1990’lar … ) yansıtan film için Bulgaristan’a 10 tır dolusu ekipman götürülmüş , özel dekorlar ve kostümler için …
Çekimler genelde Bulgaristan’da , Lukovit nehir kıyısında , Plovdiv , Jeravna , Beli Bryag Tren İstasyonu , Sofya’daki okullarda vs yapılmış .
Film teknik açıdan gerçekten çok başarılı , 2.Dünya Savaşı sahneleri , Nazi işgaline yer verilen sahneler , çalışma kampı , gerçekten hem kostüm , hem mekan , hem efektler , ( bilgisayarla yapılmış olduğunu bilseniz de göze batmayan çok güzel kareler var ) çok çok inandırıcı ve etkileyici …
Konudan da bahsetmemiz gerekirse ; 90’lı yıllarda evli ve iki çocuklu Dilek ( Yağmur Kaşifoğlu ) ve Yunus ( Atılgan Gümüş ) , Yunus’un görevi nedeniyle Kazakistan’a yerleşirler , Yunus orada okulu olmayan bölgeye okul inşa edip öğretmenlik yapacaktır , yaşamın tüm zorluklarına rağmen hayata esprili ve olumlu bakmayı tercih eden , güçlü , hırslı ve inatçı bir adamdır .
Dilek ise kocasına aşık ama Kazakistan’a taşınmak konusunda tereddütlü ve mutsuzdur , aslında bu mutsuzluğuyla kocasına da hiç destek olamamakta , hayatı zorlaştırmaktadır .
70 yaşlarındaki Cennet teyze ( başarılı oyunculuğu ile Sema Çeyrekbaşı ) ise kendi hikayesini anlatarak Dilek’e güç olur .
Kuzey Kafkasya Türkü olan Cennet , Niyaz ( Fikret Hakan ) ile evlendiğinin ertesi günü sevdiği adamı savaşa yollamıştır .
2. Dünya savaşının çetin şartları ve Naziler .
Hamile olan Cennet ile sevdiği adam Niyaz birbirlerine söz verirler , ne olursa olsun Niyaz geri dönecektir , ne olursa olsun Cennet onu bekleyecektir .
Türk sinemasında Nazi işgalinin Kuzey Kafkasya tarafından anlatıldığı başka bir film hatırlamıyorum , bu açıdan değerli bir çalışma .
Oyunculukları ve senaryonun işlenişini ise oldukça abartılı bulduğumu söylemeliyim .
Müzik ve ses efektleri , büyük büyük hamasi cümleler , filmin dramatik dokusu genel anlamda oldukça “bağırıyor” filmde , etkilenmemiz , gözyaşı dökmemiz için oldukça ağdalı bir dil kullanılmış , halbuki filmin zaten düşünüldüğünde , konusu okunduğunda bile yeterince iç acıtan bir hikayesi var , bu anlamda bu kadar parlatılmasına hiç gerek yokmuş .
Sanat yönetimi ise başarılıydı , filmde Yunus ile Dilek’in çocuklarını takip eden ve 40’lardaki hikayeye de eşlik eden kelebek , doğa görüntüleri , renkler , Yunus’un anlattığı Zümrüd - ü Anka kuşunun hikayesiyle birleştiğinde ortaya sanatsal açıdan da lezzetli bir iş çıkmış diyebiliriz .
Haftanın şans verilebilecek , ama zayıf yönleri de olan filmlerinden … twitter . com / blossomelabout . me / melisz
