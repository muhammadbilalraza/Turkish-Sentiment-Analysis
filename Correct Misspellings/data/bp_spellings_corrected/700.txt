Ivan Reitman'ın son filmi " Bağlanmak Yok , " boynuzun kulağı çoktan geçtiğinin bir işareti sanki .
Son olarak karşımıza " Aklı Havada " filmiyle çıkan ve Oscar yolunda ciddi adımlar atan genç sinemacı Jason Reitman'ın her hareketi olay olurken , babası Ivan Reitman'ın yönetmenlik kariyeri her yeni filminde biraz daha sarsıntıya uğruyor gibi görünüyor .
Nitekim başrollerini çiçeği burnunda Oscar ödüllü Natalie Portman ile Ashton Kutcher'ın paylaştığı " Bağlanmak Yok , "
Ivan Reitman imzalı vasat romantik komediler serisine bir yenisini daha ekliyor .
Aslına bakarsanız , " Bağlanmak Yok " un farklı oyuncularla defalarca yeniden çevrilen Yeşilçam filmlerini hatırlatan bir havası var .
Filmin ilk yarım saati yine Ashton Kutcher'ın başrol oynadığı " Aşk Gibi Bir Şey " in Natalie Portman'lı yeni bir versiyonu gibi ilerliyor .
İlk kez 14 yaşında tanışan Emma ve Adam'ın yolları farklı zaman dilimlerinde tesadüfî karşılaşmalar ve rastgele telefon konuşmalarıyla kesişiyor .
Böylelikle çift , hiçbir zaman birlikte olmasalar da bağlantıları uzun yıllar hiç kopmuyor ve ilişkileri birbirlerine duygusal olarak bağlanmamak şartıyla düzenli olarak sevişmeye karar verdikleri bir noktaya taşınıyor .
Hikayesini alışılmışın dışında bir cinsiyet konumlandırmasıyla şekillendiren " Bağlanmak Yok " ta , duygusal olarak yakınlaşmama şartını koyan karakter , şaşırtıcı bir biçimde Natalie Portman'ın canlandırdığı Emma oluyor .
Romantik komedi gibi muhafazakar bir türe ters düşebilecek bu tercih Natalie Portman'ın oyuncu kadrosundaki varlığı sayesinde fazla da aykırı durmuyor aslında .
Genellikle romantik komedi türünün çizdiği kadın profiline ters düşen , tabir - i caizse ' arıza ' kadınlara hayat veren Portman , Emma karakterinin kalıpların dışına çıkan mizacını önceden tahmin edilebilir kılıyor .
Böylelikle , izleyenlerin Emma'nın koyduğu , filmin romantik atmosferini zayıflatan , sıra dışı kuralları hoş görmesine de olanak tanınıyor .
" Bağlanmak Yok " un en büyük problemi de tam bu noktada varlığını hissettiriyor .
36 saatlik uzun mesailerle çalışan , acil servis doktoru Emma , yoğun iş yaşantısının aşka zaman bırakmadığını öne sürse de esas problemin daha derinlerde yattığı filmin ilk dakikalarından itibaren vurgulanıyor .
Ancak Emma'nın Adam ile alışıldık bir aşk ilişkisi yürütmesine engel olan sorunlu karakteri hikayenin hiçbir aşamasında yeterince beslenmiyor .
Bu eksiklik de bir süre sonra Emma'nın Adam'ı kendisinden uzak tutma çabasını tam anlamıyla fonksiyonsuz ve inandırıcılıktan uzak kılıyor .
Ivan Reitman'ın filmini inandırıcılıktan uzak yapan en önemli sorun sadece Emma karakterinin derinliksiz tasviri değil .
" Bağlanmak Yok " un hikayesi Emma ve Adam'ın sadece cinsellik odaklı bir ilişki yürütmeleri üzerinden dokunaklı bir çatışma yaratmayı amaçlıyor .
Fakat romantik komedi türünün izleyici üzerinde yarattığı beklenti ve farkındalık filmin odak noktasındaki bu çatışmayı bütünüyle işlevsiz hale getirebilecek kuvvette .
Çünkü her romantik komedi izleyicisi Emma ve Adam arasındaki anlaşmanın bir noktada tıkanacağını ve ikilinin birbirlerine aşık olacaklarını biliyor .
Bu farkındalık Emma'nın etkili bir biçimde temellendirilmeyen direnişini giderek anlamsızlaştırıyor .
Böylelikle filmin sürükleyiciliği bütünüyle sekteye uğruyor .
" Bağlanmak Yok " un gidişattaki bu açığı kapatıp , seyredenlerin merakını ayakta tutacak yeni çatışmalar icat etme gücüne sahip olduğu da söylenemez .
Bir görünüp , bir kaybolan yan karakterlerin etkisiz performansları filmin gidişatının farklı dallara ayrılıp , zenginleşmesini engelliyor .
Adam ile Emma'nın iş ve aile yaşamlarında olan bitenlerin gidişata üstünkörü bir biçimde dahil edilmesi ise filmin süreçten çok sonuca odaklanan bir yapıya sahip olmasına neden oluyor .
Natalie Portman ve Ashton Kutcher'ın canlandırdıkları karakterlere kendilerinden bir şeyler katmadan asgari düzeyde performanslar sergilemeleri de filmi romantik bir çehreye kavuşmaktan alıkoyuyor .
Bütün bu sebeplerden dolayı " Bağlanmak Yok , " izleyenlerin merakını körükleyecek bir çatışma ya da romantik bir ilişki vaat etmeyen , vasat bir çalışma olmakla beraber Natalie Portman'ın romantik komedi türünün hamuruna uymayan bir oyuncu olduğunu da kanıtlıyor bana kalırsa .
Yeni Ivan Reitman filmi vakit öldürmek için izlenebilir .
Ancak amacınız türün hakkını veren bir romantik komedi izlemekse " Bağlanmak Yok " size göre değil .
