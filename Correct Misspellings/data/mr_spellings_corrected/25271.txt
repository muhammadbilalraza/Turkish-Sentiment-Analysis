SON yıllarda ÇEKİLEN EN KUSURSUZ EN İYİ HAPİSHANE FİLMİ 10 ÜZERİNDEN 10Hallam fidan , Young Adam , ve Perfect Sense gibi filmlerinin yönetmeni David Mankenzie , yine oldukça sarsıcı bir filme imza atmış .
Eski bir cezaevi ( HM Prison Wandsworth ) terapisti olan Jonathan Asser’in yazdığı senaryo filme uyarlanmış . “Hunger” filmi gibi etkisi uzun sürecek bir hapishane filminde bu sefer farklı bir konu ile karşı karşıyayız .
Türkçeye " Yüksek Risk " olarak çevrilen " Starred Up " filmi son dönemlerin en iyi hapishane filmi diyebiliriz .
" Starred Up " bir hapishane terimidir .
Genç bir suçlulunun , yetişkinler bölümüne transferini ifade etmek için kullanılır .
Hapishane filmlerinin sadece aksiyona dayalı olması gerekmediğini “The Shawshank Redemption” filminde görmüştük .
Konu açısından hem şiddeti ele alıp hem de mekan olarak hapishane olunca elbette dövüş ve kan ikilisini görmemek mümkün değil .
Filmde hapishane hayatı ne kadar abartılmış bilemiyorum ama 1960 ve 70’lerde hapishanelerin durumu ortadaydı .
O dönemi göz önüne alırsak şiddet olaylarının bu denli açık bir şekilde yaşanması kaçınılmaz .
Daha 19 yaşında bir gencin bu kadar şiddete meyilli olmasının arkasında ne yatıyor ?
Bir babanın oğluna bu kadar sert davranmasının sebebi nedir ?
Hapishaneler insanı cezalandırmak için mi vardır yoksa islah etme görevlerini de üstlenirler mi ?
Klasik bir hapishane filminin her ögesini taşıyan Starred Up aynı zaman da mesaj vermeye çalışmadan bir çok konuyu tartışmaya açmaktadır .
Kuzey İrlanda'da geçen hikaye , gerçekliği yansıtması için iki eski hapishanede filme alınmış . “Bir insan şiddet eğilimini bırakıp , “normal” yaşamaya devam edebilir mi ? ” sorusunun irdelendiği filmde aile yapısındaki çocukluk yıllarının toplum üzerindeki etkisi de açıkça görülüyor . “Ben 5 yaşındayken seninle annemin küfürlü konuşmalarınızı dinliyordum” diyen Eric ( Jack O'Connell ) aslında bize çok şey anlatıyor .
Şiddet eğiliminin ortaya çıkışını biyolojik arka planını bir kenara bırakırsak , yapılanması ve sıradanlaşması açısından aile hayatının ne kadar önemli olduğunu bir kez daha görüyoruz .
Bir baba - oğul ilişkisi farklı bir açıdan ele alınması da oldukça ilginç .
Muhteşem oyunculuğu ile Dublin Film Festivali'nde En İyi Aktör ödülünü alan Jack O'Connell ödülünü sonuna kadar hak ediyor .
Burada iki oyuncuya da ayrıca değinmek lazım .
Bir çoğumuzun " Homeland " dizisinden tandığı Rupert Friend ( Oliver ) ve " Killing Them Softly " , " Animal Kingdom " filmlerinden hatırladığımız Ben Mendelsohn’in ( Neville ) performansları oldukça iyi .
Çok fazla film izlediğimden midir bilmiyorum ama son dönemlerde kaliteli film bulmak benim açımdan oldukça zor .
Bu yüzden Starred Up gibi filmleri görmek hoş oluyor .
Özellikle hapishane temalı filmleri sevenlerin kesinlikle izlemesi gereken bir film
