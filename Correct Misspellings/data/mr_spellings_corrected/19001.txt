2008 krizi ile ilgili bilgi dağarcığımı genişletmek idi bu filmi tercih etmemdeki asıl amacım .
Kaliteli oyuncu kadrosunun ( Irons , Spacey gibi ) da yardımı ile izlenebilir , bilgilendirici , düşündürücü bir film olmasını temenni ediyordum .
Bu arada " bilgilendirici " derken tabii ki kalkıp bir " belgesel " formatından da söz etmiyorum kesinlikle .
Ama yine de bahsetmiş olduğundan daha fazlasına değinmesini isterdim " Margin Call " un .
Oyuncular iyi , az biraz sürükleyicilik de var gibi ama bittikten sonra tam bir doyum almak biraz güç .
Final sahnesindeki gönderme gibi güzel ve anlamlı kısımları da yok değil belki ancak krizin nasıl çıktığı , neden çıktığı , hangi şartlarda çıkabilen bir şey olduğu gibi soruları vaat etmiş olduğu gibi açıklayamıyor ne yazık ki film .
Tabii bu işlerden daha iyi anlayan ekonomistlerin veya konuyla daha derinden ilgilenen sinemaseverlerin filmden etkilendikleri veya çıkardıkları ile diğerlerinin çıkardıkları aynı olmayabilir .
Yine de , konuyla alakalı daha sağlam ve tatmin edici belgesellere , filmlere , kaynaklara başvurmalarını öneriyorum bu filmi benimle aynı sebepten tercih etmeyi düşünenlere .
