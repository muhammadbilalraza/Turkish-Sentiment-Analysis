Philippe , Chopin - Schubert dinleyen , aşırı seviyede olmasa bile filmin başlarından anladığımız kadarıyla " ırk " meselesine az çok dikkat eden , çok çok zengin , fakat aynı zamanda da bu zenginlikten sıkılmış , özellikle de etrafındaki çoğu " klişe " insandan , yapmacık insandan bıkmış biri .
Bu sıkılmanın temelinde de büyük ihtimalle geçirdiği kaza ve şu anki durumu yatıyor .
Sonsuz imkanlara sahip olmasına rağmen istediklerini gönlünce yapamıyor sonuç olarak .
Driss genel anlamda Philippe'in tam zıttı .
Karakter , zevkler , imkanlar vs. Aslında tipik bir " Fransız banliyösü " insanı .
Seyirciye sempatik gelse de özellikle filmin başlarında anlıyoruz ki annesinin ( öyle diyelim ) de kendisine söylediği gibi tam bir " embesil " .
Ayrıca mücevher hırsızlığından hapis yatmış biri .
Evden gözünün içine bile bakmadan kovulması da geçmişinde pek " hayırlı " , pek " istenen " bir tip olmadığının bir başka kanıtı .
Kısacası " serseri " nin teki .
Bu iki karakterin açılımları filmin ilerleyen dakikalarında birbirlerinden de etkilenerek bazı değişimlere uğruyor .
Fakat aslında filmin hemen başında biraz inandırıcılıktan uzaklaşıyoruz .
Böyle bir Philippe'in böyle bir Driss'i sadece iki saniye görerek ve yalnızca samimiyetine ve patavatsızlığına hayran kalarak kendisini , evini , sevdiklerini emanet etmesi başlarda garip geliyor .
Bilmiyorum , veya bu kadar ayrıntılı düşünmeden filmin keyfini çıkarmak gerek .
İlk tanışmada kendisine " siz sömürge olmadan önce . " ile başlayan cümleler kuran bir adam yakın zaman sonra onunla aynı sigarayı çekip , onun gibi küpe takıyor .
Yine de hikaye akışı içinde eğer çok fazla dikkat çevirmez iseniz bunlar rahatsız edici olmaktan çıkabiliyor .
Sonuçta ikisi de kaybedeceği bir şey olmayan karakterler ve tamamen zıt olsalar da birbirlerine sığınıyorlar .
Eğleniyorlar .
Paylaşıyorlar .
Seyircilere de finalden sonra tatlı bir tebessüm kalıyor .
