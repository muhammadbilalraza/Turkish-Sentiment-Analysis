Televizyon ekranlarında herkes kadın - erkek ilişkileri konusunda atıp tutarken , izdivaç programlarındaki insanlar ; " Öyle olmasın , böyle olsun . " diyerek talip sipariş ederken , devlet büyüklerimiz ; " Devletimiz çok büyüdü . Artık hainlerle pabuç bırakmayacağız ! " derken , kadının adı yok , olsa da ya küfür gibi ya da cinsellikle eş tutulurken , herkes sosyolog olmuş Türk kadını - Türk erkeği böyle olur diye ahkam keserken , ekonomimiz %3 büyürken , yarı çıplak kadınların beyaz çarşaflı yataklar üzerinde dans ettiği klipler yayınlanırken , konu hakkında zerre eğitimi olmayan ' uzmanlar ' her konu hakkında bir şey söylerken damat koğuşunda neler oluyor ?
Dışarıdaki bu kaotik , distopik hava mı daha yıkıcı ?
Yoksa koğuştaki işkenceler - tecavüzler mi ?
İşkence kabul edilemez mi ?
Yoksa 8-9 yaşlarındaki kız öğrencilerine tecavüz edip , bu görüntüleri kaydeden beden öğretmenine işkence edilmesi hak mı ?
İnsanlık onuru ne kadar ayaklar altına alınabilir ?
İnsan ne kadar iğrençleşebilir ?
Uzun zamandır bu kadar etkileyici , sürükleyici , vurucu bir film seyretmemiştim .
Oyunculuk , senaryo , müzik , ışık , kamera dört dörtlük .
Mutlaka izleyin .
İyi seyirler .
