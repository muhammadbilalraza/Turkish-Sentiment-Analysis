Eline her kamerayı alan film çekerse olacağı budur işte .
Temelleri The Blair Witch Project filmi ile atılan ' ' Found Footage ' ' yani Buluntu Film furyasında zirveyi Paranormal Aktivite gördükten sonra yapımcılar her hıyarım var diyene bir avuç tuz alıp koşmaya başladı .
Aynı pastanın kaymağını yiyen ekürilerine oranla Emergo filmi insanın ağzında ne pasta olabiliyor , ne kaymak ne de tat !
Eşinin ölümünden sonra çocuklarıyla birlikte yeni bir eve taşınan Alan , kısa sürede evde yalnız olmadıklarını fark ediyor .
Alan , eve parapsikoloji uzmanı bir grubu çağırıyor ki film de zaten bu ekibin eve geldikleri noktadan başlıyor .
Bu andan itibaren ekibin çalışmaları ilerledikçe , bilinmeyen birtakım şeylerin de ortaya çıkmasıyla işler iyice karışıyor .
Ben şnorkelim olduktan sonra klişeler denizinde boğulmayı severim ama bu film hakikaten vasatın da altında kalıyor .
Yönetmen sanki little little in the middle dermişcesine ortaya karışık çerez tabağı yaptırmış .
Bu tarz mistik ve parapsikolojik olayları bilime bağlama olayını The lastik Exocrsim'den çalmış , filme belgesel tadında gerçekçilik katma olayını Paranormal Aktivite'den çalmış , senaryo zaten yılların klişesinden çalınma derken maalesef 4 yanlış bir doğru etmemiş .
Bu tarz filmlerde herkes otoyoldan giderken yönetmen yan yola sapmak istemiş ve farklı bir tarz denemiş .
Gündüz vakti de atraksiyon yaşatma , 3 mı . önünde havada durdum şahitlerim var diyene bilimle yaklaşma , kötü ruhlara psikolojik seans yapma , korku olmadan önce adamında dediği gibi adım adım bunu hissettirme derken işin içinden çıkamamış ve üç oradan beş şuradan alıp yazdıktan sonra kendisiyle çelişen bir finalle tüyü dikmiş .
Filmde inanılmaz mantık hataları bulunmakta .
Bu olayların Paranormal Activity ve türevlerinde gördüğümüz gibi hayaletlerin değil de , psikokinezi ( zihnin doğrudan doğruya maddeyi etkileme gücü ) olduğunu düşündürtüyor .
Dr .
Helzer , dairede olan biten her şeye genç kızın sebep olduğunu düşündürtüyor .
Lanetli Ruh , bu şekilde bir farklılık yaratmaya çalışıyor ancak filmin bu haliyle ‘buluntu film’ türüne ihanet ettiğini düşünüyorum .
Çünkü olayın temelinde bilinmeyen bir güç olduğu müddetçe tekinsiz bir atmosfer yaratılabilir .
Her şeyi parapsikolojik temellere oturtma gayreti , filmin atmosfer yaratmada sıkıntılar yaşamasına neden oluyor ve az öncede belirttiğim gibi 3 mı . önünde havada duran kıza ' ' nemden nemden ' ' arada olur öyle dedikten sonra çok gülünç bir duruma düşüyor .
Hele ki o finalle kendisiyle çelişmesi tam bir evlere şenlik komedi olmuş .
Velhasıl Emergo , vasatlığı çok da tartışılamayacak bir ucuz sinema örneği .
