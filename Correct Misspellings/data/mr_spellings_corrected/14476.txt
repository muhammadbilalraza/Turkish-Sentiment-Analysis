Cronenberg kariyeri boyunca pek çok kalıcı film çekmiş olan ünlü bir yönetmen .
Ben de kendi adıma izlemiş olduğum filmlerini beğenmişimdir .
Son dönemde Viggo Mortensen ile bir işbirliği içine girdiler ve bu da başarılı sonuçlar doğurdu bana kalırsa .
" A Dangerous Method " da " Eastern Promises " tan başka bir isim daha var ; Vincent Cassel .
Fakat bu iki isim de , Mortensen , Freud'a hayata vermesine rağmen , pek de göz önünde değiller film boyunca .
Yer aldıkları sahnelerde ise kusursuzlar .
Filmin asıl yükü Knightley ve Fassbender'in üzerinde .
Knightley kimi zaman abartıya kaçan , ancak bu tarz bir performansı gerektiren rolüyle , Fassbender ise neden son dönemin yükselen aktörlerinden biri olduğunun cevabını verircesine boy gösteriyor filmde .
İkisi de çok başarılı , özellikle Fassbender ayrı bir parantezi hak ediyor .
Neden kadrodan başladım ?
Cronenberg , kendisi ile özdeşleşmiş " şiddet " kavramını bu sefer aksiyon olmadan , hareket olmadan , gayet duru bir Avrupa atmosferinde , ve tamamen oyuncuları ve senaryosuna sırtını dayayarak işliyor .
Zaten buradaki " şiddet " de , önceden alışık olduğumuz anlamını taşımıyor .
Fikirlerin ve durumların çatışması sonucu açığa çıkan bir şiddetten bahsedebiliriz anca .
Başlangıçta ağır gibi dursa da süresi akıp giden , sağlam oyuncu kadrosu ile sizi sıkmayan bir film ile , tarih açısından çok önemli bazı karakterlerin yaşamlarından bir kesit sunuyor bizlere yönetmen .
Tabii bazen kendi yorumunu da katarak .
Uzun süreler hafızalarda kalacağını söylemek zor , ancak hem bu tarihi kişilikleri ( Freud , Jung , Spielrein başta olmak üzere ) hem de o dönemi merak edenler , izlediklerine pişman olmayacaktır .
Bazı fikirlerin oluşumu daha oturaklı ve tatmin edici işlenebilirdi .
