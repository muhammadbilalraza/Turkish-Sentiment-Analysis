Collins'in kitabını okumadım .
Bu nedenle onunla karşılaştırmak yerine yalnızca bir sinema seyirliği olarak değerlendireceğim .
Kitaba göre daha mı iyidir daha mı kötüdür bilmiyorum .
İki buçuk saatlik süresi uzun gelmedi .
Daha çok karakterlerin yaş grubundaki seyircilere hitap ediyor gibi gözükse de , kendisiyle benzer kulvarda yer alan " Twilight " gibi tamamen " ergen işi " de diyemeyiz .
Bu durumda bana kalırsa Jennifer Lawrence'ın oyunculuğu ve canlandırdığı Katniss'in daha olgun , daha durgun olmasının da payı büyük .
Bella da öyle gibi gözükse de aslında çok sığ bir karakter .
Katniss devam filmlerinde gerekli eklemeler de yapılabilirse daha oturaklı , daha gerçek bir karakter olabilir .
Hutcherson da gayet iyiydi .
Onun da abartısız bir rolü var .
Kendini izletiyor film kısacası .
Aksiyon - macera yeterli seviyeye ulaşabiliyor .
Politik bir altyapı oluşturma çabası biraz arka planda kalıyor tabii ki .
Ama zaten hem yazar hem de yönetmen çok çarpıcı fikirler sunmak yerine gençlere ve aksiyona odaklanıyor .
Baştan sona radikal , klişenin yanından geçmeyen bir film diyemem , ancak kendi çerçevesinde farklı olmayı başarabilen , izlenebilecek , vakit kaybı olmayacak bir seyirlik .
