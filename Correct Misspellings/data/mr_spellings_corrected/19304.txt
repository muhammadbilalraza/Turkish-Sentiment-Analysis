Kilit filmini hayranlıkla izledim .
Türk sinemasında bu tatta , bu kalitede ve bu derinlikte bir film izleyebileceğimi asla tahmin etmezdim .
Öncelikle filmin harika bir kurgusu var .
Başından sonuna kadar heyecan dorukta , gözlerinizi kırpmadan izliyorsunuz .
Öyle ki , zamanın nasıl geçtiğini anlamıyorsunuz bile .
Son ana kadar katilin kim olduğunu , cinayetin neden ve nasıl işlendiğini asla tahmin edemiyorsunuz .
Olaylar örgüsünün ardındaki bilimsel denklem çok etkileyici .
Film sağ gösterip sol vuruyor , final sahnesiyle birlikte ise ağzınızı açık bırakıyor .
Öte yandan Kilit , içerisinde çok fazla metaforlar barındıran , derin anlamları olan , insanı düşünmeye iten bir film .
Sinemadan çıktığınızda gerçekten de iyiyi , kötüyü , doğruyu , yanlışı , adaleti , adaletsizliği sorgularken bulacaksınız kendinizi .
Sinematografik anlamda ise , film adeta bir görsel şölen sunuyor .
Yönetmen Adil Oğuz Valizade harikalar yaratmış .
Kamera açıları , çekimler , mekan seçimleri , renkler , efektler , müzik .
İzleyiciyi sinemanın sanatsallığına tam anlamıyla doyuruyor .
Tebrik ediyorum ve serinin devam filmlerini sabırsızlıkla bekliyorum .
