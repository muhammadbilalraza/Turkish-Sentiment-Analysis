Belki yaşı 20'nin altında olanlar hatırlamaz ama , Tolkien ve Yüzüklerin Efendisi eseri , bizler için 20'lerin başına damga vurmuş , başlı başına bir kültür yaratmış , üçleme anlamında anında Star Wars , The Godfather vb. mertebesine erişmişti .
Zaten Akademi Ödüllerinde de rekorlar kırdı .
Sonrasında bilgisayar oyunları yapıldı , kitaplarını okumamış olanlar bu seriyi ve Hobbit , Silmarillion , Hurin'in Çocukları gibi Tolkien'in diğer eserlerini de okumaya başladı .
Nereye baksanız Yüzüklerin Efendisi ve Orta Dünya vardı .
Yüzükler satıldı , Legolas posterleri duvarları süsledi .
Kısacası , sanırım anlaşıldı , popüler kültürde bir anda fantastik filmler ve hatta fantastik edebiyat patlaması yaşandı .
Tabii ki bu külliyatın başlangıcı 2001 değildi , ancak sinemanın etkisi yine ön plana çıktı ve edebiyatın beyazperdeye uyarlanması , hele de çok çok başarılı bir şekilde uyarlanması , daha fazla kişiye ulaşmasını sağladı ve bahsettiğim gibi koskoca bir kültür olayını tekrar diriltti .
Sonrasında zaten yakın dönemde Hobbit üçlemesi geldi ve önümüzdeki sene de Orta Dünya'yı artık bir televizyon olayı olarak takip edeceğiz .
" Tolkien " filminden , yazarın çocukluk ve gençlik yıllarında Orta Dünya'yı yaratma sürecini ele almasını , hatta büyük ölçüde bu kısımdan bahsetmesini bekliyordum .
Fakat belki beklentimden de iyi bir şekilde , bu yaratım süreci çok da göze sokulmadan , flash backler eşliğinde , genel akışa ufak ufak ama çok güzel yedirilmiş olarak çıktı karşıma .
Bazı sahnelerde kısa kısa verilen referanslar zaten takipçiler tarafından fark edilecektir .
Beklentimin yerine , Tolkien'i başlı başına bir sanatçı , ve ondan da önce genç bir erkek olarak ele alarak , hatta çok güzel bir dönem atmosferi içinde , hiç Orta Dünya'yı bilmesek bile bu adamın hikayesini takip etmeye çağırdı bizi film .
Dediğim gibi daha yerinde bir karar olmuş .
Son derece sürükleyici .
Belli kısımlarda sinema klişelerine başvursa da , genel olarak senenin izlenmesi gereken filmlerinden .
Önceden yazar ve eserleriyle tanışmış olanlar için anlamı tabii ki daha fazla olacaktır .
