The Amazing Spider - Man son derece iyi bir filmdir , hakkında yapılan olumsuz yöndeki eleştirilerin neredeyse tamamı mantıksızdır , kendi içerisinde çelişkili ifadeler içerir , yersizdir .
Peki bu film neden sinemada izlenmeli , sinemada bir filmi izleyip izlemeyeceğine sadece film eleştirmenlerini dikkate almayıp bu tarz platformlardaki üye eleştirini de okuyup karar verenlere - ki bu çok yanlış bir şey - neden bu filmi sinemada izlemeleri gerektiğini yapılan ELEŞTİRİLERE antitez oluşturarak anlatmaya çalışacağım .
UZUN DEMEYİN , OKUYUN derim bu yazıyı .
1. " BU FİLM GEREKLİ MİYDİ ? "
Cevabım : Size ne ?
Ne yazık ki çekilmiş bir filmin değerlendirmesini yapmak yerine filmin gerekli olup olmadığını tartışanlar var , neymiş efendim daha 10 yıl önce başlayan bir seriymiş , çok yeniymiş .
Kusura bakmayın , mevcut olan film çekilmiş mi ?
Filmi izledin ve kritiğini mi yapacaksın ?
Artık gerekli olup olmadığı hakkında yorum yapmak sana düşmüyor .
2. " FİLM YENİLİKÇİ DEĞİL , TAKLİT . "
Haklısınız .
Çünkü Spider - Man efsanesini aslında Sam Raimi yarattı .
Allah aşkına , nasıl ilk Spider - Man filminin taklidi oluyor bu ?
Yani çizgi romanda mı yok , çizgi dizi de mi yok ?
Bize nasıl baştan alınan bir Örümcek filmi TAMAMEN farklı gelebilir ?
Hayır bu sefer liseli bir genç mi gelip Örümcek'i ısıracaktı , o tarz bir beklenti içinde miydiniz ?
Filmin Sam Raimi'nin ilk filminden daha çok çizgi romana sadık kalmış olması , saçmalıklara veda etmesi , daha güçlü bir senaryo ve başrol oyuncularıyla gelmesi sizin için yeterli yenilikler değil mi ?
Bundan 20 yıl sonra yine Spider - Man uyarlaması olsa yine hikaye baştan alınacak , benzer sahneler göreceğiz , yani mantıken olması gereken bu .
Nasıl bir eleştiri sizinki ben anlamadım .
Hayır bir de Marc Webb filmi Peter Parker'ın çocukluğundan başlatmış , ailesinin onu terk etmesinden , daha nasıl bambaşka bir açıyla ele alınırdı film bilmiyorum ben .
3. " 3D NERDEYDİ YEA ? BOŞUNA PARA VERDİM . "
He öyle oldu evet .
Çünkü sizin üç boyut anlayışınıza göre Spidey'in film boyunca örümcek ağını size fırlatması gerekiyordu , onun yüzünüze yüzünüze geldiğini hissedecektiniz , çok eğlenecektiniz .
3D filmin içine daha çok girmek demektir .
Ben girdim , siz giremediyseniz sorun var .
Örümcek'in bakış açısıyla çekilen sahnelerde hele , hopladığı zıpladığı sahnelerde , kanalizasyon suyuna daldığı ve bir çıkış yolu aramaya çalıştığı sahnelerde heyecandan ölmediyseniz sizi tatmin edecek 3D deneyimi için 2055'i beklemeniz gerektiğini düşünüyorum .
Tamamen animasyon olmayan bir filmde daha nasıl bir 3D deneyimi bekliyorsunuz , anlatın bana .
4. " FİLMDE AKSİYON YOKTU , SPIDER MAN 2 DAHA İYİYDİ . "
Aslında Peter Parker anasının karnından Örümcek Adam olarak çıkmalıydı doğru .
Hem bu yenilik arayışınıza da tatmin ederdi .
İlk 5 dk'dan sonra da 2 saat boyunca aksiyon seyretmeliydik .
O zaman da " Bu ne klasik Amerikan görsel şöleni , nerede senaryo , nerede filmdeki derinlik ? " demeyecektiniz çünkü .
Asıl sorun ne biliyor musunuz ?
İlla bir karşılaştırma yapılacaksa bu filmi Spider Man 1 ile değil Spider Man 2 ile karşılaştırıyor olmanız .
Yahu Sam Raimi de ilk filmde Örümcek Adam'ın ortaya çıkışını anlatmadı mı ?
Çok mu aksiyon vardı , olan sahnelerde de mükemmel bir Spidey - Green Goblin savaşı mı seyrettik ?
Hayır .
Ya şu yeni yönetmene bir şans verin , adam temeli attı .
İkinci filmde aksiyonu sunsun size , yeterli vakti olsun hele bir .
Ondan sonra iki serinin de ikinci filmlerini karşılaştırırsınız .
Olmaz mı ?
5. " OYUNCULAR KÖTÜ . "
Bu işte hiç tahammül edemediğim bir olumsuz eleştiri .
Andrew Garfield resmen Peter Parker ile bütünleşmiş .
Emma Stone , Kirsten Dunst'ı fena ezmiş .
Hele bir de bu ikili mükemmel bir kimya oluşturmuş .
Ya yapmayın , filmin belki de en büyük kozu oynadığı karakterlerle mükemmel bir şekilde uyum sağlamış iki başrol oyuncusu ve yine oldukça iyi olan yanroller .
Uzun lafın kısası bu filmi izleyin , hakkı verilmiyor .
Ne kadar iyi bir iş ortaya çıkmış kendi gözlerinizle görün .
Bir filmi izlemeye karar vermek için böyle yerlerdeki eleştirilere bakmayın .
Çoğu kişi eleştirmek için eleştirir , filmde gayet eğlenir .
Hiç öyle parasının boşa gittiğini falan düşünmez .
Ama burada aksini yazmanın COOL olduğunu düşünür .
Ya profesyonellerin yazdıklarına bakın - ki eleştirmenlerin de her zaman görevini hakkıyla yaptığı tartışılır , işine geleni olumlu işine gelmeyeni olumsuz eleştirir - ya da sadece özetini okuyun bir filmi izleyip izlemeyeceğinize karar verirken .
( FİLME PUANIN 4.5 / 5 )
