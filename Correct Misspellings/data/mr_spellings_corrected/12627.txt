Büyük düşünme ve yok olma !
" Küçük bir çocukken kendimi hissettim . Küçük ve yalnız yıldızlara bakıyordum , yukarıda hayat var mı diye merak ediyordum . Anlaşılan o ki yanlış yöne bakmışım . Uzaylılar dünyamıza Pasifik Okyanusunun derinliklerinden geldiler . "
Evet biliyorum , bu laflar kulağa saçma geliyor , daha çok çocukların beğeneceği bir film gibi düşündürüyor .
Ama uzaylıların olmadığını düşünmek bence daha çocukça .
Koskoca evrende canlıların olduğu tek gezegen Dünya olacak değil ya .
Çeşitlerce galaksi ve gezegen var .
Tabii ki uzaylılar illa ki böyle dev gibi canavarlar olmak zorunda değiller .
Ama sinemada bize genellikle böyle sunuluyorlar .
Yani del Toro ne kadar bilim - kurgu filmi yapmaya çalışsa da kendi stilini yok etmeye kıyamıyor ve fantastik ( çocukça ) bir hava katıyor filme .
Okyanusun derinliklerinde açılmış bir gedikten Kaiju adında çeşitli kategorilerde yaratıklar çıkıyor ve dünyada da bu Kaiju'ları durdurmak için başka canavarlar yaratılıyor .
Jeager adında dev gibi robotlar Kaiju'larla yumruk yumruğa savaşıyor ve tabii ki iyi tarafta olan Jeager'lar hep kazanıyor .
Filmin bu yönü tamamen çocukça ve saçma .
Bu filmi del Toro değil de önemsiz , başarısız bir yönetmene verselerdi izlenmeyecek kadar kötü bir film olabilirdi .
Ee tabii Hollywood da işi biliyor , bu kadar para harcandıktan sonra film tutmazsa onlar adına kötü olur .
Sonuçta filmin başından sonuna kadar dev gibi robotlarla dev gibi canavarlar yumruk yumruğa savaşıyor ve koskoca şehirler yerle bir oluyor .
Filmin bu kısmı tamamen küçük seyirciler için yapılmış çizgi film tarzı bir fantastik - aksiyon şöleni .
Ama bu fantastik olaya bilimsel unsurlar da katılmış .
Örneğin ; Jeager'lar iki pilot tarafından kontrol ediliyor .
Bir pilot , robotun beyninin sağ yarım küresini , diğer pilotta sol yarım küresini temsil ediyor .
Böylece robotun beyni insanınki gibi çalışıyor .
Bir başka örnek de canavarların çıktığı gedik olabilir .
Gelecekte gökyüzünde ( okyanusun dibinde değil ) bir gedik açılabilir ve uzaylılar ziyaret edebilir .
Bu tip bilimsel unsurlardan yararlanılarak filmin tamamen küçüklere hitap etmesini bir parça önlüyorlar ama bu daha çok del Toro sayesinde oluyor .
Gürültülü , patırtılı , apartmandan uzun robotlarla canavarların dövüştüğü filmlerden hoşlanmayanlar bu filme gitmesinler .
Zaten fragmanını gördükten sonra bu tip filmleri sevmeyen , canına susamış biri buna giderse daha filmin başında salonu terk eder .
Gidenler de film bitince bir zahmet 2-3 dk beklesinler , sonda bir sürpriz var .
Filmi , oldukça gürültülü , gereksiz diyaloglar barındıran , birkaç yerden esinlenerek yapılmış yaratıklara sahip bir gişe filmi olarak özetleyebiliriz . del Toro'nun Hellboy 2 ve Pan'ın Labirenti gibi kolay kolay unutulmayacak bir filmi değil belki ama yarattığı aksiyon sahneleri ve kullandığı bilimsel verilerden yararlanan fantastik unsurlarla akılda kalacak bir yapım .
Pasifik Savaşı , önceki hafta vizyona giren Beyaz Saray Düştü'den her açıdan ( hikayesi ve verdiği mesaj dışında ) bir adım önde olmayı ve hatta belki de yılın en eğlenceli fantastik - aksiyon filmlerinden biri olmayı başarıyor .
8,2 / 10
