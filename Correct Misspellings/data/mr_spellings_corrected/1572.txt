İçinde ergenlik , büyüme , keşfetme , aşk , sınıf farklılıkları , sanat gibi türlü türlü konular barından dolu dolu bir film .
Basit bir bakış açısıyla film iki kadının aşk hikayesinden ibaret gibi görünse de öyle değil .
Çünkü her ne kadar filmin en can alıcı yeri Adele'in Emma ile olan aşkı olsa da o da diğerleri gibi Adele için bir basamak .
Filme lezbiyen filmi gözüyle bakmak da doğru değil bu yüzden .
Zaten Adele lezbiyen değil , ayrıca aşkı işleyiş biçimine de bakacak olursak sanki iki kadın değil de bir kadınla bir erkeğin ilişkisi gibi doğaldı .
Eşcinsellikle ilgili herhangi bir vurgu yapılmamış .
Sınıfsal farklılık mevzusu baya ön plana çıkmış .
Çok da güzel çıkmış .
Meslekleri , mutluluk sebepleri , yedikleri yemekler , hatta en sonunda duyguları bile ait oldukları toplumsal sınıf altında şekilleniyor .
Ve filmdeki detaylar .
spoiler :
Adele'in neredeyse film boyunca mavi giyinmesi ( kavga edip ayrıldıkları gün hariç ) .
Emma'dan ayrıldıktan sonra kendini denizin maviliğine bırakması .
Bankta öpüştükleri sahnede arkadan vuran ışık .
Dudakları ayrıldığında güneşin aradan girip tüm görüntüyü engellemesi .
Ama öpüşürlerken her şeyin belirgin olması .
Yani Adele biriyle olduğu sürece buluyor kendini .
Ve birini sevdiğinde öpüşmek , dokunmak , sevişmek istiyor .
Ancak öyle anlatabiliyor duygularını .
Pek konuşkan değil zaten .
