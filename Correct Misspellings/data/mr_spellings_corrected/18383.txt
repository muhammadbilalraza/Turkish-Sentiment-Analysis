" The Coldest City adlı çizgi romandan uyarlanmış olan Atomic Blonde , Soğuk Savaş'ın sonlarına doğru Berlin Duvarı'nın yıkıldığı zamanda geçiyor . MI6'nın en iyi ajanlarından birisi olan Lorraine Broughton ( Charlize Theron ) , James Gasciogne ( Sam Hargrave ) ' in öldürülmesinden sonra Berlin'e gider ve David Percival ( James McAvoy ) ile birlikte çalışmaya başlar ve ajanları avlayan kişinin kim olduğunu bulmaya çalışırlar . "
Aslında bütün bunlar olurken Broughton bu hikayeyi , masa başında oturan Toby Jones ve John Goodman'ın karakterlerine anlatıyor .
Yani film , süresi boyunca sürekli buraya ve hikayenin kendisine odaklanıyor .
Anlayacağınız , bu filmde çok şey yaşanıyor .
Öncelikle bu filmin tarzına bayıldım .
Gerek müzikleri , gerek atmosferi olsun , bu filmi izlerken gerçekten eğlendim .
Bir dişi John Wick filminden ziyade , Kingsman'ın özgün stilinin klasik bir James Bond filmi ile birleşimi gibiydi .
Bu konuda ilk John Wick filmini yönetmiş olan David Leitch harika bir iş çıkartmış .
Bu , özellikle de aksiyon sahnelerinde görülüyor .
Bu arada aksiyon demişken .
Atomic Blonde'da ne zaman bir aksiyon sahnesi yaşansa film gerçekten sürükleyici bir hale bürünüyor .
Özellikle de merdivenlerde başlayıp Berlin sokaklarına kadar taşan , tam 10 dakika süren tek çekimlik bir aksiyon sahnesi benim için öne çıktı .
Açık ara bu yılın en iyi aksiyon sahnelerinden birisiydi , bunu nasıl başardıklarına dair hiçbir fikrim yok .
Oyunculuklar da gayet başarılıydı .
madde Max Fury Road çıktığından beri aksiyon statüsünü iyice yükselten Charlize Theron'un oyunculuğu çok iyiydi .
Üstelik aksiyon sahnelerinin çoğunu dublör kullanmadan yapmış olması gerçekten etkileyiciydi .
James McAvoy'a da bayıldım bu arada .
Adamın zaten bütün performanslarını başarılı buluyorum ve bu filmde de her zamanki gibi döktürmüş .
Ayrıca Sofia Boutella da gayet iyiydi .
Onun filmdeki rolü çok daha büyük olabilirdi ama yine de onu görmek güzeldi .
Bu arada fazla değinmedim ama Atomic Blonde'un soundtracki gerçekten de iyiydi .
Her ne kadar çalan şarkılar Baby Driver'da olduğu gibi hikayeyi etkilemese de filme ayrı bir tarz kazandırmış ( bu arada aynı hafta vizyona giren Valerian filminin bir David Bowie şarkısıyla başlaması ve Atomic Blonde'un da bir David Bowie şarkısıyla bitmesi gerçekten de inanılmaz bir tesadüf ) .
Fakat şarkılarla ilgili şöyle bir sorunum var , o da hiç mantıklı olmamaları .
Mesela Charlize Theron , Sofia Boutella ile buluşmak için bir kulübe giriyor ve o sırada da arka planda bir şarkı çalıyor .
İkisi karşılıklı oturdukları zamansa müzik birdenbire kesiliyor .
Buna benzer şeyler filmde birden fazla defa yaşanıyor .
O zaman biraz da filmin sorunlarına değinelim .
Atomic Blonde'un yaşadığı en büyük sorunlar filmin editlenme tarzından ve karakterlerden kaynaklanıyor .
Karakterlerden başlayalım .
Lorraine Broughton , gerçekten de aşırı havalı ve izlemesi keyifli bir karakter .
Film de sürekli onun Gasciogne'le olan ilişkisine ve geçmişinde yaşanan bazı duygusal olaylara ufak ufak değinmeye çalışıyor .
Ve siz de karaktere ilgi duyduğunuz için bunları öğrenmek istiyorsunuz fakat film bunları bir türlü açıklamıyor .
Film bittiğinde Lorraine hakkında aklınızda kalan tek şey , aşırı havalı bir karakter olduğu .
Ve bu benim için normalde bir sorun olmazdı ama film sürekli bu konulara ufak ufak değinmeye çalıştığı için karakterin etkisi bende kayboldu .
Bunun dışında filmde ciddi anlamda bir kötü adam eksikliği vardı .
Daha Atomic Blonde'un fragmanını izlediğim zaman " bence bu kişi kötü adam olacak , başka birisi olamaz " diye düşünmüştüm ve tahminim doğru çıktı !
İşin kötü tarafıysa , film bu karakteri bir sır olarak tutmak istemiyor ve kötü adamın kim olduğunu daha filmin başından belli ediyor ve Lorraine'in parçaları birleştirmesini istiyor .
Bu süre içerisinde de Lorraine'in karşısına onu zorlayacak güçlü bir rakip çıkmıyor .
Bu yüzden de sürekli ufak aksiyon sahneleri izliyoruz .
Yine dediğim gibi , benim için bu bir sorun olmazdı ama işin gerçeği , bu filmde yeterli düzeyde aksiyon sahnesi yoktu .
Koca filmde sadece 10 dakika süren tek çekim aksiyon sahnesi aklımda kaldı .
Ve ne zaman kısa bir aksiyon sahnesi yaşandığı zaman , ardından da bir sürü açıklama sahnesi geliyor .
Bu da filmin temposunu iyice düşürmüş .
Özellikle de Theron'un John Goodman ve Toby Jones'a bu olayları anlattığı sahnelerde .
Bu sahneler Atomic Blonde'un en kötü tarafıydı çünkü filmin bütün tansiyonunu ve gerilimini söküp atmış .
Çünkü eğer Broughton bu olayları anlatıyorsa , büyük ihtimalle bu olaylardan sağ çıkacak .
Eğer Atomic Blonde , önce Broughton'un hikayesine odaklansaydı ve bu olayları anlatma bölümünü filmin en sonuna atsaydı , ortaya daha heyecanlı ve daha gerilimli bir iş çıkardı , emin olun .
Kısacası Atomic Blonde , tam da beklediğim gibi bir filmdi .
Seyirciyi hiç şaşırtmadan konusunu olabildiğince normal bir şekilde işlemeye çalışan bir iş olmuş .
Charlize Theron ve James McAvoy döktürmüş , 10 dakikalık tek çekim aksiyon sahnesi inanılmazdı , soundtrackler başarılıydı ve genel anlamda filmin tarzına hayran kaldım ama ana karakterler hep 2 boyutlu kalmış , açıklama sahneleri filmin temposunu sürekli düşürmüş ve ciddi anlamda bir kötü adam eksikliği hissediliyordu .
Film hakkında söyleyebileceğim en iyi şey , sıkıcı olmaması .
Eğer boş vaktiniz varsa ve yaz sezonuna uyan bir aksiyon filmi arıyorsanız , Atomic Blonde'a bir şans verebilirsiniz .
Kesinlikle kötü bir iş değil ama filme verilen emeğe bakılacak olursa , ortaya çok daha iyisi çıkabilirdi .
FİLMİN İYİ yanları : + Theron ve McAvoy . + David Leitch'in yönetmenliği . + Tek çekim olan 10 dakikalık inanılmaz bir aksiyon sahnesi . + Soundtrack .
FİLMİN KÖTÜ yanları : - 2 boyutlu kalmış karakterler .
- Kötü adam eksikliği .
- Filmin gerilimini düşüren açıklama sahneleri .
- Tahmin edilebilir yerler .
TOPLAM PUAN : 6.6 / 10
