“Insidious : Chapter 3” , senaryosunu da kaleme almanın yanı sıra Specs karakterini de oynayan Leigh Whannell’ın yönetmen koltuğunda oturduğu ilk uzun metrajlı sinema filmi …
Birbirleriyle bağlantılı dört uzun bölümlük TV dizisini anımsatan serinin üçüncüsünde de yapımcılar arasında Jason Blum’ı görmeye devam ediyoruz …
Tabii serinin tamamının bir diğer yapımcısı ören pelin ile yalnızca bu filmde yapımcılık ve Quinn Brenner’ın ( Stefanie Scott ) seçmelerine katıldığı tiyatro okulunun direktörünü canlandırdığı sahnede oyunculuk da yapan James Wan’ı da atlamamak lazım …
Elbette zevkler ve renkler tartışılmaz ama 11 milyon dolarlık bir bütçe ile çekilen üçüncü bölümünde de serinin şanına yaraşan brüt 113 milyon dolarlık bir hasılat rakamına ulaşılmış …
Gelin isterseniz , San Francisco Chronicle’daki 4 Haziran 2015 tarihli yorumunda “yüz üzerinden sıfır” veren Michael Ordona’ya inat , başarılı bulduğumuz bu filme biraz daha yakından bakalım …
Hikâyede , serinin ilk iki filminin mağdurları arasında yer alarak başrolleri paylaşan “Lambert ailesinden” birkaç yıl öncesine gidiyoruz … William Park’tan seans için gelen Quinn , elindeki kâğıt parçasında yazılı olan adreste medyumluk yapan Elise Rainier’ı ( Lin Shaye ) aramaktadır …
Bu türden işleri artık yapmadığını söyleyen Elise yine de Quinn’i içeriye davet ederek en azından meramını öğrenir …
Şöyle ki : Quinn Elise’e , bir buçuk yıl önce yakalandığı kanser hastalığı nedeniyle hayatını kaybeden annesi Lilith ( Ele Keats ) hakkında konuşmak için gelmiş olup annesi ile bağlantı kurarak ona birkaç şey sormak istemektedir …
Nazik ve sevimli bulduğu Quinn’i kırmak istemeyen Elise dener ama başarısız olur …
Gönderirken Quinn’e de başına iş almaması için böyle bir şeyi tek başına denememesini de üstüne basa basa öğütler …
Öğütler öğütlemesine de …
Hem bir hususu takıntı haline getirmiş bir “ergen” olacaksın hem de böylesi bir durumda söz dinleyeceksin …
Nerede görülmüş bu ?
Sırada Brenner ailesinin diğer üyeleri baba Sean ( Dermot Mulroney ) ve kardeş Alex ( Tate Berney ) ile tanışma faslı var …
Okula gitmekte olan Alex ile tiyatro seçmeleri için yolu New York’a kadar düşecek olan Quinn oturdukları binanın koridorunda , önce bulduğu her fırsatta Quinn’e asılan Hector ( Ashton Moio ) sonra da Grace ( Phyllis Applegate ) ile kocası Harry’e ( Jeris Poindexter ) rastlarlar …
Tiyatro için büyük umutlar beslemesine karşın seçmelerde çuvallamış olan Quinn , kendisi gibi “lezbiyen” olan arkadaşı Maggie’ye ( Hayley Kiyokodert ) dert yanmaktadır …
Oturdukları yerden kalkarak gitmeye hazırlanan ikiliden Quinn , yolun ortasında kendisine el sallayan adama bakarken , arkadan gelerek kendisine çarpan bir aracın altında kalır …
Aradan üç hafta geçer …
Tekerlekli sandalyede alçılar içinde hastaneden çıkan Quinn’e komşularından Grace , nefes alamayan ve tüplerle yaşayan adamın odasında onu beklediğini söyler …
O an için Quinn , hiçbir anlam veremez Grace’in bu ifadelerine …
Derken Hector , Ernesto ( Rubén Garfias ) ve Maggie’nin de yer aldıkları bir “karşılama komitesi” de vardır evlerinin içinde …
Ancak içine Grace tarafından bir kurt düşürülmüş olan Quinn’nin endişeyle bakan gözleri , filmin yirmi dördüncü dakikasında odasının kapısındadır …
Hani nasıl da olmasın ki …
Artık o saatten sonra başta üstüne bir karabasan gibi çöken Quinn olmak üzere herkesi , yaklaşık yetmiş dakika sürecek olan nefes nefese bir heyecan fırtınası beklemektedir …
Bu bölümde , Elise’in çok kişisel bir sırrı ile kendilerini “Spectral – Sightings . com” isimli bir web sitesinde tanıtan Tucker ( Angus Sampson ) ve Specs’in yollarının Elise ile kesişmesinin hikayelerine de tanıklık ediyoruz …
Keyifli seyirler ,
