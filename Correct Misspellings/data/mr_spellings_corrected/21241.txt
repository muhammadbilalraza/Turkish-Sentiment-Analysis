Singer , yönetmenlik becerisini X - Men evrenine olan hakimiyeti ile birleştirerek yine çok kaliteli bir filme imza atmış .
Milenyum ile birlikte hayatımıza giren çizgi roman - aksiyon filmlerinin geçen yaklaşık 15 yıllık süre zarfında sayısını dahi unuttuk .
Hemen her yıl devam filmleri , ortak filmler vs. ile devam eden ve gittikçe seviye yükselten bu janr , kısa vadede son bulmayacak gibi görünüyor .
Çizgi roman ve karakterlerin önceden de çok sıkı hayranları tabii ki vardı .
Ancak çok büyük bir kesim perde uyarlamaları sonucu bu evrenler ile tanıştı ve takipçisi haline geldi .
Takipçi kitlesi oluşturabilmek aşamasında da yönetmenlerin , aktörlerin kısacası tüm film ekibinin üzerine büyük pay düşüyor . X - Men özelinde bakarsak , ana karakter Wolverine ( Hugh Jackman ) ve diğer önemli mutantlar ile birlikte olumlu bir hava yakalanmıştı ilk filmden itibaren .
Arada Wolverine'in kendi macerasını izledik , " flashback " ler ve " flashforward " Lara oldu sürekli .
Bunlar gözümüzü tırmalamadı .
Bir şekilde ana hikaye toparlanıp tekrar rayına oturtuldu . X - Men evreni " First Class " ve " Days of Future pasta " ile yeni bir viraja girdi aslında .
Fassbender , McAvoy , Jennifer Lawrence'lı yepyeni bir virajdı bu .
Oldukça riskli de denebilir .
Ancak bir yandan da evreni seyircinin gözünde canlı tutmak adına mutlaka gereken , doğru bir hamle .
Özellikle Fassbender tüm karizmasını Magneto'ya aktarabildi ve benim gözümde seriye çok önemli bir itici güç kattı .
" Days of Future pasta " serinin diğer tüm halkaları gibi hem kendi içinde apayrı bir hikayeye sahip , hem de sonuna kadar diğer filmler ile kuvvetli biçimde bağlantılı .
Logan'ın 70'li yıllara , yani " First Class " ta ekibi bırakmış olduğumuz yıllara yakın bir döneme geri dönmesi ve mutantların gelecekte varlıklarını sürdürebilmeleri adına tarihi bir nevi " yeniden yazması " gerekiyor .
Tabii yine tanıdık yüzler ile başarmaya çalışıyor bunu .
Yerinde aksiyon sahneleri , sürenin nasıl geçtiğini fark etmediğiniz sürükleyici yapısı ile senenin iddialı yapımlarından .
Şunu kabul etmemiz gerekir ki , her bir halka , bize Hollywood'un bu konuda çok farklı bir seviyeye geldiğini ve yıldan yıla kendilerini geliştirdiklerini gösteriyor .
Örnek vermek gerekirse başlangıçta genellikle aksiyona önem verilen süper kahraman filmlerinde artık hem kaliteli ve orijinal bir aksiyon , hem de onun yanında vasat olmayan bir senaryo yazılıyor .
Son yıllar oyuncu kadroları da filmleri bir üst seviyeye taşıyabilecek kadar önemli performanslar sergiliyorlar .
Hal böyle olunca da , yani yalnızca sığ bir aksiyon filmi değil daha özenli işler çıkarmaya gayret edildiğinde seyirci de kendiliğinden bu çabanın hakkını veriyor . X - Men bunu başardı ancak bana kalırsa örneğin " Transformers " serisi hala " sığ " diyebileceğim kategoride saymaya devam ediyor .
Hasılatlar tatmin edici ve X - Men serisinden önümüzdeki yıllarda en az bir - iki film daha izleriz .
