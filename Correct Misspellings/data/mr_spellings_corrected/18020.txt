“Siccin 5” , senaryosunu da yazan Alper Mestçi’nin yönetmen koltuğunda oturduğu aynı isimli korku serisinin beşinci filmi …
Yıllar önce yaşanmış olan bir pagan “ödeşme ayini” sonrasında , hayatları aynen bir “karabasana” dönmüş olan Nevşehir’li bir ailenin merkeze alındığı filmin hikâyesinde , “korku kategorisi” ile “Mestçi’nin tarzına” artık iyice ısınmış olan Merve Ateş’in canlandırdığı “albino” Hale karakteri filme damgasını vurmaktadır …
12 yaşındaki bu Hale , annesi Gülten ( Ece Koroğlu ) , babaannesi Nazile ( Ece Edibe Baykal ) ve halası Azra ( Rüya Önal ) ile birlikte aynı evde yaşamaktadır …
Elbette filmdeki karakterler , bunlarla sınırlı değil …
Bir yanda , ayrı bir evde tek başına yaşamakta olan Azra’nın erkek arkadaşı “kuyumcu” Selim ( Özgür Hacıer ) …
Diğer yanda ise , Selim’in ablası Ebru ( Pınar Gülkapan ) , Ebru’nun kocası ve aynı zamanda Azra’nın patronu da olan Seyid ( Selim Aydın ) ile bu ikilinin her şeyden bihaber olan küçük kızları Elif ( Aslın Su Divrik ) bulunmaktadır …
E tabii birde , Hale’nin henüz kendisi doğmadan , dedesi Abbas’ı ( Tuncay Çağıl ) öldürdüğü için kaçarak kayıplara karıştığı iddiaları ortalıkta dolanan babası Zahir ( Metin Yıldırım ) var …
Yani Hale , ne büyük bir özlem duyduğu babasını ve ne de karanlık bir kişiliğe sahip olan dedesini hiç görmemiştir …
Film boyunca , isimlerini saydığımız bu karakterlerden Seyid dışında kalanların tamamı , sıra dışı pek çok olaya bulaşarak , “kâbus” denilen şeyi en derininden deneyimlerler …
Özellikle de Hale , Azra ve Selim’in durumları , hiç de iç açıcı değildir …
Öyle ki , bir süre sonra yaşanılanların hangisi gerçek , hangisi rüya ve bunlara muhatap olanlardan kim insan , kim cin karıştırmaya başlıyorsunuz …
Hele , Selim’in gecenin bir yarısı kendi “iş yerinde” ve devamında da “evinde” maruz kaldığı o kadar ilginç bir olaylar dizisi var ki , tam anlamıyla “akıllara ziyan” …
Zira Selim’in “tek suçu” , Azra’ya evlenme teklif ederek , farkında olmadan da olsa onun , o karanlık aile evinden uzaklaşmasına yardımcı olmasıdır …
Peki , bunun ne mahsuru var ?
İşte filmin en başından bu yana anlatılmaya çalışılan hikâyenin , asıl “anahtarı” da bu ya zaten …
O yüzden de konunun gelişimini resmetmeyi burada noktalıyoruz …
Ve …
Düşük bütçe canavarı olan serinin bu filminde de “oyuncuların” , “görsel efektlerin” ve “plastik makyajların” , yine son derece başarılı olduğunu , bir kez daha vurguluyoruz …
Ki , tek başına yazdığı senaryolarda , biraz zorlandığını hissettiğimiz Mestçi’nin bu filminden de “Siccin 4” de yaptığımız gibi doğrudan 3 vermek yerine , sırf uyarıcı bir “mesaj” olsun diye en azından bir “yarım puan” kırmayı aklımızdan geçirirken , final bölümündeki çarpıcı sahneler nedeniyle aniden vaz geçtik bu düşüncemizden …
Eminiz , korkunun Türkiye’de çekilmiş versiyonlarında görmeye pek alışık olmadığımız o sahneleri sizlerde beğenerek izleyeceksiniz …
Keyifli seyirler ,
