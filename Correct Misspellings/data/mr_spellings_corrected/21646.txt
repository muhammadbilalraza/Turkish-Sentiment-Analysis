Filmi bir yönetmenin ilk denemesi olarak ele alırsak , çekim biçimi oldukça iddialı .
Mesela dramatik sahnelerin sağılması ile ünlü ülkemizde , damlayı gözünüzün ucuna kadar getirip akıtmamayı tercih etmiş Barış Atay .
Ya da filmin en baba repliğini , söylemekte olan annenin dolu dolu gözlerinde değil , Türker'in bomboş dinleyişinde akıtmış .
Kurgusu sakin ve planlarla bölünmeden , ne istediğini bilen bir tarzda ilerliyor .
Ya bu Atay'ın tarzı olacak bundan sonra , ya da sadece bu filme has bir deneme olarak kalacak akıllarda .
Nihayetinde , izlemekte fayda var .
Kör göze parmak sokmadan , gündelik , sakin ama bir o kadar da sıkmadan anlatıyor derdini .
Bildiğimiz muhalif duruşunu bozmadan , taraf tutmadan , kime kızacağını bilemediğin bir dünyaya alıp , kendi cevaplarını bulmana yardımcı olmasa da , kendi sorularını sormana olanak sağlıyor .
Tüm bunları yaparken beklentinin aksine " gezinin ekmeğini yemiyor " üstelik , bildiği yoldan gidiyor .
İyi seyirler .
