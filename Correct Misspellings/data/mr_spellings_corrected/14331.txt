“Beoning / Burning” in yönetmen koltuğunda , aynı zamanda filminin senaryosunu da Haruki Murakami’nin “Barn Burning” isimli kısa hikâyesinden Oh Jung - mi ile birlikte uyarlayarak yazan Lee Chang - dong oturduğu son derece sıra dışı bir drama …
Prömiyerini , aday olarak yarıştığı Altın Palmiye ödülü için 16 Mayıs 2018’de Cannes Film Festivalinde yapan film , Altın Palmiye olmasa da yönetmen Lee Chang - dong’a FIPRESCI , sanat yönetmeni Shin Jum - hee’ye de Vulcain ödüllerini kazandırmış …
Filmin kazandığı en ilginç ödüllerden biride , Adana’da kazandığı 2018 Altın Koza Uluslararası " En İyi Film " ödülü …
Academy ödülüne aday olabilmenin olmazsa olmaz koşullarından biri , 1 Ekim 2017 – 30 Eylül 2018 tarihleri arasında kendi ülkesinde vizyona girmiş olmak olduğu için ilk olarak 17 Mayıs 2018’de Güney Kore’de vizyona giren film , 91. Academy Ödüllerinin Yabancı Dilde En İyi Film kategorisinde Güney Kore’nin adayı olmuş durumda …
Bu akşamın izleme programına aldığımız filmin , 7.6 / 10 ( 3.283 oy ) olan IMDB izleyici puanı ortalaması ile 8.6 / 10 ( 35 yorum ) ve 89 / 100 ( 17 yorum ) olan Rotten Tomatoes ve “Mutlaka İzlenmeli” özel etiketine de sahip olan Metacritic yorum ortalamaları oldukça etkileyici …
İsterseniz gerek izleyiciden gerekse de eleştirmenlerden bu kadar yüksek puanlar almış olan filmimize , her zamanki gibi önceliği yine oyuncu kadrosuna vermek suretiyle biraz daha yakından bakalım …
Filmin başrollerini Yoo Ah - in ve Steven Yeun gibi Güney Kore sinemasının iki önemli ismi paylaşmış …
Bu oyunculardan Yoo Ah - in , Kore dışında pek fazla bir tanınırlığa sahip değilken , “The Walking Dead” ( 2010 – 2016 ) in 7. sezonun sonunda Negan’ın hışmına uğrayarak diziden ayrılan Glenn Rhee karakterini canlandıran Steven Yeun’u neredeyse tanımayan yok gibi …
Bu iki oyuncu , gerçekten de ustalıklarına yakışır bir performans sergilerlerken , henüz ilk oyunculuk deneyimi olmasına rağmen Shin Hae - mi karakterini canlandıran Jeon Jong - seo’da kendilerine başarıyla eşlik etmiş …
İşin teknik kısmına gelince …
Başta , “Taegukgi hwinalrimyeo / taş Guk Gi” ( 2004 ) , “Madeo / Mother” ( 2009 ) ve “Gok - seong / The Wailing” ( 2016 ) gibi filmlerde de aynı işi yapan görüntü yönetmeni Hong Kyung - pyo olmak üzere tüm teknik ekibin oldukça yetkin sinemacılardan oluşturulduğunu görüyoruz …
Bunu da zaten 148 dakika boyunca filmin her bir karesinde hissetmek mümkün …
Öyle ki , en başından beri Academy ödülü adayı olmak üzere kurgulanmış olan filmde , her şey en ince ayrıntısına kadar hesaplanmış gibi duruyor …
Ancak bütün bunlara ek olarak Güney Koreli besteci Mowg’un yönetmenin kurgusuyla âşıklar gibi göz göze dans eden caz formundaki müziklerine mutlaka ayrı bir parantez açmamız lazım …
Filmin hikâyesine ve yönetmenin kurgusuna da şöyle kısaca bir göz atacak olursak … “Spoiler” vererek filmi izlemeyi düşünenlerin ağzının tadını kaçırmak gibi bir niyetimiz yok …
Fakat başroldeki Lee Jong - su , Ben ve Shin Hae - mi karakterlerinin bir araya geldikleri andan itibaren , filmin gidişatı ve ( final sahnesi değilse de ) sonu hakkında doğru tahminlerde bulunulmaya başlanıldığını söylemekte de hiçbir sakınca görmüyoruz …
Bunun yanı sıra , filmin hikâyesi aracılığıyla müthiş bir toplumsal analize de imza atıldığını söylemeden de geçmek istemiyoruz …
Bir yanda , Samsung , LG , Hyundai ve Kia gibi dev markalarla yaratılan Güney Kore mucizesi ve bu mucizenin kaçınılmaz ürünü olarak bir eli yağda , bir eli balda olan bir kaymak tabaka …
Öte yanda ise doğru dürüst iş bulamadığı için part - time işlerde çalışan ve kredi kartı borçlarını dahi ödemekte zorlanan diğerleri …
Eğer yönetmen Lee Chang - dong’un anlattıklarını dikkatle izleyecek olursanız , kişi başı 35 bin dolar olan GSYH’nın Güney Kore’de de adil paylaşılmadığını çok açık bir biçimde fark etmiş oluyorsunuz …
Sonuç olarak , büyük bir ilgi ve keyifle izlediğimiz bu film için puanımız 3,5 önerimiz ise , “mutlaka izlenmeli” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 9 Ekim 2018 günü saat 02.18’de yazılarak paylaşılmıştır .
