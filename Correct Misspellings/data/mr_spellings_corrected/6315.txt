Oliver Stone önceden de benzer şekilde , tartışma yaratan konularda yapımlara imza atmış bir yönetmen - yapımcı .
Edward Snowden , Julian Assange ile birlikte " sızdırma " konusunda akla gelen iki isminden biri .
O ve ortaya çıkardıkları modern toplum açısından önemli köşe taşları .
Kişisel olarak , aslında biraz siyasi görüşünüzün de etkisiyle , konu hakkında belli fikirlere sahip olabilirsiniz .
Örneğin ABD için Demokrat veya Cumhuriyetçi olmanız , Snowden'ın tercihini bambaşka açılardan bambaşka şekillerde yorumlamanızı sağlayacaktır .
ABD dışından iseniz de genel çerçevede muhafazakar veya liberal yaklaşımda olmanız , filmi yine bir " tartışma platformu " olarak kullanmanızı sağlayabilir .
Bu anlamda " soru sordurtan , düşündüren , taraf tutturan " bir film aynı zamanda .
Ancak tabii ki illa bu niyetle izlemek de gerekmiyor .
Yalnızca olayın ve Snowden'ın biraz daha derinlemesine öğrenilmesi niyetiyle de izlenebilir .
Her iki şekilde de hayal kırıklığı yaratacağını sanmıyorum .
Sürükleyici bir film .
Levitt'in fiziksel ve özellikle de " ses tonu " benzerliği filmi bir noktadan sonra daha inandırıcı kılmayı başarmış .
Yapay durmuyor . Woodley ile ilişkisi bu gibi bir biyografide dahi " aşk meşk " ilişkilerinin parlatılması , merkeze alınması ve " ürünün satması " gayesini ortaya koyuyor .
Yine de Snowden'ın yaptıkları / yapmadıkları açısından bu ilişkinin büyük önemi var sahiden ve bu parlatma belli seviyelerde kaldığı sürece çok da göze batmıyor .
Oldukça güncel bir konu ve senenin izlenebilir filmlerinden .
