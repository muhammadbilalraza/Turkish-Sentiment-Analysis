Filmi izlemeden önce 1996'da yaşanmış bu trajik olayla ilgili detaylı bir bilgiye sahip değildim ve film vizyona girdiğinden beri birbirinden çok farklı görüşlerde yazılmış bir kaç eleştiri okudum .
Dün merak içerisinde salona girerken acaba çıkışta hangi eleştiriye yakın olacağım diye geçirdim aklımdan .
Öncelikle hiç yüksek bir dağa tırmanmadım , ölüm tehlikesi olan ekstrem sporlar yapmadım , Everest şanını bildiğim görkemli bir doğa harikasından ibaretti .
Filmi okuduğum negatif eleştirilerde ( özellikle profesyonel bir sinema eleştirmeninin yapmış olduğu bir tanesinde ) değinilen konulara dikkat kesilerek izledim .
Bu bile kendimi Everest'te hissetmeme engel olamadı .
Başından itibaren bir çok karakteriyle bağ kurduğum , gerçek olan hikayesini ve karakterlerini felaket filmi klişelerinden uzakta yaratmayı seçmiş olan Everest'i sevdim ben .
Belgeselvari havası , oyunculukları , yerinde ve gerçekçi görselliği ( ki 3D çok sevmesem dahi o bile rahatsız etmedi ) ile takdiri hak ediyor .
3D den beklentisi gözüne gözüne sokulan ani cisimler , perdeden fışkıran kar , çığ gibi rahatsız edici efektler olanlar , felaket filmi klişelerine tutkun , şiddet dozu yüksek çılgınca ölümlerden haz alan sinema izleyicileri bu filmi beğenmeyecekler ve eleştireceklerdir ki bu normaldir .
Benim aklımın almadığı tek şey ise sinematografik açıdan çeşitli eleştiriler yapılabilecek olsa dahi bu filmi doğru okuyamamış , topyekün yerden yere vuran bir eleştiri yazan ve filmi premierini yaptığı Venedik film festivalinde izleme fırsatı bulabilecek kadar önemli görülen bir eleştirmenin filmin hikayesinin ve karakterlerinin tamamıyla gerçek , filmde geçen bir çok diyaloğun dahi 1996 yılında gerçek kişilerin ağızlarından çıkmış olduğunu göz ardı edebilmesi .
Filme aktarılan facianın o gün kampta bulunan , tırmanışı gerçekleştirip sağ kurtulabilen kişilerle yapılmış röportajlara ve bunlardan derlenen bir kitaba dayanılarak yapıldığı belirtildiği halde bu eleştirmen tarafından herhangi bir araştırma yapılmadığı aşikar ve bir o kadar üzücü .
Dün filmden çıkıp eve geldiğimde bu hikayenin beni derinden etkilemesi ve eleştirilere bir anlam verebilme iç güdüsüyle tüm gece internette araştırma yapıp 96 Everest faciası ve karakterler hakkında bir çok belge buldum .
Bunlardan bir tanesi filmde çok fazla yer almayan fakat gerçek hayatta o tarihlerde çekilen IMAX takımında ve 10 mayıs günü 2. kampta bulunan ve Rob Hall ile daha önce tırmanış yapmış olan Ed Viesturs'un anılarını içeren National Geographic sitesinde bulunabilecek olan yazı . ( ilgilenenlere okumalarını şiddetle tavsiye ederim Filmi izlerken dramatik kurgu olduğunu düşündüğüm bir çok sekansın ( özellikle finale yakın dokunaklı veda bölümü ) gerçek olduğunu ve olabildiğince realist bir dille aktarıldığını görmek filmin etkisini saatler sonra dahi kat be kat arttırdı . Sonuç olarak Everest kendisi hakkında biraz araştırma yapılmasını hak eden ( ki sinema eleştirisini profesyonel olarak yapanların kesinlikle yapması gerektiğini düşündüğüm ) ve bu doğrultuda eleştirilmesi gerektiğine inandığım başarılı bir film olmuş . Aynı fikre sahip olduğum için değil sadece filmin malzemesini bilen ve ortaya çıkan işe doğru yerden bakan eleştirisinden dolayı Oktay Ege Kozak ' a da teşekkür etmek isterim .
