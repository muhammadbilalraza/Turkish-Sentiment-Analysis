Neighbors ve Forgetting Sarah Marshall gibi komedi filmleriyle tanıdığımız yönetmen Nicholas Stoller , bu filmde bambaşka bir işe girişip hoş bir animasyon filmi yaratmaya çalışıyor .
Ve filmin konusu da şöyle : " Eskiden bebek dağıtan leylekler , artık bir şirket insanlara paket dağıtmaktadırlar . Ve bu şirketin başına geçmeye hazırlanan leylek Junior , orada yetim kalmış olan insan Tulip'le birlikte kazara bir bebek ortaya çıkarırlar . Böylece Tulip ile Junior , bu bebeği ailesine götürmek için yollara düşer . "
Leylekler filmine giderken hiçbir beklentim yoktu , sadece bu filmi yapan ekibin aynı zamanda Lego Filmi'ni yaptıklarını bilerek biraz ümitlenmiştim .
Ve açıkçası , Leylekler'i izlerken çok keyif aldım .
Son zamanlarda izlediğim en yaratıcı ve komik animasyonlardan birisiydi .
Öncelikle animasyonun kendisinden başlamak istiyorum , bu filmdeki animasyon bir harikaydı !
Leylekler ve insanları çok gerçekçi çizmeyi başarmışlar , özellikle de bebekleri aşırı şirin yapmayı başarmışlar .
Filmi izlerken animasyonun kalitesinden etkilenmemek değildi .
Filmin beni en çok şaşırtan kısmıysa çok yaratıcı sahnelere ve komik yan karakterlere sahip oluşuydu .
Mesela ( spoiler vermeden şunları söyleyebilirim ) , filmdeki kurt sürüsünün yaptıkları çok komikti .
Finale doğru Junior ile Tulip'in penguenlerle giriştiği " sessiz " dövüş sahnesinde de çok güldüm , böyle bir filmden bunları hiç beklemezdim .
Filmdeki Avcı adlı leylek ve Nate Gardner gibi yardımcı karakterler de filme renk katmışlar bu arada .
Onların sahneleri de epey eğlenceliydi .
Yalnız bu filmin en iyi taraflarından birisi de Türkçe seslendirme kadrosuydu .
Özellikle de Junior'ı seslendiren Harun Can ile Tulip'i seslendiren kişi arasındaki kimya çok uyuşmuş , orijinal seslendirmeyi bile aratmamış .
Zaten Junior ile Tulip karakterleri de filmi göğüslemiş , dublajı da bunu daha iyi bir hale getirmiş açıkçası .
Gerçi filmle ilgili sıkıntılarım yok değil .
Mesela filmdeki bazı komik sahneler hikayenin çok dışında hissettiriyor , ortaya öylesine atılmış bir skeç gibi geliyor açıkçası .
Gerçi bu sahneler güldürüyor ama filmin hikayeden kopması pek iyi olmamış .
Bir de filmin bu leylek teması ile dolanmış olması sonucu , küçük çocukların aklının biraz karışacağını düşünüyorum .
Film her ne kadar iyi mesajlara ve komik sahnelere sahip olsa da , filmin bu kısmı biraz can sıkabilir .
Ama genel anlamda Leylekler , çok başarılı bir animasyon filmi .
Lego Filmi kadar başarılı olmasa da komik karakterleri , yaratıcı sahneleri ve mükemmel animasyonu ile akıllarda iyi bir iz bırakıyor .
Üstelik sonunu da çok güzel toparlamış açıkçası , hem kalbi olan hem de güldüren bir animasyon filmi ortaya çıkmış .
Hem küçüklerin hem de büyüklerin hoş vakit geçirerek izleyebileceği , kafa yormayan bir iş olmuş .
Eğer eğlenceli vakit geçirmek istiyorsanız , Leylekler'e bir göz atmanızı tavsiye ederim .
İyi seyirler .
FİLMİN İYİ yanları : + Beklenilenden daha yaratıcı olması . + Junior ve Tulip'in kimyası . + Seslendirme kadrosu . + Müthiş animasyon çizimleri .
FİLMİN KÖTÜ yanları :
- Bazı sahnelerinin birer skeç gibi hissettirmesi .
- Leylek temasının bazı çocukların kafasını karıştıracağını düşünüyorum .
TOPLAM PUAN : 7.3 / 10
