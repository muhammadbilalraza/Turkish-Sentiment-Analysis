Oscar'lı Dallas Buyers Club'ın yönetmeni Jean - Marc Vallée , bu sefer daha riski yüksek , zorlu bir filme kalkışıyor .
Ve altından da başarıyla kalkıyor da .
Bu seferki filminin konusu hem yaşanmış bir hikaye , hem de çok satanlar listesinde 1 numara olan kitabın konusunu ele almış .
Cheryl Strayed'in 1600 kilometrelik yürüyüşü filmin konusu .
Bu yüzden film macera kategorisine sokulabilir de .
Ama yanlış anlamayın , aksiyon - macera değil , dram - macera kategorisine cuk diye oturuyor .
Bu yüzden filmi izleyecekseniz , seçiminizi iyi yapın .
Eğer daha heyecanlı bir şeyler bekliyorsanız , 15. dakikadan sonra izlemeyi bırakırsınız .
Ama türünün hayranıysanız , sonuna kadar izletiyor kendisini film .
Bu arada Reese Witherspoon​ , Cheryl'ı çok iyi oynamış hatta yaşatmış diyebilirim .
Oscar'da En İyi Kadın Oyuncu kategorisinin iddialı isimlerinden birisi .
Çok başarılı bir performans sergilemiş .
Hatta filmin çoğunu solo bir şekilde devam ettirmiş .
Ayrıca yönetmen de kamera açılarını öyle bir ayarlamış ki , hem güzel manzaralar izliyoruz hem de Cheryl'ın hikayesini sadece izlemek değil de oradaymışız gibi bir his de veriyor .
Film , Cheryl'ın 1600 kilometre gibi bir yolu neden yürüdüğü ile ilgili sürekli flashbeckler yaparak bize bilgi veriyor .
Cheryl , geçmişte yaptığı kötü şeyler ve annesinin ölümünden sonra bu yürüyüşe başlıyor . ( flashbeckerde fazlası da var ) Kendine yeni bir sayfa açmak ve yepyeni bir insan olmak için .
Film bu konu ile sakin ve istikrarlı bir modda ilerliyor ve öyle de bitiyor .
Ara sıra dramatik ve hafif de gerilimli anlar da filmin tuzu oluyor bir nevi .
Ama filmin kötü olduğu alanlardan biri ise kendi 115 dakikalık süresini iyi kullanamaması .
Yani bir süreden sonra hafif sıkılmaya başlıyorsunuz .
Gerçi , film daha sonra sürükleyici olmaya başlıyor .
Ben de filmi evde izlediğim için daha iyi bir deneyim olarak aklımda kaldı .
Sinemada izlemenizi pek tavsiye etmem .
Zaten abartılacak bir yanı da yok .
Sonuca gelirsek , Wild güzel oyunculuk performansları , manzaraları ve istikrarlı konusu ile bir süre boyunca akılda kalacaktır .
Sonra unutulabilir gerçi ama iyi vakit geçirmenizi sağlayacaktır .
Ama sadece türünün hayranı iseniz filmi izlemenizi tavsiye ediyorum .
Aksi takdirde izlemekten bunalabilirsiniz .
İyi seyirler .
Not : Film hakkında da başarılı işlenmiş mi merak ettiğim için küçük bir araştırma yaptım .
Aşağı yukarı film , gerçek olanına yakın olmuş ve bu da olumlu bir etken sayılır .
