Yıl 1978 , Detroit .
Louis ( John Hawkes ) ve Ordell ( Mos Def nam - ı diğer Yasiin Bey ) iki suçludur .
Para kazanmak için akıllarına şehrin başkanı Frank Dawson'ın ( Tim Robbins ) eşi Mickey Dawson'ı ( Jennifer Aniston ) fidye için kaçırmaya karar verirler .
Bir plan hazırlayıp Mickey'i kaçırırlar .
Bu sırada Mickey'in oğlu başka bir yerde iken babası da işleri halletmek yerine gizli sevgilisi Melanie'nin ( Isla Fisher ) yanındadır .
Louis , Frank'i arayıp fidye ister fakat o ilk seferde vermez .
Bu iş bir süre sürer ve daha sonra karmaşıklaşmaya başlar .
Filmin sıkıcı olacağını sanmıştım fakat filmin kendine ait bir temposu var .
Bu tempo da seyirciyi biraz olsun dinamik tutmayı başarıyor .
Fakat filmi kurtardığı da söylenemez .
Filmin konusunu neredeyse herkes biliyordur bence .
Oldukça klişe bir konuya sahip .
Film oldukça klişe ilerliyor ve de öyle devam ediyor .
Oyunculuklar ise o kadar aman aman değil .
Isla Fisher ve Jennifer Aniston , filmin ünlü kadın oyuncuları .
Filmin ortamına olabildiğine uyum sağlamaya çalışmışlar ama pek de olmamış .
Zaten arka planda kalmışlar biraz .
Diğer oyuncular ise filme bir nevi tempo veriyor ve olaylara uyumlular .
Sonuç olarak film başarılı pek değil ama kendini bir şekilde izlettiriyor .
Türünün sevenleri filmi sevebilir ama fazla bir beklentileri de olmasın .
Bu arada filmin en sonu biraz güldürebilen bir şekilde olmuş .
2.5 / 5
