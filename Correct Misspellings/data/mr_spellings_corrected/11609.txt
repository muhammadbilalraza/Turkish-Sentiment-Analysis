1963 yılında Pierre Boulle’nin yazdığı kitaptan esinlenilerek 1968 yılında Franklin J. Schaffner tarafından çekilen Planet of the Apes bilimkurgu filmleri arasında en iyilerden olarak nitelendiriliyor .
Daha sonra farklı yönetmenler tarafından devam filmi çekilen film , 2001 yılında Tim Burton tarafından yeniden çekildi .
Tim Burton uyarlaması en başarısız versiyonu olarak nitelendirildi .
Rise of the Planet of the Apes filminin yönetmeni Rupert Wyatt’a göre filmi bir yeniden çevrim değil , Planet of the Apes filminin ana teması ele alınarak çekilmiş yeni bir film .
Günümüzde zamanında geçen film bazı deneyler sonucu maymunların zeka gelişiminin başlaması ve Andy Serkis’in canlandırdığı Caesar karakterinin zekasını insanlara karşı kullanmasını konu ediyor .
Yönetmenin yeni bir film olduğunu ısrarla belirtmesi üzerine filmi bu yönde değerlendirmeye alacak olursak yapımı başarılı bulduğumu söyleyemeyeceğim .
Planet of the Apes filminin ana temasını alıp günümüze uyarlanmasıyla ortaya çıkan film klişenin ötesine geçememiş , ağır işleyen tempo da filme odaklanmayı etkilemiş .
Filme dair fazla detaya girmeden inceleyecek olursak , bilimkurgu filmlerinde sıklıkla rastlanılan giriş , gelişme , sonuç bölümlerinin aynı kalıpta olduğunu ilk göze çarpan nokta .
Kimileri filmin kendine has özelliklerinin olduğunu düşünebilir fakat şunu kesin olarak söyleyebilirim ki Planet of the Apes filmini izlemiş olanlar , filmi izlerken ister istemez kıyaslama yapacak ve tatmin olmayacaklardır .
Peki filmin başarılı özellikleri yok mu , elbette var .
Öncelikle CGI teknolojisi ile Andy Serkis’in canlandırdığı Caesar karakterinin duygusal geçişleri gerçekten başarılı .
Bunda Serkis’in oyunculuğunun etkileri de mutlaka var .
Bir diğer özellik ise , Caesar karakterinün gözleri .
Artık zekası gelişmeye başladıkça insan gibi düşünebilen karakterin duygularını da anlayabildiğiniz , insana has bakışlara sahip gözler karakterin derinine inmeyi başarıyor .
Bunlardan yola çıkarak benim film açısından olumlu değerlendirebilecğeim tek özellik Caesar karakteri oluyor .
Oyunculuğu , karakteri , duyguları , fiziksel özellikleri ile gerçekten neler düşünebildiğini ve bize ne kadar benzemeye başladığını ifade edebiliyor karakter .
Rise of the Planet of the Apes devamı gelecek türden bir sonla bitiyor .
Filmin yönetmeni sonla ilgili yaptığı açıklamada ; daha sonra başka yönetmenlerin de devam edebilmesi için bu şekilde sonlandırdığını söylüyor .
Tüm olumsuz görüşlerime rağmen yine de şunu söyleyebilirim .
Rise of the Planet of the Apes ; Caesar karakteri ve Andy Serkis’in oyunculuğu için yine de izlenebilir nitelikte .
