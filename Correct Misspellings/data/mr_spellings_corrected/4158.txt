GÖRSEL ZENGİLİĞİN ÜST SEVİYEDE OLDUĞU GERÇEK BİR BAŞYAPITbüyük travmalar ve kaldıramayacakları kadar büyük kayıpları çocuklar kendi inanılmaz hayal dünyaları ile yaşanılabilir kılarlar .
Baştan söylemeliyim ki filmden bahsederken filmin sonu hakkında istemeden veya zorunlu olarak spoiler / ipucuna sebep olabilirim .
Film hakkında konuşmak sadece görselliği ile geçiştiremeyeceğim bazı ayrıntılar içermekte .
Sadece Avatarvari incelikli bir görsellik değil .
Görselliğin bir o kadarda hikâye ve kurgu ile paralelliği , çocuğun kaybının hayal dünyasındaki yansımalarını yansıtması ile de kayda değer .
Okyanusun derinliklerinde izlediğimiz harika resimler , olmadık zamanda ortaya çıkan balina , ada ve daha birçok metafor ile yönetmen bir çocuğun kendisini iyileştirme yolculuğunu bize anlatıyor .
Küçücük bir kayıkta bir kaplanla beraber çekilen filmin stüdyo zorluklarını düşünmek bile istemiyorum .
Kaplanlı kayık sahnelerinde bilgisayar teknolojisinin başarılı ve hatasız kullanımı dikkat çekiyor .
Suraj Sharma dahil oyunculuklar dengeli .
Bir hayal dünyası hikâyesi …
Herkesin kendi gerçeği ile yüzleşme şekli başkadır .
Psiko - dramatik , inanılmaz görsel bir film deneyimi ile Ang Lee uzun süren emeklerinin karşılıklarını alacak gibi .
Sabırlılığı ile bilinen ve filmlerine zaman ve emek vermekle bilinen mülayim dev yönetmen Ang Lee …
Görsel yeteneklerini aksiyonlarda kanıtlamış biridir .
Ve dramaları ile Oscar’ı kapacak kadar da hikâyeleri sever .
Aslına bakarsanız “Hulk” dahil diğer aksiyonlarında da başarılı hikâyeleme kokusunu alıyorsunuz .
Kaçırılmaması gereken bir sinema olayı .
Bir Bengal kaplanıyla okyanusun ortasında aynı sandalda olsaydınız ne yapardınız ?
Filmin kahramanı Piscine gibi inançlı biriyseniz bu yolculuk sizi de Tanrı’ya çıkarabilirdi .
Emin Işık , Mevlana Hz’leri için “bugün yaşasaydı film yapardı” der. Pi’nin yaşamı’nı izlerken kendimi Hz .
Mevlana’nın hikayelerinden birinin içinde hissettim .
Film Yann Martel’in 2001 yılında yazdığı ödüllü romandan bir Japon senarist , Ang Lee tarafından sinemaya aktarılmış .
Derin semboller içeriyor .
Filmin kahramanı Pi , küçük yaşta hem budizmden , hem Hristiyanlıktan , hem de islam’dan etkileniyor ve inanıyor .
Ailesi ise Pi’nin daha akılcı , rasyonalist bir yol seçmesinden yana .
Öyle ki yemek sofrasında babası Pi’ye hayatta en hakiki mürşidin ilim olduğuna dair uzun bir nutuk çekiyor .
Babasının uzun konuşmasını sabırla dinleyen Pi’nin karşılığı inancın rasyonaliteye okkalı bir tokadı mahiyetinde .
Nuh’un gemisi gibi hayvanlarla dolu batan gemiden kurtulan Pi , kendisini bir zebra , orangutan , sırtlan ve daha sonra ortaya çıkıveren ve sandalda yalnız kalacağı bir Bengal kaplanıyla ( Richard Parker ) aynı filikada buluyor .
Filmdeki semboller çok çeşitli şekilde yorumlanabilir .
ben , deniz yolculuğunu tasavvuftaki seyr - i süluk , yani hayat , kaplanı ise Pi’nin nefsi olarak kabul edip izledim . “Onu ehlileştirmem mümkün değil ama belki terbiye edebilirim” diyordu çünkü Pi .
O kadar emek verip terbiye etmesine karşın dönüp arkasına bile bakmadan çekip gitmesi de böylece yerli yerine oturuyor .
Gündüz misafirlerine kucak açıp , gece etobur bitkilerle dolu bir ormana dönüşen , mirketlerle dolu kadın şeklindeki ada’yı da dünya olarak izledim .
O kadar yoğun bir sembolizm var ki filmde her görüntüde , her diyalogda ayrı kapılar açılıyor .
Filmin sonunda ise iki ayrı hikaye sunuluyor ve hangisinin doğru olduğuna dair karar seyirciye bırakılıyor .
Çok ilginçtir , filmi izleyen inançlı insanlara sorduğumda ilk hikayeyi doğru bulduklarını söylüyorlar .
Ateistler ise genelde ikinci hikayeyi doğru bulduklarını ve filmin açık bir “yamyamlık hikayesi” anlattığını söylüyorlar .
Yazarın hangi hikayenin doğru olduğuna dair ipucu ise şu soruda gizli : “Muz denizde yüzer mi ? ”
