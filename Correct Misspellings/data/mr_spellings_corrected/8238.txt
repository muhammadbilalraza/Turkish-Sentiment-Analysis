Man Of Steel , BvS ve Suicide Squad filmleriyle başlayan DCEU , her ne kadar eğlenceli filmlere imza atmış olsa da hiç beni hikaye açısından içine çekmemişti .
Bu yüzden Wonder Woman için hiç de heyecanlı değildim .
Bu filmin de eğlenceli ama karakterlerinin ve hikayenin zayıf olacağını düşünüyordum .
Ama filmden çıktıktan sonra bu konuda yanıldığımı rahatlıkla söyleyebilirim .
Her ne kadar dört dörtlük bir iş olmasa da Wonder Woman , DC'nin The Dark Knight Rises'dan beri yaptığı en iyi film .
" Oldukça güçlü bir Amazon savaşçısı olan Diana'nın yaşadığı Themysciria adasına bir savaş uçağı düşer ve Diana , bu uçağı kullanan Steve Trevor'ı kurtarır . Amazon kadınlarına şu an I. Dünya Savaşı'nın yaşandığını anlatan Steve , Diana'nın ilgisini çeker ve Diana , savaşa katılmak için gerçek dünyaya atılır . Bu sırada da gerçek dünyanın işleyişini öğrenir ve düşmanları yenmek için her şeyini ortaya koyar . "
Seçilmesine karşın aldığı bütün nefrete rağmen Gal Gadot , Wonder Woman rolünde harikalar yaratmış .
Gadot , karakterinin savaşçı ruhunu , samimiyetini ve kararlılığını çok iyi ortaya koymuş .
Gadot'un performansı , ara sıra Christopher Reeve'in Superman'ini de hatırlatmadı değil .
Steve Trevor'ı canlandıran Chris Pine da çok başarılıydı .
Zaten Pine'ın oyunculuğunu çok seviyorum ve bu filmde de onun komedi zamanlaması müthişti .
Aynı zamanda karakterinin Diana ile olan kimyası beklediğimden de samimiydi ve zaman zaman hiç beklemediğim duygusal seviyelere de çıktı .
Patty Jenkins , Wonder Woman'ı yönetmek için seçilmiş en uygun yönetmen olmuş .
Çünkü Jenkins , sadece karakteri anlamakla kalmamış , aynı zamanda onun bulunduğu adayı çok iyi keşfetmiş ve dünyada da gerçekçi bir savaş havası yaratmış .
Bu yüzden Wonder Woman , her ne kadar bir süper kahraman filmi olsa da , oldukça gerçekçi hissettiriyor ( son 20 dakikası hariç ) . Wonder Woman'ın en çok sevdiğim yanı , sırf aksiyon sahnelerinden ibaret olmayışıydı .
Çünkü koca filmde yalnızca 3 tane aksiyon sahnesi var .
Film de bu esnada da ana karakterlerine odaklanmış ve araya serpiştirilen ufak sahnelerle de seyirciye nefes aldırmış , Steve'ın Diana'ya dans etmeyi öğretmesi gibi .
Mesela bu , DC'nin önceki filmi Suicide Squad'ın en büyük sorunlarından birisiydi .
Film , aksiyonla o kadar vakit harcamaya çalışıyordu ki , ana karakterlerine odaklanmayı unutuyordu .
Ve Wonder Woman da bu hatadan , hatta DC'nin geçmişte yaptığı bütün hatalardan ders çıkarmış ve bu sorunları büyük ölçüde azaltmayı başarmış .
Bu oldukça büyük bir başarı doğrusu .
Bu arada filmde pek fazla aksiyon sahnesi yok dediysem de beni yanlış anlamayın , bu sahneler olduğu zaman ortalığı yıkıyor .
Her sahne heyecanlı ve epik hissettiriyor .
Dediğim gibi , filmde 3 tane aksiyon sahnesi var .
Birincisi , Themysciria adasında geçen Amazonların savaştığı sahne .
İkincisi , ( filmin benim için en iyi sahnesi ) Wonder Woman'ın savaş alanında tek başına savaşması .
Ve finalde de büyük bir CGI savaşı oluyor .
Film çok düz bir tonda ilerlediği için finalde çok fazla görsel efektin olması sizin için bir sorun yaratabilir belki ama ben bu sahnenin çok iyi hazırlanmış olduğunu düşünüyorum .
Yani , BvS'deki Doomsday olayından çok daha iyiydi bence .
Çünkü bu sahne sadece aksiyon açısından dev değil , aynı zamanda duygusal açıdan da dev hissettiriyor .
Ayrıca filmin süresinden de bahsedelim .
141 dakika , bir süper kahraman filmi için biraz fazla uzun bir süre .
Ama bence Wonder Woman'ın böyle bir süreye ihtiyacı vardı .
Onun dünyasını daha iyi tanıyıp karakterlere daha fazla odaklanabilmek için .
Ve filmin her saniyesinde aksiyon olmayacağını , hikayenin daha normal bir şekilde ilerleyeceğini bildiğim için , Wonder Woman'ı izlerken hiç sıkılmadım .
Ama filmin birkaç kötü yanı da vardı .
Neredeyse bütün süper kahraman filmlerinde olduğu gibi , Wonder Woman filmindeki kötü adamlar da çok zayıftı .
Bu filmde yaklaşık 2-3 tane kötü adam var ve film bunlara bir türlü odaklanamamış , sadece final sahnesinde hepsini kullanmaya çalışmış .
Bunun dışında filmde Türkiye'yle ilgili ufak bir durum vardı ve bunu da pek yakıştıramadım doğrusu .
Ama bunların dışında Wonder Woman , bir Wonder Woman filminde isteyeceğim her şeye ve daha fazlasına sahipti .
Oyunculuklar başarılıydı , karakterler sempatikti ve aksiyon sahneleri etkileyiciydi .
Bu arada , BvS gibi karanlık değil , aksine renklerle dolu bir filmdi .
Ve başrolünde bir kadının olduğu süper kahraman filmlerine bakacak olursak , şu ana kadar elimizde sadece Supergirl , Catwoman ve Elektra vardı . Wonder Woman'sa imkanzısı başararak bu konuda hepsini rahatlıkla geçiyor .
DC'nin en iyi işlerinden birisi , kaçırmamanızı öneririm .
FİLMİN İYİ yanları : + Gal Gadot ve Chris Pine . + Epik hissettiren savaş sahneleri . + Filmin aksiyondan ibaret olmayıp karakterlerine zaman ayırması . + Yaratılan dünya .
FİLMİN KÖTÜ yanları :
- Kötü karakterler .
- Bazı uzatılmış sahneler .
TOPLAM PUAN : 8.4 / 10
