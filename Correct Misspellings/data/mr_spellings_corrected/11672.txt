Üniversitede tarih hocası olan Adam ( Jake Gyllenhaal ) , bir film izler ve filmdeki oyuncunun kendisine ikizi kadar benzediğini fark eder .
Adamın peşine düşen Adam'ın hayatı kaosa sürüklenmektedir .
NOT : Bu filmi spoiler olmadan anlatmak imkansız , o yüzden bundan sonraki bölüm film hakkında ayrıntılı bilgi içeriyor .
Her gün aynı rutin hayatı yaşan bir tarih öğretmeni ve onun depresif , sıkıcı hayatı ile başlayan film bir arkadaşının yapmış olduğu film tavsiyesi ile değişiyor .
Burada birisi gerçekten bir film tavsiye ediyor mu , yoksa ikinci kişilik ile yüzleşme için kullanılan bir yol mu orası kesin değil .
Kesin olan şey filmi izleyen Adam’ın hayatının eskisi gibi olmayacağıdır .
Kendisine birebir benzeyen bu adamı bulmak , yegane işi haline gelir .
Adam , kendisine birebir benzeyen Anthony ismindeki adamın evini arar ve karısı Helen ( Sarah Gadon ) ile konuşur .
Kadın kocasının kendisine bir şaka yaptığını düşünür .
Anthony ile karısı bu konuyu konuşurken karısının verdiği tepki size bu adam , arayan Adam'ın kim olduğunu biliyor ve bir şeyler gizliyor dedirtiyor .
Eşinden şüphelenen kadın Adam'ın okuluna gidiyor ve kocasına çok benzeyen Adam'la tanışıyor .
İnsan insana benzer ne var canım diye olaya bakmayan karısı , yaşadığı olaydan dolayı adeta yıkılıyor .
Telefonda görüşen iki adam bir otel odasında buluşuyor ve bu görüşmenin ardından bu sefer de Anthony Adam'ı takip etmeye başlıyor ve sevgilisine göz koyuyor .
Anthony , tehdit yoluyla Adam'ın yerine geçiyor ve sevgilisi ile birlikte oluyor .
Bu sırada Adam'da Anthony'nin karısının yanına gidiyor .
Birbirlerinin hayatlarını çalan iki adam da bulundukları yerden mutludur .
Enemy , bazı sahnelerinde bize birkaç tüyo veriyor ; ama tam olarak oturtamıyorsunuz kafanızda .
Mesela eşinin elindeki not kağıdı ile okula gitmesi ve adamı gördüğündeki tepkisi , bana bu filmde iki farklı kişi var dedirtiyor .
Bir başka sahnede ise annesinin " 3. sınıf oyunculuk hayallerini bırakmalısın " nasihati işin rengini tekrar değiştiriyor .
Anthony'nin karısının Adam'a onun Adam olduğunu bilmeden söylediği " dersin nasıldı " sorusu kafa karışıklığına bir çivi daha çakıyor .
Film içerisinde zaman zaman gördüğümüz dev örümcekler ve binaların devasa gösterimi bir kaos habercisi mi .
Benim şahsi görüşüm , Kimlik ( Identity ) filminde olduğu gibi burada da çoklu kimlik sorunu var .
Adam , bir tarih öğretmeni ama oyuncu olmak gibi bir hevesi içinde barındırmış .
Tekrarlardan ibaret olan hayatında kendine Anthony ile daha eğlenceli daha güçlü bir karakter yaratmış .
Birgün , bu iki kişilik dünyası tanışmaya karar veriyor ve ortaya kaos çıkıyor .
Her şeyin farkında olan annesi ve eşi , olaya bilmiyoruz yaklaşımında olsa da karısı , sert Anthony yerine , daha nazik ve anlayışlı olan Adam'ı seviyor .
Peki , ben böyle ucu açık filmleri seviyor muyum .
Hayır , ben sonunda " hadi canım " dedirtecek filmleri seviyorum ( Kimlik ) .
Sonunda sizi ulu orta bırakan filmleri seviyorsanız , Enemy çok iyi bir tercih olacaktır .
Filmin yönetmenine , oyuncusuna hiç girmiyorum ve 7,8 puan veriyorum .
