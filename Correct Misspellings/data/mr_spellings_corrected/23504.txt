Aslında cinsel içerikli ve küfürlü esprilerin bu kadar bol olduğu filmlere ben pek gülmem , nasıl olduysa bu film bayağı güldürdü .
Filmin ne fragmanı umut vericiydi ne de açılışı ama ilerledikçe ne kadar eğlenceli bir film olduğunu görüyorsunuz .
Filmde dünyanın sonu geliyor , adamların önünde insanlar ölüp gidiyor , korkudan ne yapacaklarını şaşırmışlar ; tabii küfür edecekler .
Bence film daha nazik olsaydı bu kadar doğal olmaz ve güldürmezdi .
Filmin türü tam anlamıyla ' absürt ' kara komedi .
İnsanlar ölüyor , kıyamet kopuyor , millet can derdine düşmüş biz karşısında oturmuş kahkahalarla gülüyoruz .
Film bu yıl yapılmış çoğu kara komedi türü altındaki filmlerden ( örneğin ; Yedi Psikopat ve Hangover I ) daha başarılı fakat bu yıl hala muhteşem diyebileceğimiz bir kara komedi izlemedik .
Anlaşılan bu türün çok iyi bir örneğini izlemek için konusu itibariyle de Buraya Kadar'la benzerlikler taşıyan Edgar Wright , Simon Pegg ve Nick Frost üçlemesinin yeni filmi The World's End'i beklemek gerekecek .
Zira , Buraya Kadar filmi ancak hafta sonu eğlenceliği arayan gençleri ve genç kalanları tatmin edecektir .
