En başta olumlu bulduğum noktayı söylemek istersem yönetmenin tank sahnesinde yaptığı 360 derecelik çekim tekniğine on üzerinden on veriyorum .
Atmosferi yaratma başarısı da iyiydi .
Koyu filtreler kullanılmış , daha kaotik ve kasvetli bir ortam sunulmaya çalışılmış .
İlk film kesinlikle böyle değildi .
Ancak eleştirilere gelecek olursam film başından sonuna kadar klişeye batmış bir şekilde ilerliyor .
Senaryo çok dar , anlatmaya çalıştığı şey çok basit , izleyiciye fırsat sunmuyor , yaratıcı değil .
Alt metin ve senaryo açısından zayıf kalıyor ancak aksiyon ve görseli fena değil .
Gerçi ilk filmi efekt dalında onlarca festivalden adaylık ve ödülle dönmüşken daha iyi bir görsel ve işitsel efekt sunmasını beklerdim .
Ben beklediğimi bulamayanlardanım .
Bunun esas sebebi senaryonun çok fazla klişevari ilerliyor ve neredeyse bir sonraki olayı değil , bir sonraki cümleyi bile tahmin edebileceğiniz kadar tek düze ilerliyor olmasından mütevellittir .
Ayrıca 3D acayip gereksiz , yan karakterlerin filme hiçbir katkısı yok , sahneleri lüzumsuz ötesi kaçmış .
( Bilhassa çocuk ve maurice arası sahneler gibi ) .
Bütün savaşlar bundan çıkıyor teması çok öncelerde kaldı , eski kült filme konuyu bağlamak için hiç yeterli değildi .
Filmin artısı Ceasar karakterinin yansıtılmadaki başarısında olsa gerek .
Cidden çok iyi bir aktarımdı .
Filmin adı Ceasar olsa ve Ceasar'ı anlatsa çok daha iyi bir iş çıkardı eminim .
Gerilim ve aksiyon severlerin sevebileceği ancak benim gibi daha ziyade hayvan sever : ) bilim kurgu filmleri takip edenleri baştan uyarayım , işin biyolojisi ve hayvan psikoloji adına izleyici doyurucak hiçbir yanı yok . Filmde karakterler ya çok kötü ya da çok iyi kalpliydi . Ortası yok muydu bunun ? Olay örgüsünde ikinci yarıda daha orijinal bir şeyler beklerken iyice duygusuzlaştığını fark ettim . Koba ne oldu da birden düşman kesildi Ceasar'a ? Alanı yeterince dar olan ( dağlık alan ve koloni ) filmin senaryosu da dar olunca ister istemez bu eleştirilerim kaçınılmaz oluyor . Halbuki ilk filmde senaryo olarak dolu değildi ama basit kurgusu ve iyi işlenmesi ile ortalamayı geçebilmişti . Yine de aile filmi gibi gözükmekten kurtulamamıştı , işte bu filmde aynı kafadan dar bir bakış açısıyla ilerliyor . Bu arada IMDB puanının fazla kaçtığı da şimdilik söylenebilir ancak Man of Steel'de ilk çıktığında 8.5 Lara gezerken bugün 7.3'lere kadar düştü . Bunun da yeri o civarda olur en fazla . İyi seyirler .
