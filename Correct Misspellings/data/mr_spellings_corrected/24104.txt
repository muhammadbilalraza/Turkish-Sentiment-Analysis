Herkesin uzun zamandır beklediği Rogue öne sonunda vizyona girdi !
Ve Rogue öne , Star Wars serisinin 3. ile 4. filmleri arasında geçerek hikayedeki büyük boşlukları dolduruyor kısaca .
Peki Rogue öne gerçekten iyi mi ?
Filmin konusunu spoiler vermeden şöyle özetleyebilirim : " İmparatorluğun "
Ölüm Yıldızı " adında gezegenleri yok edebilen dev bir silah hazırladığını öğrenen Asiler , Ölüm Yıldızı'nı tasarlayan Galen Erso'nun kızı Jyn Erso'yu bulur ve Jyn'e bir görev verirler . Jyn'in görevi , bir grup Asiyle birlikte İmparatorluğun gizli karargahına girerek Ölüm Yıldızı'nın planlarını çalıp Asilere teslim etmektir . Bu yolda Jyn'i ve diğer Asileri bir sürü zorluk bekliyordur . "
Önce filmin iyi yanlarından başlayalım .
Bence Rogue öne , herkesin Star Wars evreninde aradığı temiz havaydı .
Rogue öne , bildiğimiz Star Wars evrenini daha ciddi ve gerçekçi tonda işliyor ve bu tona bayıldım doğrusu .
Stormtrooper'ların gerçekten birilerini vurabildiği , ölümlerin olduğu savaşların gerçekleşmesi ve bütün uzay aksiyonunu insanların gözünden , yerden izleme fırsatı yaratıyor Rogue öne .
Oyunculuklar da bayağı bir iyiydi .
Jyn Erso'yu canlandıran Felicity Jones bu rolde resmen parlamış , karakterini yaşatmış doğrusu .
Daha önceden Ip Man'i canlandırmış olan Donnie Yen'i izlemek çok eğlenceliydi ve karakteri çok havalıydı .
Filmdeki robot K - 2SO'yu motion - capture ile canlandıran Alan Tudyk'se zaten muhteşemdi .
Tudyk , yine ortaya çok farklı bir karakter çıkartmış , gerek hareketleri gerek sesi olsun .
Ayrıca filmdeki bir sürü komik ana da imza atmış .
Darth Vader'dan bahsetmemek de olmaz .
Vader her ne kadar filmde fazla görünmese de olduğu sahneler gerçekten güzeldi .
Özellikle de en son göründüğü sahne aşırı tatmin ediciydi .
Dekorlar muazzamdı ve özellikle de görsel efektler kusursuzdu .
Ciddiyim .
Hani büyük bütçeli Hollywood filmlerindeki görsel efektler genelde iyi olurken 1-2 sahnede efektlerin sırıttığını görürsünüz ya ?
İşte bu filmde öyle bir şey yok .
Bu sayede filmin içerisine rahatça girebiliyorsunuz .
Son olarak da senaryoyu gerçekten beğendim .
Diğer Star Wars filmlerinin aksine Rogue One'ın işleyişi tamamen farklı .
Bunu daha filmin en başında anlıyorsunuz ( normal Star Wars filmlerinin başında yazı çıkıp bu filmde çıkmaması mesela ) .
Savaş sahneleri ve özellikle de yeni karakterleri tanımak epey etkiliydi .
Ayrıca Star Wars evrenini daha geniş bir şekilde tanıma fırsatı buluyorsunuz bu filmde .
Dediğim gibi bu evrenin daha gerçekçi ve karanlık tarafını yani .
Ama özellikle de Rogue One'ın Star Wars serisindeki 3. ile 4. filmi birleştirmesine bayıldım .
Özellikle de filmin en son karesini gördükten sonra yüzümde kocaman bir gülümseme belirdi .
Şimdi de filmin kötü yanlarına geçelim .
Rogue One'la ilgili sadece 1 tane ama büyük bir problemim var .
O da karakterler .
Star Wars serisindeki diğer filmlerde karakterleri yakından tanıma fırsatı buluyor ve onları anlayabiliyordunuz .
Star Wars'u sevmemizin en büyük nedeni efektlerinden ziyade karakterleriydi aslında .
Herkesin takılmak isteyeceği , çok eğlenceli bir kişilik olan Han Solo ve belki de sinema tarihinin en iyi kötülerinden birisi olan Darth Vader gibi .
O karakterler hakkında bilgiler öğreniyor ve daha fazlasını öğrenmek istiyordunuz .
Rogue öne ise sadece Jyn Erso'ya karakteristik bir yapı vermiş .
Geriye kalan herkes ya sevimli kişi , komik kişi ya da havalı kişi olarak akıllarda kalıyor .
O karakterleri tam olarak tanıyamadığımız için savaş sahnelerinde onlar tehlikeye girince o kadar da fazla önemsemiyorsunuz .
Ve belki de işin en kötü tarafı şu ; Rogue öne , bu arka planda kalmış karakterleri kullanmak yerine sinema tarihinin en iyi kötülerinden birisi olan Darth Vader'ı kullanabilirdi .
Filmin elinde böyle bir fırsat varken durum , Suicide Squad'daki Joker'e dönüşmüş .
" Herkesin filmde asıl görmek istediği ve en ilginç karakter , filmin içerisinde çok az süreye sahip oluyor . Hatta o kadar az ki , o kişiyi filmden çıkarsanız bile senaryoda hiçbir değişme olmazdı . " gibi bir durum söz konusu yani .
Eğer film , karakterlerini tanıtmak için biraz zaman ayırsaydı , ortaya herkesin aklında kalacak olan bir film çıkabilirdi .
Ama Rogue öne ise , Star Wars evreninde geçen eğlenceli bir aksiyon filmi olarak akıllarda kalıyor daha çok .
Genel anlamda Rogue öne , biraz hayal kırıklığı uğratsa da genel anlamda kesinlikle sinemada izlemenizi önereceğim sahneleri mevcut .
Eğlenceli karakterleri , muhteşem aksiyon sahneleri ve Star Wars evrenine getirilen gerçekçi tonuyla birlikte Rogue One'i izlemenizi kesinlikle tavsiye ederim .
Eğer gerçek bir Star Wars hayranıysanız ve ilk başlardaki yavaş temposuna katlanabilirseniz , Rogue One'ı kesinlikle seveceğinize eminim .
İyi seyirler .
FİLMİN İYİ yanları : + Başarılı oyunculuklar . + Star Wars evrenine getirilen gerçekçi ve ciddi ton . + Kusursuz görsel efektler , harika dekor ve başarılı aksiyon sahneleri . + Star Wars evrenine yeni şeyler ekliyor . + Star Wars serisinin 3. filmini , serinin 4. filmine harikulade bir şekilde bağlaması .
FİLMİN KÖTÜ yanları :
- Jyn Erso dışındaki bütün karakterlerin " eğlenceli kişi , havalı kişi , komik kişi " olarak akıllarda kalması , onlar hakkında çok az şey bilmemiz .
TOPLAM PUAN : 8.5 / 10
