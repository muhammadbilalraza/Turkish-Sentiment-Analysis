Robin Hood diye anılan Robin Longstride repliğiyle bir kahramanın doğuşunu gayet detaylı ( ! ) bir şekilde anlatan filmin beklentilerin uzağında kaldığı bir gerçek .
Babasının aslında kim olduğunu hatırlaması yeşilçamvari bir şekilde olurken bilge bir duvarcı ustası masonik göndermelerin habercisi gibi .
Ama diğer yandan Cennetin Krallığı adlı filmiyle özellikle Vatikanın ciddi tepkisini çeken - ki bundan 400 yıl öncesi olsa muhtemelen şeytan ilan edilip aforoz edilecek olan
- Ridley Scottın haçlı seferlerine dair tespitleri de göz ardı edilmemeli .
Genel anlamda vasat bir film bile olsa , yıldız oyuncularının sönük performansına rağmen senaryosunun esprili üslubuyla kendini sonuna kadar izletmeyi başarıyor .
Koca İngiltere ordusunun bir avuç askerden oluşması ve savaş sahnelerinin sönüklüğü ayrı bir komedi tabii .
