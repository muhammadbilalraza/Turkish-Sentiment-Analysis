“Arctic” , senaryosunu Ryan Morrison ile birlikte yazan Brezilyalı müzisyen ve sinemacı Jônatas de Moura " Joe "
Penna’nın yönetmen koltuğunda oturduğu ilk uzun metrajlı sinema filmi …
Prömiyeri , 10 Mayıs 2018’de aday olduğu Caméra d'Or / Altın Kamera ödülü için yarıştığı Cannes Film Festivalinde yapılan ve 1 Şubat 2019 tarihinde Amerika’da vizyona giren bu İzlanda – ABD ortak yapımı filmin , 6.8 / 10 ( 44.864 oy ) ve 3.8 / 5 ( 1.0 üzeri oy ) olan IMDB ve Rotten Tomatoes izleyici puanı ortalamalarıyla 7.1 / 10 ( 150 yorum ) ve 71 / 100 ( 32 yorum ) olan Rotten Tomatoes ve Metacritic yorum ortalamaları , iyi bir filmle karşı karşıya olduğumuzu söylüyor gibi …
Yine de isterseniz , bu filmi , her zamanki gibi önceliği oyuncu kadrosuna vermek suretiyle birde biz inceleyerek yorumlayalım , ardından da puanlamaya çalışalım …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce yine bu filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe , karşımızdakinin , Mads Mikkelsen’in tek kişilik şovuna dönüşen bir film olduğunu söyleyerek başlayabiliriz …
Zaten bizzat Mikkelsen’in kendisi de 19 günü aşan bir zaman içinde ( ve kimi gün 15 saatlik uzun sürelerle ) İzlanda’da çekilen bu filmi , Cannes’da katıldığı bir mülakatta , kariyerinin en zor filmi olarak tanımlamış …
Hani aslında , 2 milyon dolar gibi oldukça düşük bir bütçeyle çekildiği her halinden belli olan bu filmin yönetmeni Joe Penna ve teknik ekibi için de durum , Mikkelsen’inkinden çok daha farklı değildi …
Eminiz , eldeki sınırlı olanaklar ile ve özellikle de karlı buzlu sert iklim koşullarında bu filmin üstesinden gelmek , öyle hiç kimse için pek kolay olmamıştır …
Ki , gerçekte kendisi sıcak bir iklimin çocuğu olan Penna’da bu savımızı , Kenneth Turan’ın Los Angeles Times’daki 11 Mayıs 2018 tarihli makalesinde belirttiği gibi , “Çekimler süresince , bu film çekilinceye kadar haberdar olmadığım , pille ısıtılan kıyafetler kullandım” diyerek teyit de etmiştir …
Peki , bütün bu çabalara değdi mi ?
Doğrusunu söylemek gerekirse , bu soruyu , “Nihayetinde ortaya ‘başyapıt’ niteliğinde çok önemli bir film çıkmış olmasa da 98 dakikalık süre tamamlandığında kendinizi kesinlikle kandırılmış gibi de hissetmiyorsunuz” biçiminde yanıtlamanın yeterli olacağını düşünüyoruz …
Belki biraz tarzımızın dışında olacak ama buraya kadar söylediklerimizin tamamı , zımnen de olsa ikisini de içerdiği için filme ilişkin hem ilk tespitimiz hem de ilk önerimiz olsun …
Artık ayrımı gönlünüze göre siz kendiniz yaparsınız …
Sonuç olarak , kendi değerlendirme sistemimiz içinde puan olarak 3,5 verdiğimiz bu film için önerimiz de “bir şans da siz verin” şeklinde olacak …
Keyifli seyirler …
Son bir not : Evet , yoğun bedensel çaba gerektiren bu filmde konuşma çok az …
Ama var …
Mikkelsen , gerekli yerlerde hem İngilizce hem de ( İngilizce altyazı ile ) Danimarka dilinde konuşuyor …
