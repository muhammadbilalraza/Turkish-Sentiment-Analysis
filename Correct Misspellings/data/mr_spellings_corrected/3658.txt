“Incendies” ; daha sonra “Prisoners” ( 2013 ) , “Enemy” ( 2013 ) , “Sicario” ( 2015 ) , “Arrival “ ( 2016 ) ve “Blade Runner 2049” ( 2017 ) gibi birbirinden iddialı işlere de adını yazdıran Kanadalı yönetmen Denis Villeneuve’un üçüncü uzun metrajlı sinema filmi …
Kısaca senaryosu , Lübnan asıllı Kanadalı oyun yazarı Wajdi Mouawad’ın aynı adlı tiyatro oyunundan ( 2003 ) uyarlanan ve mülteci kökenli Kanadalı ikiz kardeşlerin , annelerinin vasiyeti üzerine ailelerinin tarihini keşfetmek üzere Orta Doğudaki anavatanlarına yaptıkları seyahat ve bu seyahat de yaşanan olaylar zinciri olarak özetlenebilecek filmin senaryosunu da Denis Villeneuve yazmış …
Dünya prömiyerini , on gün arayla 3 Eylül 2010’da Venedik Film Festivali ve 13 Eylül 2010’da Toronto Uluslararası Film Festivalinde yapan film , Yabancı Dilde En İyi Film kategorisindeki Academy ödülü için Kanada’nın adayı olarak da yarışmış …
6,5 milyon dolar gibi son derece mütevazı bir bütçeyle çekilen ve sadece 16 milyon dolarlık bir gişe yapabilen filmin , bu düşük gişe rakamına rağmen elde ettiği 8.2 / 10 ( 115.320 oy ) ve 4.3 / 5 ( 17.683 oy ) olan IMDB ve Rotten Tomatoes izleyici puanı ortalamalarıyla 7.9 / 10 ( 120 yorum ) ve 80 / 100 ( 42 yorum ) olan Rotten Tomatoes ve Metacritic yorum ortalamaları son derece çarpıcı …
Gelin isterseniz IMDB 250 listesinde kendisine 125. Sırada yer bulan filmimize , her zamanki gibi önceliği yine oyuncu kadrosuna vermek suretiyle biraz daha yakından bakalım …
Bu film , başrol karakterleri olan Nawal , Jean ve Simon Marwan’ı canlandıran Lubna Azabal , Mélissa Désormeaux
- Poulin ve Maxim Gaudette için aradan geçen yedi yıla rağmen halen filmografilerindeki en iyi film olma özelliğini korumaya devam ediyor …
Ne yazık ki , her üçü de bir daha böyle bir filmde oynama şansı bulamamışlar …
Hâlbuki filmdeki performansları hiç de fena değildi …
Benzer şeyleri filmin teknik kadrosu için de söylemek pekala mümkün …
Bunun tek istisnası , Amman ( Ürdün’ün başkenti ) sokaklarına taş , toprak ve moloz yığarak iç savaş günlerindeki Beyrut’u yeniden canlandırmaya çalışan prodüksiyon tasarımcısı André
- Line Beauparlant …
Tabii bu arada , “The Fly” ( 1986 ) , The Day After Tomorrow ( 2004 ) ve “Birdman ora ( The Unexpected Virtue of Ignorance ) ” ( 2014 ) gibi filmlerin özel efektlerinde de imzası olan Louis Craig ile “Gangs of New York” ( 2002 ) , “The Lord of the ring : The Two Towers ( 2002 ) ” , “The Day After Tomorrow” ( 2004 ) ve “Arrival” ( 2016 ) ın da sanal efektlerine damgasını vuran Mathieu Raynault’un katkılarını da unutmamak lazım …
Bu ikili , “Incendies” de de son derece başarılı bir iş çıkartmışlar …
Ancak bize göre filmin en can alıcı kısmı hikâyesi ve kurgusu …
Öyle ki , Arap kültürüne tamamen yabancı olan Denis Villeneuve’nun bu hikâyenin orijinal versiyonunun anlatıldığı ve bir başyapıt olarak nitelendirdiği “Incendies” isimli tiyatro oyununu 2004 yılında Montreal’deki Théâtre de Quat'Sous’da izlemesinden sonra , hikâyenin ana yapısına ve karakterlere sadık kalmasına rağmen , Wajdi Mouawad’ın da izni ile hikâyedeki bütün diyalogları değiştirdiği senaryoyu yazması ve filme uyarlaması tam beş yılını almış …
Elbette bu , işin sadece hikâye ve senaryoya ilişkin kısmı …
Bunun birde kurgu ayağı var ki , Villeneuve burada da , senaryoyu da bizzat yazmış olmanın sağladığı avantajla , flashbacklerle gittiği iç savaş günleri ( 1975 – 1990 ) ile bugünü zekice kurgulayarak ortaya son derece sıra dışı bir drama çıkarmış …
Sonuç olarak , her defasında 131 dakikasının tamamını soluksuz izlediğimiz , arşivimizin de nadide parçalarından olan ve bazı sahnelerinde insanın yüreğini de parçalayan bu etkileyici film için puanımız 4 önerimiz ise , özellikle de nitelikli film peşinde koşanlar için “mutlaka izlenmeli” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 15 Ekim 2018 günü saat 01.33’de yazılarak paylaşılmıştır .
