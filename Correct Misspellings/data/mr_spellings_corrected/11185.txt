Bir başyapıt .
Gösterişsiz görünen ancak her bir sahnede barındırdığı detaylarıyla kusursuz bir dönem filmi oluşu , karakterlerin belki daha önce hiç karşılaşmadığımız kimseler olmamasına rağmen her birini aşırı bir doğallık ve kusursuzlukla ele alışı , başlarda gözü yoruyor hissi veren ancak alışınca etkisinden kurtulamadığınız ve filme büyük güç katan kamera açıları ve siyah - beyaz renk seçimi , insanı derinden etkileyen pek çok çarpıcı sahne barındırması .
O kadar dolu bir film ki " Roma " , neresinden başlanabilir ?
Senenin ve son yılların en muhteşem sinema eserlerinden .
Cuaron çıtayı sürekli yükseltmeye devam ediyor .
Bu adam " Harry Potter " ı bile bir anda bambaşka bir seviyeye taşımayı başaran , kimi zaman distopik bir aksiyon , kimi zaman uzayın derinliklerinde ana karakter ile birlikte bizi de oksijensiz , nefessiz bırakan , az ama öz işler yapan çok başarılı bir yönetmen .
Ve " Roma " öyle bir yere çekti ki çıtayı , artık nasıl geçecek bilemiyorum .
Kusursuz .
