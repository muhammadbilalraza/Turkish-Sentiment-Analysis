İki aykırı gencin - belki de toplum öyle gördüğü için aykırılar - beraberce yürümeye çalıştığı yolda karşılarına çıkan engellerle dolu yolculuğunu anlatan bir Wes Anderson filmi .
Hayatlarındaki gayeleri keşfetmek , gezmek , görmek ve öğrenmek olan bu iki küçüğün biraz garip , biraz absürt hikayesine farklı dokunuşlar yapılmış ve ortaya sıradışı diyebileceğimiz bir film çıkmış .
Çocukların üzerindeki baskıları , ve zorlamaları da anlatan bir film .
2014 yılında izlediğim The Grand Budapest Hotel filmine hayran kalmış , o üslubuna ve anlatım diline mest olmuş biri olarak söyleyebilirim ki bu film ondan çok uzakta . Wes Anderson gerçekten çok ilginç ve enteresan bir yöntmen .
Anlamak mümkün değil .
Çok değişik bir düşünce yapısı var .
Anlatım biçimi olarak ta çok farklı ve sıradışı .
Ama sırf sıra dışı diye şu basit konulu filmi göklere çıkarmayı doğru bulmam açıkçası .
Evet burada da basit bir konuyu öyle enteresan anlatmış k , çocukların izleyeceği sıradan bir film olabilecekken çok değişik ve ince mesajları olan bir filme dönüşmüş .
Bu konuda takdir etmek lazım Anderson'ı .
Oyuncu kadrosuna bakarsanız filme bodoslama atlayabilirsiniz .
Özellikle Edward Norton benim bayıldığım bir oyuncu .
Lakin bu filmde başrol ufakların olduğundan diğer üstadlara pek bir iş düşmüyor .
Ama ufaklarda hakkını vererek oynamışlar gerçekten .
Buna rağmen çok akıcı ve sürükleyici bir film değil .
Ve dediğim gibi basit bir senaryosu var . Wes Anderson olmasa , başka biri çekse hiç izlenmezdi herhalde .
İyi seyirler .
6.4 / 10
