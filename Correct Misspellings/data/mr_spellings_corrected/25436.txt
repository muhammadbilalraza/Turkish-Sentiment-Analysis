İki haftalık arkadaş olan Tom ve Lucy festival öncesi bir otele gitmeye karar verirler .
Otel yoluna kadar giden ana yolda her şey yolunda giderken patika yola girdiklerinde kaybolurlar .
Tabelaları takip etmelerine rağmen bir türlü yolu bulamayan çift , bu sırada bazı ufak saldırılara da uğrarlar .
Hava kararıncaya kadar arabalarıyla dolaşırken genç bir adama çarparlar .
Yaralı haldeki adamı arabalarına alırlar ; ama bilmedikleri şey arka koltuğa aldıkları kişi ile onlara saldıran aynı kişidir .
İlk uzun metrajlı filmini çeken yönetmen Jeremy Lovering'e özellikle Muhteşem Yaratıklar filminden tanıdığımız Alice Englert , Allen Leech ( The Tudors ) ve Iain De Caestecker gibi genç oyuncular eşlik ediyor .
In Fear , konusu ile oldukça bildik bir hikaye .
Bir çift bir yere gider ve biri ya da birilerinin saldırısına uğrar .
Etrafta psikopat mı yok ?
Topu topu üç kişiyle çekilmiş bir filmden gerilim çıkmış mı ?
Evet , çıkmış .
Peki yeterli olmuş mu ?
Hayır , hem de hiç yeterli olmamış .
Korku filmlerinin bile bir tutarlı tarafı olmalı .
Adamlar arabayla giderken yaya olarak giden biri , nasıl oluyorda her seferinde onlardan önce varacakları yerde oluyor .
Adam koca ağacı kesiyor da dibinde oturanlar bir ses bile duymuyor .
Hadi bunların hepsinden geçtim , genel olarak bu tarzdaki bütün korku filmlerinde bu insanlar kayboluyor değil mi .
Peki bunları kimse aramıyor mu ?
Dağın tepesinde bir otel varmış deyip giden bir polis , hadi polisten geçtim bunun maliyesi , müfettişi yok mu ?
O kadar araba oraya gitmiş , bunların hiç biri yakıt falan da mı almamış , bir kameraya yakalansalar falan .
Evet , bu bir korku gerilim filmi ; ama biraz da mantık lazım .
Klasik olmanın ötesine bir adım bile atamamış olan In Fear , orta düzeyde ve başarıda bir film .
