" Tommy ve Austin , yıllardır morgda birlikte çalışan baba ve oğuldur . Ve bir akşam ikisi işten ayrılırken polis memurları morga oldukça farklı bir ceset bırakır . Tommy ve Austin bu cesedi incelemeye başlayınca oldukça garip şeyler fark ederler ve korkutucu şeyler yaşanmaya başlar . "
Eğer korku filmleri hakkındaki eleştirilerimi önceden okuduysanız , korku filmlerini pek sevmediğimi bilirsiniz .
Yani filmlerde hep takdir edilecek bir şeyler bulsam da sonuç olarak korku filmlerini yeniden izlemeyi düşünmem ve sürekli bir şeyler eksik kalır gözümde .
The Autopsy Of Jane Doe da bu kategoriye giriyor .
Şimdi , filme eğer korkuyu seven birisinin gözünden bakacak olursam , bu filme bayılacaksınız .
Tamamen orijinal , yaratıcı ve tahmin edilemez bir film ve son zamanlarda çıkan en iyi korku filmlerinden birisi .
Kaçırmayın .
Şimdi , eğer korku filmlerini seviyorsanız eleştirinin sadece bu kısmı size hitap edecek .
Ama eleştirinin geri kalanını kendi düşüncelerimle yazacağım .
Filmde sevdiğim şeyler kesinlikle vardı .
Öncelikle baba - oğul ikilisini canlandıran Brian Cox ve Emile Hirsch'ün kimyaları çok başarılıydı .
Filmin neredeyse tamamında sadece bu iki oyuncunun olmasına rağmen film hiç sıkıcı değildi .
Prostetik efektler çok başarılıydı .
Kan efektleri ve cesetler çok gerçekçiydi .
Hatta o kadar gerçekçi ki , izlerken midenizin bulanacağına eminim .
The Autopsy Of Jane Doe'un en sevdiğim yanı , tamamen özgün olması .
Hikayenin taşıdığı sırları bilmiyorsunuz , bir sonraki sahnede ne olacağını tahmin edemiyorsunuz .
Ve film de taşıdığı gizemli tonu filmin finaline kadar sürdürmüş .
Tek bir mekanda geçmesine rağmen çok yaratıcı davranmış .
Bu yüzden The Autopsy Of Jane Doe , 86 dakikalık süresine kısa rağmen sizi sürekli gerecek bir film .
Fakat filmle ilgili birkaç sorunum var .
Mesela hikayeye Tommy ve Austin dışında Austin'in sevgilisi Emma gibi gereksiz karakterler de eklenmiş .
Ayrıca film sonlarına doğru biraz mantık hataları içerip saçmalamaya başlıyor biraz .
Üstelik bir sürü soru havada asılı kalıyor .
Film bu konuda hikayesini ana karakterlerin gözünden anlatıp seyircinin tıpkı ana karakterler gibi hiçbir şey bilmemesini sağlamış .
Fakat bu konuyu bir yere götürememiş .
Kısacası , eğer korku filmlerini seviyorsanız bu filme bayılacaksınız .
Oldukça sürükleyici ve ürkütücü bir film .
Eğer hikayenin cevaplanmamış sorularına ve mantık hatalarına aldanmazsanız , iyi vakit geçireceğinize eminim .
Korku filmi sevmeyenler için de bu filmde dikkat çekici birkaç şey var .
Ama genel olarak türü sevmenizi sağlayan bir film değil .
İyi seyirler .
FİLMİN İYİ yanları : + Brian Cox ve Emile Hirsch'ün kimyası . + Ürkütücü prostetik efektler , cesetler ve kanın gerçekçiliği . + Senaryonun yaratıcı olması .
FİLMİN KÖTÜ yanları :
- Hikayeye eklenen 1-2 gereksiz karakter .
- Cevaplanamayan sorular ve birkaç mantık hatası .
TOPLAM PUAN : 6 / 10
