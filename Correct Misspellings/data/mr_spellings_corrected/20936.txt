“The Lodge” , senaryosunu da filmin yapımcı firmalarından Hammer Films’in haklarını satın aldığı Sergio Casci’nin orijinal metnini kullanarak , yeniden yazan Severin Fiala ve Veronika Franz’ın yönetmen koltuğunda oturdukları bir drama …
Söz konusu Fiala ve Franz ikilisinin , düşük bütçeli “korku – gerilim” kategorisindeki maharetlerini , “Ich seh ich seh / Goodnight Mommy” ( 2014 ) den de biliyoruz zaten …
Bu filmde de Riley Keough , Jaeden Martell ve Lia McHugh gibi yetenekli üç oyuncuyu da bir araya getirince , kendi çıtalarını biraz daha yükseltmişler …
İsterseniz önce bu oyuncuların canlandırdığı , Grace , Aidan ve Mia isimli ana karakterler ile aynı mekânda birlikte bulunuş hikâyelerine de şöyle kısaca bir göz atalım …
Zira filmin ilk 40 – 45 dakikalık bölümünde , Fiala ile Franz’da aynı şeyi yaparak izleyicinin , onları daha yakından tanımasını sağlamışlar …
O zaman gelin başlıyoruz ve ilk olarak da Grace diyoruz : Bu genç kadın , Aidan ve Mia’nın babaları Richard’ın ( Richard Armitage ) evlilik arifesinde olduğu ( değişik bir geçmişe de sahip olan ) ilginç bir kişilik …
O yüzden de Richard , Noel tatilini de fırsat bilerek çok sevdiği bu üçlüyü , “kaynaştırmak” amacıyla bir araya getirmeyi planlıyor … “Spoiler” olmaması açısından açıklayamayacağımız bir nedenle , annelerini yeni kaybetmiş olan Aidan ve Mia ise Grace’in aksine , ( “bile bile onu kızdıracak” yahut da geçmişindeki , o karanlık anıları “yeniden harekete geçirecek” derecede ) dini değer ve ritüellere sıkı sıkıya bağlı olmalarının yanı sıra annelerinin ölümünden de onu sorumlu tutan ve her fırsatta da bunu ona hissettirmeye çalışan tavırlar içinde olan ( afacandır demeyeceğiz ama ) iki küçük kardeştir …
Her ihtimale karşı , filmi izlerken size yine de şu “afacan” tanımlamasını da aklınızın bir köşesinde tutun deriz …
Ki , ( 39 insanı bile bile ölüme sürükleyen dini tarikat lideri Aaron Marshall’ın kızı da olan ) aynı Grace Marshall : Vakti zamanında babası sayesinde deneyimledikleri ( ve o yüzden de din hakkında öğrendikleri ) sayesinde , Aidan ve Mia kardeşlerin “yemek dualarını” yadırgadığı gibi evin duvarlarındaki “dini tablo” ve “ikonalardan” da pek haz etmeyen bir şahsiyet konumundadır da …
İşte “farklı geçmiş” ve “amaçlarla” bir arada bulunan bu üçlü , kar fırtınası ve jeneratöründe bir türlü devreye sokulamadığı bir elektrik kesintisi ortamında , kırsaldaki ( ister yazlık isterse de kışlık deyin ) büyükçe bir evde yapayalnız bir biçimde mahsur kalıyorlar …
Aynen “The Shining” ( 1980 ) dekine benzer bembeyaz ve donduran karlı hava koşullarında , Jack Torrance ( Jack Nicholson ) ve ailesinin , Overlook Hotel’de mahsur kalarak öldüren kâbusların tuzaklarına maruz kaldıkları gibi …
Aslında hem Jack Torrance ve hem de Grace ( “Marshall” ) , başlangıçta akıl sağlıkları yerinde olan son derece makul insanlardır …
Fakat sonradan gelişen birtakım olaylar , ikisinin de çıldırarak kontrollerini kaybetmelerine yol açmaktadır …
Ayrıntılarını filmi izlerken öğrenebileceğiniz senaryoya göre Grace’in aklı , “ters tepen” veya “evdeki hesabın çarşıya uymadığı” basit bir “ödeşme” niyetinin nihayetinde havlu atmaktadır …
Bundan sonrasında da iş , Fiala ve Franz ikilisi ile teknik ekiplerinin hünerlerine kalıyor …
Onlar da başta önemli Yorgos Lanthimos projelerinde de çalışmış olan görüntü yönetmeni Thimios Bakatakis ve casting direktörü Dixie Chassay ile “Fear the Walking Dead” ( 2018 – 2019 ) in müziklerinde de imzaları bulunan Danny Bensi ve Saunder Jurriaans olmak üzere , çıkarttıkları işin sonucunda , Grace’in içine düşürüldüğü panik atak yoğunluklu “agorafobik” atmosferin yaratılmasın da çok özel katkılarda bulunuyorlar …
Bitirmeden , ilave edeceğimiz son şey : Fiala ve Franz’ın filmde , din istismarına bel bağlamak kolaycılığına düşmek yerine tersine oldukça sağlam bir “din eleştirisi” yaptıkları biçiminde olacak … “Hadi ya , bu saptama nerede ? ” diyorsanız da “filmi bir kez daha dikkatlice izleyin” deriz …
Keyifli seyirler ,
