Alper Çağlar'ın yönetmenliğini ve senaristliğini üstlendiği bir devam filmi Dağ 2. Özel bir timin ( Fırtına Getiren ) sınır ötesi bir operasyonla aslen muhalif olan bir gazeteciyi kurtarma operasyonunu anlatıyor .
İlk filmdeki Oğuz ve Bekir karakterlerinin askerlikten sonra bordo bereli olmak istemeleri ile başlayan hikaye sınır ötesinde devam ediyor .
İlk filmde olduğu gibi geriye dönüşlerle olayların başlangıcı anlatılıyor .
Ama film kesinlikle beklenenden fazlasını veriyor .
Özellikle bir Türk filmine göre çok başarılı , hatta bana kalırsa Hollywood filmlerinin kalitesinde bir film .
Filme kısaca değindikten sonra biraz detaylandıralım .
Film duyguları çok iyi yönlendiriyor ve hissettiriyor .
Mesela filmde hem ağladım hem güldüm .
Zaten heyecan konusunda söylenecek söz yok .
Heyecanlı bir hikayesi olan film , müzikleriyle de sizi bu heyecana dahil ediyor .
Filmde günümüzde Suriye'de yaşananlara da tanıklık ediyoruz .
Işid'in yaptığı barbarca katliamlardan tutun oradaki soydaşlarımızın yaşadığı eziyetlere kadar pek çok konuya değiniyor .
Işid'in kadınlara ve çocuklara yaptığı acımasız işkenceleri yüzünüze vuruyor ve içiniz dağlanıyor .
Yedi kişilik kahraman timimiz ile gerçekten duygusal bir bağ kurdum ve ne zaman biri şehit olsa ağladım .
Sonra bu askerler gibi kaç yüz şehit verdiğimizi düşünüp bir daha ağladım .
Ama daha önce de değindiğim gibi ağladıktan hemen sonra güldürebilen bir film Dağ 2. Filmin TSK destekli olduğuna da değinmeden edemeyeceğim .
TSK destekli olduğu için Türk yapımı silahlar kullanılmış ve bu da gerçekçilik konusunda filme çok değer katmış .
Açıkçası film hakkında çok yoğun duygularım olduğu için yazıya dökmekte biraz zorlandım .
Ama sonuç olarak harika bir film ve kesinlikle gidilmesi gerekir .
Filmi izlerken çok gururlandım .
Yazımı filmde geçen bir replikleri bitirmek istiyorum .
Veysel Yarbay bordo bereliler için " Biz hiçbir şeyiz . Birer gölgesiz . " diyor .
Hayır siz bizim her şeyimizsiniz !
