Senaryosu , Stephen King’in aynı isimli romanından ( 1986 ) uyarlanarak , ( aynen serinin ilk bölümü “It” de ( 2017 ) olduğu gibi ) Gary Dauberman tarafından yazılan “It Chapter Two” , yönetmen koltuğunda Andy Muschietti’nin oturduğu fantastik bir drama …
6 Eylül 2019 tarihinde Amerika’da vizyona giren filmin , 6.5 ( 207.954 oy ) ve 4.0 / 5 ( 25 bin üzerinde oy ) olan IMDB ve Rotten Tomatoes izleyici puanı ortalamalarıyla 6.1 / 10 ( 373 yorum ) ve 58 / 100 ( 52 yorum ) olan Rotten Tomatoes ve Metacritic yorum ortalamaları , orta karar bir filmle karşı karşıya olduğumuzu söylüyor gibi …
Ama biz yine de ( 35 milyon dolar olan birincisinin iki katını aşan ) 79 milyon dolarlık bir bütçeyle çekilen ve 684 milyon dolarlık oldukça iyi bir hasılat rakamına da ulaşmış olan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde : i . “Losers Club / Kaybedenler Kulübü” üyesi altı eski arkadaşın , içinde dolandıkları kanalizasyon ve mağaralar dâhil ( Port Hope , Ontario dakika ) dış mekanlar haricindeki her şeyin 4.5 hektarlık bir alanda kurulu olan devasa Pinewood Toronto Stüdyolarında inşa edilen set de , iyi .
Post – prodüksiyon çalışmalarının da Lola VFX , Make VFX , Rodeo FX ve Soho VFX gibi görsel efektin piri firmalarca yürütüldüğü filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , teknolojinin tüm olanaklarının seferber edilerek yönetmenin emrine verildiği oldukça uzun devam filmlerden biri olduğunu söyleyerek başlayabiliriz …
Hatta 2019 Eylül ayı içinde RUE MORGUE TV’ye verdiği bir mülakattan öğrendiğimiz kadarıyla , bununla dahi hızını alamayan Muschietti , “It” in iki bölümünün birleştirilip , iki üç yeni sahnenin de eklendiği bir " süper Cut " versiyonun peşindeymiş …
Ki , bize göre bu da nereden bakılırsa bakılsın ( hafiften “çakır keyif” olmadıkça her bünyenin tek seferde hazmetmesi biraz zor olan ) beş saati aşan bir süreye tekabül eder …
Aslında , filmin bir sahnesinde , James McAvoy’a bisiklet satan ikinci el bir eşya dükkânının sahibi olarak küçük bir rolde de olsa karşımıza çıkan Stephen King’in hikâyesi oldukça sağlam …
Muhtemelen yine kendisinin “gözetim ve onayı” ile “The Conjuring Universe / Conjuring Evreni” projesi filmlerinden de tanıdığımız Gary Dauberman tarafından yazılan senaryoda da her hangi bir sorun yok …
Filmin , Jessica Chastain , James McAvoy , Bill Skarsgård ve Finn Wolfhard’ın dikkatleri üzerlerinde topladıkları oyuncu kadrosu da yeterince iyi …
Üstelik “A Nightmare on Elm Street 5 : The Dream Child” ( 1989 ) üzerinden yapılan nazik bir saygı duruşu da mevcut filmde …
Fakat gel ve gör ki , “Midway” in ( 2019 ) yorumunda da ifade ettiğimiz gibi yoğun “yeşil perde” ve “CGI” kullanımı Stephen King’in hikâyesinin bütün büyüsünü ortadan kaldırıyor …
Hele o , finaldeki kavga sahnelerinde , “The Mummy Collection” filmlerinin Scorpion King’ine benzer bir görünüme büründürülen “Pennywise” karakteri yok mu ? “Pes” dedik , başka da bir şey söyleyemedik …
Fakat sıraladığımız bu eksikliklerine rağmen , kendini dev aynasında , asla yenilmez ilahlar gibi gören “şişkin egolara sahip palyaçolara” , doğru bir strateji ile hadlerinin bildirilebileceği mesajını da veren hikâyesi nedeniyle , eleştirilerimizi çok daha fazla uzatmayı da istemedik …
Belki biraz tarzımızın dışında olacak ama tek bir “spoiler vermeden” buraya kadar yazdıklarımızın tamamı , zımnen de olsa ikisini de içerdiği için filme ilişkin hem ilk tespitimiz hem de ilk önerimiz olsun …
Ayrımı gönlünüze göre siz kendiniz yaparsınız …
Sonuç olarak , kendi değerlendirme sistemimiz içinde puan olarak 2,5 verdiğimiz bu film için önerimiz de çok büyük bir beklentiye girmeden , “bir şans da siz verebilirsiniz” şeklinde olacak …
Keyifli seyirler …
