Senaryosunu da yazan , Kore göçmeni bir anne ile babanın çocuğu olarak 1978 tarihinde Denver , Kolorado'da dünyaya gelen " mektepli " sinemacılardan Lee Isaac Chung'ın yönetmen koltuğunda oturduğu “Minari” , kendisinin ilk çocukluk günlerinin , David ( Alan S. Kim ) karakteri ile resmedildiği yarı otobiyografik bir drama .
Bu kısa bilginin ardından gelin isterseniz altışar kategoride , kazananlarını 12 Nisan 2021 ile 25 Nisan 2021 tarihlerinde öğreneceğimiz BAFTA ve Academy ödülü adaylıkları bulunan filmimize biraz daha yakından bakalım .
Şaşkınlık içindeki ailenin annesi Monica ( Yeri Han ) , çocukları Anne ( Noel Kate Cho ) ve David ile beraber ailenin reisi Jacob'ın ( Steven Yeun ) kendileri için Arkansas'ta ayarlamış olduğu kırsalın ortasındaki yeni evlerine girerler .
Kore'den göçerek yerleştikleri Kaliforniya'da başarısız olduğuna inanan Jacob'ın niyeti , topraklarının verimli olduğunu düşündüğü bu bölgede çiftçilik yapmaktır .
Ancak şimdilik karı koca beraberce , bir tavuk çiftliğinin yakılarak imha edilecek olan erkek civcivleri dişilerinden ayırma bölümünde çalışarak hayatlarını kazanacaklardır .
İşin kötü tarafı ise , evde bir bakıcı bulunmadığı için çocukları da iş yerine götürmek zorunda kalıyor olmalarıdır .
Ki Monica , hem bu durumdan hem de evlerinin kent yaşamından çok uzakta olmasından son derece rahatsız olup Jacob'a , diğer Korelilerin yaşamakta oldukları Rogers'a geçmelerini teklif etmektedir .
Üstelik Monica'ya göre orada beş dönüm toprak da alabileceklerdir .
Ama Jacob'ın gözü küçük bir hobi bahçesinde değil elli dönümlük büyükçe bir arazidedir .
Yani şu an yerleştikleri yerden ayrılmayı aklının ucundan dahi geçirmemektedir son derece kararlı olan Jacob .
İşin içine bir de yaklaşmakta olan kasırganın yerleştikleri seyyar evi uçuracağı korkusu girince Monica ile Jacob , her zamanki gibi yine birbirlerini yemeye başlarlar .
Zira Jacob'ın " yeni bir başlangıç " olarak nitelendirdiği bu Kaliforniya'dan Arkansas'ın kuş uçmaz kervan geçmez bölgesine yerleşme işi , Monica'nın içine kesinlikle sinmemiştir .
Fakat çok sürmez ve geçici de olsa bir çözüme ulaşılır .
Ne midir bu ?
Küçük David'e bakıcılık yapmak üzere Monica'nın annesi Soon - ja ( Youn Yuh - jung ) Kore'den getirtilecektir .
Bu arada Jacob arazisinde su aramaya da başlamıştır .
Elbette kısa bir süre sonra bulur da .
Derken Kore meyve ve sebzelerini yetiştirecekleri toprağı sürmek için ikinci el bir traktör de alır .
Çok geçmez yanına aldığı " minari " tohumları ile iyice yaşlanmış ve geleneklerine sıkı sıkıya bağlı olan büyük anne Soon - ja'da gelerek yıl ailesinin arasına katılır .
Karısının arkadaşsız kaldığını fark eden Jacob , Pazar günleri en yakındaki kiliseye giderek sosyalleşme kararına varır .
Gerçekten orada farklı insanlarla tanışırlar da .
Örneğin David'in Johnnie ( Jacob M Wade ) adında yeni bir arkadaşı olur .
Unutmadan .
Geceleri altını ıslatma sorunu yaşayan David'in , büyük anneden pek hoşlanmadığını da belirtmiş olalım .
Dakika 55. .
Civciv ayıklama işine artık Monica tek başına giderken David'de dini inanç hususunda , ( aynen İsa Peygamber " Jesus " gibi üzerinde çarmıha gerileceği haçı taşıma ritüelini her Pazar tekrarlayacak kadar ) takıntıları bulunan Paul ( Will Patton ) ile tarla da çalışmaktadır .
Peki , hepsi bu mu ?
Olur mu hiç .
Geride gerek aile içinde gerekse de ürünlerin hasadı ile satışı konusunda yaşanacak olan 60 dakikalık fırtınalarla dolu bir bölüm daha mevcut .
Henüz izlememiş olanlara , 2 milyon dolar gibi son derece mütevazı bir bütçe ile çekilerek , dünyada ses getirecek film çekmek için büyük bütçeler gerektiğini söyleyen vizyonsuz sinemacılara kapak olan bu bağımsız ( " indie " ) filmi kaçırmamalarını önereceğiz .
Keyifli seyirler ,
