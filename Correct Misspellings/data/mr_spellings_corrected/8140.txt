Pek çok film oyunculuklarıyla kendini gösterir , bazılarını sevip sayma sebebimiz ise başarılı senaryolarıdır .
Bir kesim ise sinemayı sadece göz mastürbasyonu amacıyla kullanmayı tercih eder .
Tüm bunların aksine Yerçekimi için Alfonso Cuaron’un filmi demek gerekiyor .
Yönetmen bu son filminde kendini kanıtlamış , Hollywood sektöründe artık çok sıkça gördüğümüzün aksine ön plana kendi işini çıkarıyor .
Her zaman çıtayı yüksekte tutan bir sinemacı için bu film , Cuaron’un rüştünü ispatladığının açık bir göstergesi oluyor .
Sinemaya gönül vermişler tarafından yıllar sonra hatırlanacak olmasının sebebi ise ne muazzam efektleri , ne tüyler ürpertecek kadar muhteşem müzikleri ne de kameranın karşısına geçen bir oyuncunun mucizelerle dolu macerasıdır ; Yerçekimi’ni unutulmaz kılacak olan şey Alfonso Cuaron’un yönetmen sinemasına getirdiği taptaze soluktan başka bir şey değil .
