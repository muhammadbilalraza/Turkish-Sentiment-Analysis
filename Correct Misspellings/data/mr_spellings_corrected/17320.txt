Film için lirik bir başyapıt demek isterdim ama ne yazık ki bu kadar büyük laf etmek bu filmi de beni de aşar .
Evet deneysel bir film , klasik müzik eşliğinde zaman zaman insanın içini okşayan bir dinginlikle akıyor ama bundan daha fazlası değil kanımca .
Birçok eleştirmen 2011 yılının en iyi filmlerinden birisi olarak gördüğünü dile getirdi filmi .
Hatta 2001 : A Space Odyssey filmi kadar kaliteli ve benzersiz bir film olduğunu düşünen eleştirmenler bile var ( Beyazperde'nin sinema eleştirmeni Kaan Bey gibi ) .
Ben ise filmin o seviyelere çıkamadığını düşünüyorum .
Belki filmin tonu o filme yakın ama entelektüel boyutu ve seyir zevki o filmin sularına yaklaşamıyor ne yazık ki .
Malick kişisel bir film çekmek istemiş , anlaşılan kendi çocukluğundanda izler taşıyan bu filmi bir ' ' hedef ' ' olarak yıllardır zihninde saklamış .
Ticari kaygılardan iyice kurtulduğu ' ' ustalık ' ' döneminde de , kafasının bir köşesinde yıllardan beri duran bu projeyi artık perdeye dökmenin zamanının geldiğinin farkına varıp filmi peliküle aktarmış .
Zihnini bir güzel temizlemiş , sanırım kendisi için bir nevi meditasyon olmuştur bu film .
Malick ustanın ailesi sandığım perdedeki aile ( ki bence öyleydi ) ile kendi ailem arasındaki yakınlık sebebiyle filmi tamamen tu kaka edemedim .
Ama bu yakınlığı kendi hayatında görmeyen bir izleyici için film çok fazla birşey ifade etmeyecektir ne yazık ki .
Final sahnesi ve Jessica Chastain'nin oyunculuk performansı oldukça başarılı hakkını teslim etmek lazım .
Görsel olarakta film kusursuza yakın .
Ama yarınlara kalabilecek bir film olabileceği konusunda kuşkularım var .
Özellikle entelektüel boyutunun bu tarz bir filme göre biraz sönük kalması sebebiyle .
