Nihayet vizyondan kalkmasına iki gün kala Pera Sineması'nda Mahmut Fazıl Coşkun'un son filmi Anons'u seyretme fırsatını yakaladım .
Yönetmenin biyografisini okurken tüm filmlerini seyrettiğimi fark ettim .
Ardından diğer filmlerinde olduğu gibi Anons'ta da Ercan Kesal'la çalıştığını öğrendim .
Senaryoda Kesal'ın kalemi , kendi açımdan heyecan vericiydi .
Film , 21 Mayıs 1963 yılında yaşanan askeri darbeden esinlenerek kurgulanmış .
Ve bir günü daha doğrusu bir gecede yaşanılanları ele alıyor .
Sabit kamera kadrajları , durum komedisi , biçimsel sinema dilinin birleşmesi ve italyan yeni gerçekçilik akımının etkisiyle kasvetli , durağan absürt komedi türünde bir filme dönüşmüş .
Bu sebeple sakin bir kafayla seyretmekte fayda görüyorum .
Mahmut Fazıl Coşkun'un Anons ile diğer filmlerine nispeten bambaşka bir tarz arayışında olduğu ortada .
Fakat ilgimi çektiğini ve etkilendiğimi söyleyemeyeceğim .
Bilakis Yozgat Blues ve Uzak İhtimal'i izlerken yaşadığım hazzın onda birini yaşamadım .
Kaldı ki haz alınacak bir yapım olduğu da sanmıyorum .
Yalnız sinematografik anlamda harikalar yaratıldığını ve sanat yönetmeninin dönemi iyi yansıttığını söylemeden geçemeyeceğim .
Yanı sıra katıldıkları hemen her festivalinden ödülle dönen filmin bunca ödülü hak edip etmediği ayrı bir tartışma konusu olacaktır .
