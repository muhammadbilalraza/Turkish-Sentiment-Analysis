( . ) DreamWorks'ün unutulmaz işleri arasına rahatlıkla girmeyi başaran Bay Peabody ve Meraklı Sherman : Zamanda Yolculuk , Peabody adında Harvard mezunu , Olimpiyat madalyası kazanmış , müzisyen , süper zeki , kibar , mantıklı fikirleri ve dahice buluşları olan dünyaca meşhur bir kaşif ve Nobel ödüllü bir bilim adamının , oğlu Sherman ile birlikte yaşadığı çeşitli maceraları konu alıyor .
Yalnız bahsettiğimiz Peabody isimli bu dahi karakter bir köpek !
Zaman makinesi bile icat edebilen bu maharetli köpek , tabii ki bizim bildiğimiz köpeklerden çok farklı .
Misafirperver , görgülü ve son derece nazik biri .
Evlat edindiği Sherman da bir insan bu arada .
Eh , sonuçta bir insan bir köpeği sahiplenebiliyorsa bir köpek bir insanı neden evlat edinemesin ki ? ( . ) Filmin duygusal ve öğreticilikten ayrı tutulan diğer bir mühim bölümünü oluşturan mesajların başında , genel bir sevgi kavramı hakim .
Finale doğru iyice ön plana çıkan Bay Peabody ile Sherman arasındaki baba - oğul ilişkisi , sevginin engel tanımayan , sınırsız bir güç olduğunu söylüyor .
Film , bu yolla insan - hayvan sevgisine değinirken diğer taraftan da Penny ile Sherman'ın arasındaki nefreti zamanla kocaman bir sevgi yumağına dönüştürerek ' en kuvvetli arkadaşlıklar kavga ile başlar ' diyor .
Özellikle çocuklarınızın kendilerine manalı dersler çıkaracağı bu renkli ve hoş animasyon , sizi de en az çocuklarınızı eğlendirdiği kadar eğlendirecek ve onlar kadar olmasa da bazı noktalarda düşündürecek de . ( . )
