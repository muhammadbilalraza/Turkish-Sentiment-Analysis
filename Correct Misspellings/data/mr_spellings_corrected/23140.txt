Öncelikle Rob Marshall'a Karayip Korsanları 4 ve Oscarlı Chicago gibi filmlerden aşinayız .
Dolgun oyuncu ekibini zaten biliyoruz .
Ortaya iyi veya oldukça enteresan bir işin çıkacağının kokusunu başından bilir gibiydik .
Öyle de oldu .
Filmin konusu ve bu konuyu bir yere bağlama stili oldukça başarılı .
Filmin konusu şöyle : " Bir fırıncı ve eşi çocuk sahibi olmak istemektedirler ama cadının laneti yüzünden olamazlar . Bir gün cadı , bir koşul ile çiftin yanlarına gelir ve onlardan 4 şey ister . Bunlar ; süt kadar beyaz bir inek , kan kadar kırmızı olan bir pelerin , mısır kadar sarı saç ve altın kadar saf olan bir ayakkabı . Ve bunları bulmaları için cadı , fırıncıyı ormana yönlendirir . Aradığını orada bulmaya çalışacaktır . Aslında film , şu açıdan muhteşem ve oldukça yaratıcı ; Pamuk Prenses , Sinderella , Rapunzel ve Jack ile Fasulye Sırığı gibi masalları birleştirerek ortak bir nokta yaratmış : Orman ! Hatta film bu yan masal karakterlerini o kadar başarılı bir şekilde işlemiş ki , sadece onlardan ibaret bir film ortaya çıkabilirmiş . Disney'in diğer filmlerine göre daha naif ve titiz bir şekilde işlenmiş . Ayrıca dediğim gibi , filmin oyuncu kadrosunda yok yok ! Filmin başrolünde James Corden ve Emily Blunt var . Corden ve Blunt ikilisi birbirine uyumlu olmuş . İyi oyunculuklar sergilemişler . Sonraki başrollerde Anna Kendrick ve Chris Pine var . Kadrodan sırayla gidiyorum . Anna Kendrick , normal bir şekilde oynamış ve akılda kalıcı bir karaktere imza atmış . Ayrıca şarkı sahneleri de iyiydi ki zaten onu Pitch Perfect'den biliyoruz . Chris Pine ise fazla iyi olmamış . Şarkı sahnelerinde elinden geleni yapmış ama ortalamayı zor tuttumuş . Oyunculuğu ise eh işte . Asıl bomba ise şimdi . Meryl Streep , Tracy Ullman ve Johnny Depp var kadroda . Streep iyi oynamış , şarkı sahnelerinde de oldukça başarılı . Gerçi Streep bu film ile 19. Oscar adaylığını aldı ama o kadar da abartılacak bir şey yoktu . Tracy Ullman da öyleydi . İyiydi ama fazla abartılacak bir şeyi yoktu . Depp'e ise diyecek yok zaten . Harika bir oyuncu , akılda kalıcı bir performansa imza atmış . Tek kötü taraf ise filmde 5 dakika gözükmesi . Ama filme ayrı bir renk katmış . Ayrıca çocuk oyuncular Daniel Huttlestone ve Lilla Crawford da kayda değer bir oyunculuğa imza atmışlar . Ayrıca filmde müzikal türü de en üst düzeyde . Filmin yarısından fazlası müzikal . Eğer müzikal sevmiyorsanız , film pek size göre değil . Çünkü birçok konuşma müzikal şeklinde , "
Bunlar niye böyle konuşuyor ? " derdine düşebilirsiniz . Zaten konusundan da anlaşılacağı gibi daha çok çocuk filmi düzeyinde . Aslında filme çocuklar için demek de tam doğru olmaz , çünkü filmdeki dramatik sahneler de bol . Bu yüzden daha çok 8 ile 15 yaşındakilere hitap ettiğini düşünüyorum bu filmin . Eğer ciddi bir film arıyorsanız yanlış adrestesiniz yani . Bir de şunu demeyi unuttum ; Film aslında nihai yani masallarda olan mutlu sona 75. dakikada varıyor . Ama filmin süresi 125 dakika ? İşte burada film U dönüşü yaparak Jack ve fasulye Sırığı'ndaki devlere karşı bir savaşa girişiliyor . İşte bu beklenmedik bir şeydi . Bu yüzden dikkatleri yine filme veriyoruz ve sürükleyici olduğu için de sıkılmıyoruz . Bu arada filmde bu anlattığım etkenler işin başarılı kısmıydı peki kötü tarafları yok muydu ? Vardı . Mesela filmin finali biraz aceleye gelmiş hissi veriyor . Ayrıca böyle bir dünyada konu daha geniş ve müzikaller daha da başarılı olabilirdi hissi verebiliyor . Ama bunların dışında iyi filmdi tabii . Sadece abartılacak fazla bir yanı yok . Açıkçası , ben bu filmi izlerken epey zevk aldım . Oyalayıcı ve fantastik olan , masal tadında başarılı bir müzikal film ortaya çıkmış . Eğer türün hayranıysanız , sizi bu film yeterince tatmin edecektir . Film arıyorsanız , iyi bir tercih olur Into The Woods ( Sihirli Orman ) . İyi seyirler . Not : Film Oscar'da daha çok "
En İyi Makyaj " dalında ödül alacaktır bence . Bu arada , filmi sinemada izleyebilirsiniz . Ama abartılmasına gerek yok diyorsanız , ev sinemasında da iyi bir sonuç alabilirsiniz izlerken .
