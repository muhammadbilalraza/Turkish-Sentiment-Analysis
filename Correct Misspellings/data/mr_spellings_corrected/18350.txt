Uzun zamandır merak ettiğim Yaşam Kürü'nü vizyona girdiği zaman sinemada izleme fırsatını kaçırmıştım .
Ve her ne kadar filmi anca şimdi izlemiş olsam da Yaşam Kürü için başlı başına bir inceleme yapmak istedim .
Çünkü bu film benim için bir başyapıt olmasa da , ortaya çıkan işin oldukça özel olduğunu düşünüyorum .
Hani arada sırada vizyona orijinal bir film gelir ve gişede battıktan yaklaşık 5-10 yıl sonra internet bu filmi keşfeder ve bir klasik haline gelir ya ?
Yaşam Kürü de bu filmlerden biri olacakmış gibi duruyor .
" Büyük bir şirketin başında bulunan bir adam , gizemli nedenlerden dolayı hayatını kaybedince şirkette çalışan ve oldukça hırslı olan Lockhart , onun pozisyonuna geçmek ister . Ama bunun için şirketin başındakiler , Lockhart'ı İsviçre'deki Alp Dağları yakınındaki bir tedavi merkezine yollayıp orada bulunan Bay Pembroke'u geri getirmelerini isterler . Tedavi merkezine vardığı zaman Lockhart , Pembroke'u geri getirmeye çalışsa da onun için oradan çıkmak hiç de kolay olmayacaktır . Çünkü bu merkezin arkasında bir sürü şüpheli olay dönüyordur . "
Yaşam Kürü , kimi seyirciyi tiksindirecek , uzun süresinden dolayı sıkacak ve genel anlamda hiç de hoşlarına gitmeyecek bir film .
Ama ben her ne kadar korku filmlerini sevmesem de , Yaşam Kürü'nü oldukça takdir ettim .
Çünkü bu film ne bir reboot , ne bir spin - of , ne de bir devam filmi .
Yaşam Kürü , tamamen orijinal bir film olup öylesine vizyona atılmış bir film .
Ve buna rağmen filmin gişede batmış olması kötü çünkü böyle orijinal işlerin desteklenmesi gerektiğini düşünüyorum .
Öncelikle , bu filmin sinematografisi inanılmazdı .
Yani , bunu ne kadar övebileceğimi bilemiyorum ama bu filmin görüntü yönetmeni Bojan Bazelli bu konuda inanılmaz bir iş başarmış .
Hani bir filmi evde izlerken " pause " tuşuna basarsınız ve görüntü sallantılı bir karede durur ya ?
İşte o , Yaşam Kürü'nde yok .
Filmdeki her bir kare bir tablo gibi hissettiriyor .
Gerek ışıklandırma gerek kamera açıları olsun oldukça büyüleyici , rüya gibi bir hava yaratılmış .
Bu sayede de filmin atmosferine rahatça giriş yapabiliyorsunuz .
Bu konuda yönetmen Gore Verbinski'nin imzası rahatça görülüyor .
Ayrıca oyunculuklar da gayet iyiydi .
Normalde oyunculuğunu ortalama bulduğum Dane DeHaan , bu filmde kendisini aşmış .
Jason Isaacs , her zamanki gibi sade ama ürkütücü bir performans sergilemiş .
Mia Goth'un performansıysa oldukça büyüleyiciydi , ekranda olduğu her sahnede gözlerimi ondan alamadım .
Ama oyunculuklardan ve görselliklerden ziyade Yaşam Kürü'nun işlediği konu oldukça ilginç soru işaretleriyle ve farklı bakış açılarıyla da dolu .
" Tedavi nedir ? " , " İnsanları hasta eden şey ne ? " gibi ilginç sorular sormayı başarıp sadece sıradan bir korku filminden fazlası olmayı başarmış Yaşam Kürü .
Bu arada korku filmi dediysem de beni yanlış anlamayın , Yaşam Kürü son zamanlarda çıkan sıradan korku filmlerine hiç benzemiyor .
Her ne kadar atmosfer " Shutter Island " ve bazı karakterlerin gidişatı " The Shining " filminden çıkmış gibi hissettirse de Yaşam Kürü , tamamen kendi yolunda ilerlemeye çalışıyor ve gerek parmak bastığı noktaları , gerek atmosferi olsun , oldukça ilginç bir psikolojik gerilim filmi yaratıyor .
Ayrıca , Yaşam Kürü'nün uzun bir süresi olmasına rağmen filmde hiçbir jump - scare sahnesi olmaması da çok etkileyiciydi .
Şimdi de filmin kötü yanlarına geçelim .
İlk önce sürenin aşırı uzun olduğunu düşünüyorum .
Her ne kadar Yaşam Kürü'nü izlerken sıkılmamış olsam da bazı sahneler kendisini tekrarladığı için ara sıra saatimi de yoklamadım değil .
Bu yüzden filmin 146 dakikalık uzun süresi rahatça 110 dakikaya kadar çekilebilirdi .
Son olarak , filmin son 30 dakikasını biraz zayıf buldum .
Her ne kadar finali kötü olmasa da filmin ağır ilerleyen gizemli atmosferine karşılık son 30 dakika gereğinden fazla hızlıydı .
Bu yüzden de film bittikten sonra aklınızda birden fazla soru kalıyor .
Ama buna rağmen Yaşam Kürü'nün çok başarılı bir iş olduğunu düşünüyorum .
Her ne kadar süresi uzun , son 30 dakikası biraz aceleye gelmiş ve tekrar tekrar izleyebileceğim bir film olmasa da görüntü yönetmenliği inanılmazdı , senaryo sürükleyiciydi ve performanslar dört dörtlüktü .
Eğer son zamanlarda çıkan filmlerden sıkıldıysanız ve orijinal bir film arıyorsanız , Yaşam Kürü'nü izlemenizi kesinlikle tavsiye ederim .
Eksik yanlarına rağmen kesinlikle görülmeyi hak eden bir iş .
FİLMİN İYİ yanları : + Dane DeHaan , Jason Isaacs ve Mia Goth'un dört dörtlük performansları . + Oscar'a aday gösterilmesi gereken , muazzam görüntü yönetmenliği . + Gore Verbinski'nin yönetmenliği . + Gündelik hayata ve insanlığa karşı sorulmuş sorular .
FİLMİN KÖTÜ yanları :
- Süresinin gereğinden fazla uzun hissettirmesi .
- Son 30 dakikanın biraz zayıf olması .
- Tekrara saran bazı bölümler .
TOPLAM PUAN : 7.5 / 10
