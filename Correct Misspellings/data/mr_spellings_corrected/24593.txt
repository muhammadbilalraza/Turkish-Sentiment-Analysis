1968 yılında Ford'un İngiltere'nin Dagenham isimli şehrindeki fabrikasında arabaların koltuk kılıflarını diken kadın işçilerin fazla mesai , kötü çalışma koşulları ve düşük ücret nedeniyle greve gitmesini konu edinen bir film .
Yaşanmış bir olayı konu edinmiş olması benim için bu filmi cazip kılan başlıca öğelerden bir tanesi .
Bu başkaldırı sonrasında kadınların potansiyellerinin ve neler yapabileceklerinin farkına varmaları , ve haklarını savunmaya cüret edebilecek gücü kendilerinde bulabilmeleri benim için yine filmi özel kılan başka bir içerik oldu .
Son olarak , grevin başarıya ulaşması ve kadın işçilere erkek işçilerle eşit ücret ödenmeye başlaması ise dişil gururu ve egoyu okşayan bir etken olması yönünden etkileyici olduğu kadar umut ve cesaret aşılayarak filmden mutlu ayrılmamı sağladı .
