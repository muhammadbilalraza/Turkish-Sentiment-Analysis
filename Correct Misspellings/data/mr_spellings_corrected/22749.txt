" Blue Valentine " ın ardından Cianfrance yine hikaye anlatımındaki gücünü sergiliyor .
İsmini geniş kitlelere duyurmayı başardığı o filminde zaman atlamalı kurgu kullanarak başarıya ulaşmıştı .
" The Place Beyond the Pines " da tek bir zamanda geçmiyor .
Ancak diğeri gibi flashback'lerle bezeli değil .
Hikaye bir noktadan başlıyor ve o çizgide devam ediyor , yaklaşık 15 yıla yayılan bir süreçte .
Sanırım kolaylıkla üçe bölebiliriz filmi .
Gosling'li , Cooper'lı ve gençlerin olduğu bölümler olarak özetlenebilir bunlar .
Hepsi de birbiriyle bağlantılı tabii ki , ancak kendi içlerinde ayrı hikayeler olmayı da beceriyorlar .
Gosling ve Cooper'ın harika oyunculukları çok önemli .
Karakterlere kusursuz bir şekilde bürünmeyi başarıyorlar .
Hikaye geniş bir zamana yayılıyor ve yönetmen de tabii ki geçiştirmekten ziyade yaşananları iyice özümsememizi sağlamak istiyor .
Ortaya süre olarak pek kısa sayılamayacak bir film ortaya çıkıyor haliyle .
Ancak sürükleyicilik ve " ne olacak " merakı sıkılmanıza izin vermiyor .
Sonraki işleri de takip edilecek bir yönetmen .
