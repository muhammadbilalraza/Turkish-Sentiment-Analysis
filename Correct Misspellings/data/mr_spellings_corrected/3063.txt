Kış Uykusu , Nuri Bilge Ceylan'ın ( kısaca NBC ) son filmi .
Oldukça sağlam ve başarılı bir film çıkmış ortaya ve de bunu Cannes festivalinde aldığı Altın Palmiye'de bunun kanıtı .
Şimdi karşımızda bol ödüllü ve eleştirmenler tarafından olumlu eleştiriler alan bir film var .
Fakat yine de beklentileri çok tutmamak lazım .
Karşımızdaki bir NBC filmi .
Bir Zamanlar Anadolu'da filmini çoğunuz bilir .
NBC o filmi oldukça sade bir tonla işlemiş .
Şimdi insanın aklına bu filminde oldukça sade olabileceği fikri ve de 196 dakika süresi akıllarına gelince insan bir çekiniyor .
Fakat herkes değişebilir , her film farklı şekilde çekilebilir .
NBC değişmiş , bu filmi oldukça farklı bir şekilde çekmiş onu açıkça görebiliyoruz bu filmde .
Filmin fragmanı veya konusu biraz gizemli kaçsa da özeti şöyle yazılmış : Aydın emekli bir tiyatrocudur ; oyunculuğu bıraktıktan sonra Kapadokya'ya babasından yadigar kalan butik oteli işletmek için geri döner .
Aydın o günden sonra başlayan kış uykusu bu gözlerden ırak otelin içerisindeki gündelikleriyle , kah yerel bir gazeteye köşe yazıları yazarak kah her zaman niyetlendiği ancak bir türlü başlayamadığı tiyatro tarihi kitabını yazmayı düşünerek geçer .
Tüm bu süreçte hayatında iki kadın vardır : Kendisine her anlamda uzak ve soğuk davranan genç karısı Nihal ve boşandıktan sonra yanlarına taşınan kız kardeşi Necla .
Kışın bastırması ve artan kar yağışı bu küçük taşrada en çok Aydın'ın sinirlerine dokunur ve onu uzaklara gitmeye teşvik eder .
Öncelikle filmin yazılan özeti ( yani konusu ) pek de doğru sayılmaz .
Film bambaşka .
Aslında konunun böyle yazılmasına da hak veriyorum çünkü film öyle enteresan ve sürükleyici ki .
Konu yazmak yetmez yani .
Film de aslında etkileyicilik payını bu biraz basit olan konusundan alıyor .
NBC , seyirciyi hiç sıkmadan bu konuyu 196 dakikanın içine öyle güzel yaymış ki ( müthiş ötesi ve içten olan oyunculuklar ve manzaralar ile birlikte ) ortaya sinema dalında güzel bir sanat eseri çıkmış .
Bu arada filmin oyunculuklarına pek değinmedim de .
Oyunculuklar tek kelime ile oldukça içten hem de profesyonelce .
- tek kelime değil de beş kelime diyebiliriz
- Son zamanlarda izlediğim filmlerin içinde en iyi canlandırmalar bu filmde .
Zaten başrolde Haluk Bilginer , Demet Akbağ ve Melisa Sözen gibi usta oyuncular var .
Filmin neredeyse tamamı Haluk Bilginer'in karakteri Aydın'ın gözünden anlatılıyor ve o sahneler de oldukça başarılıydı .
Gerçi yan karakterlerin de kendi başlarına sahneleri de var tabii ki ( Demet Akbağ ile Melisa Sözen'in karakterinden bahsediyorum ) Aydın karakteri yaşlanmış , eskiden oyuncu olan ( o tiyatrocu denilmesini tercih ediyor ) biri .
Kapadokya'da otel işleten mutlu biri sayılır ve bir de hayatında da 2 kadın var .
Eskiden severek evlendiği genç eşi Nihal ( Melisa Sözen canlandırıyor ) ve kız kardeşi Necla .
( Demet Akbağ ) Nihal , o kadar içine kapanık ve biraz da karanlık bir karakter .
Necla ise Aydın'ın yazdığı köşe yazılarının bazılarında yardımcı oluyor ve tam anlamıyla dırdırcı birisinin teki .
Dirdırcı demişken filmde Aydın ile Nihal'in ve - ayrı sahnede
- Necla'nın konuştuğu 15 dakikalık uzun bir sohbet var .
Seyircilerin bazıları bu sohbetten sıkılabilirler çünkü sohbet sonsuza kadar sürecekmiş gibi duruyor .
- Aydın ile Nihal konuşurken Aydın'da bu sohbetin sonsuza kadar süreceğini düşünmüştü
- Fakat her şeyin bir sonu var .
Bu sohbetler de biraz derin ve karakterlerin kişilikleri hakkında yapılan sohbetler olduğu için biraz da önem taşıyor sayılır .
Neyse .
Bu sohbetler dışında gerisi Aydın'ın yaşadıkları ile çevresindeki insanların durumu ile ilgili .
O sahneler de keyifle izlettiriyor kendini .
Tabii ki müthiş manzaralar ile .
Görüntü yönetmenini de buradan ayrıca kutlamak isterim buradan .
Oldukça etkileyiciydi manzaralar .
Yani kısaca anlayacağınız Kış Uykusu'nun hem övülecek hem de anlatılacak çok yanı var .
E malum , süresinden .
Şimdi eğer festival filmleri veya NBC filmleri seviyorsanız bu filme çoğunuz çoktan gitmiştir .
Gitmeyenler içinse önyargıları kırıp bu 196 dakikalık filme gitmenizi tavsiye ediyorum .
Kendini sıkmadan izlettiren ve hikayenin derinine inen müthiş bir film bu .
Yani ben ne kadar filmin bazı yerlerini anlamasam da beni etkilemeyi başardı .
İzlemenizi tavsiye ediyorum .
4.5 / 5
