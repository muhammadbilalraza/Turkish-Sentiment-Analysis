Bir yandan filmi izlerken , bir yandan da zihnime doluşan onlarca soruyla mücadele ettim diyebilirim .
Öncelikle hiçbir karakterden nefret edemiyorsunuz ya da hiçbir karaktere favorim diyemiyorsunuz .
Ama kabul ediyorsunuz , çünkü ortada bütün çıplaklığıyla ; iyisiyle , kötüsüyle , suçlayıcılığıyla , gururuyla , gururunu ayaklar altına almasıyla ; insan manzaraları var .
Hepsinin de kendi içinde haklı ve haksız noktaları var .
Mesela Aydın karakterini suçlayan noktalara katılmıyorum çünkü kız kardeşi ve karısının konuşmalarından karakter üzerinde aşırı bir beklenti oluştuğunu hatta kıskanıldığını , o uzaktan bakan ( tepeden değil ) bakış açısıyla çevresindekilere kendilerini yetersiz hissettirdiğini söyleyebilirim .
Peki kız kardeşi haksız mı ?
Camiye gitmemiş bir adamın din adamları hakkında yazı yazmasında ya da sadece çok küçük bir kesimin okuduğu bir gazeteyle uğraşmasında , yani yazdıklarının sonuç getirmeyeceğini söylemekte .
Ama bir yandan da insanın kendisine bir meşgale bulmasında ne kötülük olabilir ya da yorum yapabilmesi için olayların içinde olması şart mı ?
İşte oradaki gizli bir küçümseme hissi olmalı insanı rahatsız eden .
Belki de imamın insan olduğu gerçeğini bırakıp bir tipleme yoluna gitmesi .
Bakış açısı doğru bana göre ; evrensel . hümanist ama yeri geldiğinde derinlikten uzak .
Anlıyor ama anlayışla yaklaşmakta eksik kalıyor .
Bir diğer kilit nokta da yapılan iyiliklerin insanın kendi yetersizlik hissini bastırmak için yapılıyor oluşu .
Buradaki doğru yaklaşım belki de isteyene yardım eli uzatmak olmalı .
Yapılacak yardımları kendince öncelik sırasına koymak her zaman beklenenleri karşılamayabilir .
Ya insanın kendini suçlamaktan kurtulamaması ?
Dışarıdan tümüyle suçsuz görünse bile ' ya şöyle yapsaydım . ya böyle davransaydım ' demekten kendini alamaması ?
Olabilecek en uç ihtimalleri düşünüp ' keşke hiç karşı koymasaydım ' noktasına gelmesi , doğru bir yaklaşım mı emin olamadım doğrusu .
Bence bunun altında aradan yıllar geçse de olayları kabullenememe yatıyor .
İnsan kendinde de suç aramalı elbet ( şahsen ben çok sık yaparım ) ama cidden yapılacak hiçbir şey yoksa ?
Bu insanı kemirmekten başka neye yarar ?
İşte izlediğim süre boyunca bunlarla boğuşup durdum .
Karakterler tümüyle gerçek , oyunculuklar da son derece doğal , başarılı olunca bittiğinde de saatlerce üzerinde düşünmeme yol açan bir film oldu diyebilirim .
Gözüme çarpan tek pürüz keşke Nejat İşler'in canlandırdığı karakterde ufacık da olsa bir şive izleri görebilseydik dedirtmesi oldu .
Bana biraz sakil , üzerinde çok düşünülmemiş geldi .
Genel olarak en çok etkileyen yönü üzerinde düşünmeye sevk etmesi , psikolojik analizler yapacak bolca açık kapı bırakması oldu .
İzleyin ama her cevabı benden beklemeyin ; ben çatışmaları tüm çıplaklığıyla gösteriyorum diyor bunu da gayet ustaca yapıyor .
