Academy ve Golden Globes Ödüllü senaryosunu da kaleme alan Woody Allen’ın yönetmen koltuğunda oturduğu “Midnight in Paris” : “Neydi o eski günler” diyenlere , o eski günlerin yıldızlar geçidine dönüşen bir oyuncu kadrosu ile sahnelenerek “taş yerinde ağırdır , bulunduğunuz zamanın tadını çıkartın” denildiği şahane bir film olmuş …
Hollywood için senaristlik yapan ve nostaljik eşyalar satılan bir dükkânda çalışan bir adam hakkında bir roman yazmakta olmasının yanı sıra Beverly Hills yerine Paris’te yaşama hayalleri de kuran Gil Pender ( Owen Wilson ) , müstakbel kayınpederi aşırı sağ görüşlü Cumhuriyetçi John’un ( Kurt Fuller ) iş ortaklığı nedeniyle karısı Helen ( Mimi Kennedy ) ile beraber Paris’e gidecek olmasını fırsat olarak görerek nişanlısı Inez ( Rachel McAdams ) ile onların peşine takılmışlardır …
Dörtlü yemek yerler ve Gil ile John , ( hem de dünyanın henüz “Trump” felaketiyle yüzleşmemiş olduğu bir tarih olan 2010’da ) faşizm kokan Cumhuriyetçi politikaları tartışırlarken , Inez’in arkadaşları Paul Bates ( Michael Sheen ) ve hayat ortağı Carol’da ( Nina Arianda ) aniden beliriverirler …
Onların Paris’e geliş nedeni ise Paul’ün Sorbonne’daki bir seminer için davet almasıdır …
Ertesi gün Gil , Inez , Paul ve Carol birlikte ABD’li turistler olarak önce Versailles sarayını ardından da Rodin müzesini ziyaret ederler …
Her konuda muhakkak bir fikri bulunan ve çok bilmiş takılan “ukala” Paul , Rodin konusunda da kadrolu müze rehberiyle ( Carla Bruni ) ters düşer …
Gündüzü böyle geçiren bu iki çift akşama , John’un organize ettiği bir şarap tadımına katılırlar …
Tabii bu arada Paul’ün Fransız şarapları konusunda uzman olduğunu da öğreniyoruz …
Yani adamda yok , “yok” …
Derken Paul ile Carol’ın dans edesi de gelir …
Gil son derece gönülsüzdür …
Ancak üniversite yıllarında bir aralar Paul ile aşk da yaşamış olan Inez’de dans etmek istemektedir …
Neyse …
Nihayetinde , dans konusunda kararlı olan Inez , Paul ve Carol üçlüsü taksiye binerlerken Gil yürüyerek gitmeyi tercih eder ve kaybolur …
Kafası biraz iyi olan Gil oturup sessizce beklerken , çanlar çalar çalmaz nereden çıktığını anlayamadığı 1920 model bir Peugeot’dakilerce müziklerini piyanodaki Cole Porter’ın ( Yves Heck ) yaptığı Jean Cocteau için düzenlenen bir partiye götürülür …
Ve orada Zelda ( Alison Pill ) – Scott Fitzgerald ( Tom Hiddleston ) çiftiyle tanışır …
Gil , Zelda , Scott , Cole ve karısı Linda Porter biraz sıkıcı buldukları bu partiyi terk ederek Bricktop kulübe giderler …
Sahnede Josephine Baker’ı ( Sonia Rolland ) gören Gil’in yaşadığı şaşkınlıktan neredeyse gözleri yuvalarından fırlayacak gibidir …
Paris gecelerine yeni dostlarıyla akmayı sürdüren Gil , kendini birdenbire Ernest Hemingway’in ( Corey Stoll ) ağır ağır demlenmekte olduğu tenha bir mekânda bulur …
Gil yakalamışken Hemingway’den romanının taslaklarını okuyarak değerlendirmesini istese de o , bu iş için Gertrude Stein’ın ( Kathy Bates ) daha uygun olacağını söyler …
Bütün bunları anlattığında kendisine inanmayan Inez’i de yanına alarak bir önceki gece yaşadığı “zaman yolculuğunun” olabileceğini tahmin ettiği ( belki de dilediği ) tekrarı için sarı Peugeot’ya bindiği yere geri döner Gil …
Ama beklemekten sıkılan Inez , bir taksiye atlayarak otele doğru gözden kaybolur …
Fakat o da ne ?
Gecenin çanları çalar çalmaz , aynı otomobil yine görünmesin mi …
Filmde de henüz dakika 34 …
Daha geride , Pablo Picasso ( Marcial Di Fonzo Bo ) ve sevgilisi Adriana’dan ( Marion Cotillard ) Salvador Dalí’ye ( Adrien Brody ) ve hatta Luis Buñuel’e ( Adrien de Van ) kadar pek çok ünlü ismin bulunduğu 62 dakikalık koskocaman bir bölüm daha var ki : Eğer bugüne kadar fırsat bulup da izlemediyseniz kesinlikle bayılacaksınız …
Keyifli seyirler ,
