Gerçek bir olaydan uyarlanmış olan Deepwater Horizon , 2010 yılında Amerika'da denizin ortasında BP'ye ait olan petrol delme merkezinde çıkan facianın sonucunda Amerika tarihinin en büyük petrol faciasını işliyor .
Bütün bu olaylar olmadan önce de orada çalışan kişileri tanıyoruz .
Ve ana karakter de , bir aile babası olan Mike ( Mark Wahlberg ) .
Onun ailesiyle olan bağını , diğer çalışanlarıyla olan ilişkisini ve hatta diğer çalışanların hayatlarına da değiniyor film .
Ve bütün bu olaylar olduğu zamanda da , bu karakterleri umursamanızı sağlıyor .
Deepwater Horizon , bunu başarabilen nadir filmlerden birisi .
Deepwater Horizon'u izlerken gerçekten etkilendim doğrusu .
Her ne kadar filmin ilk yarısı bu karakterleri tanıtmakla geçse de ( bu kısımlar da hiç sıkıcı değil bu arada ) , ikinci yarıda kopan kıyamet ile koltuklarınıza çivileniyorsunuz .
Bu film , tehlikenin içerisine kamera tutup orada tehlikeye giren insan hayatlarını çok iyi anlatmış .
Ve özellikle de bu film için yazmak istedim ; Deepwater Horizon , hayatımda gördüğüm en şiddetli 13 + film .
Yani bütün olaylar olurken bir şeylerden kısılıyormuş havası hiç verilmiyor .
Bunun dışında oyunculukları da çok beğendim .
Yani , oyunculuklar arasında sıra dışı bir şey yoktu ve işin de sırrı burada aslında .
Oyunculuklar da filmin kendisi gibi , oldukça doğal ve gerçekçiydi .
Mark Wahlberg , son zamanlardaki en iyi performanslarından birisini vermiş bu filmde .
Karakterini çok iyi yansıtmış ve özellikle de finale doğru iyice etkileyici olmuş .
Bunun dışında Kurt Russell'ı da çok beğendim bu filmde .
John Malkovich de ekibin başındaki sinir bozucu karakteri çok iyi yansıtmış .
Malkovich'i yeniden iyi bir performansla görmek çok hoştu .
Nedense , bu film için yazacak pek fazla şey aklıma gelmiyor doğrusu .
Deepwater Horizon , başarılı oyunculuklara sahip , ince işlenmiş , sizi hem üzen hem de geren , son derece gerçekçi ve etkileyici bir yapım .
Bu yaşanan gerçek olayı da çok başarılı yansıtmış , filmin sonunda da hayatını kaybeden kişileri de hoş bir şekilde anmış .
Eğer gerçek hikayeden uyarlanan filmlere veya gerilim filmlerine ilginiz varsa , Deepwater Horizon'u kaçırmayın derim .
Bu yılın en iyi sürprizlerinden birisiydi .
Tavsiye ederim .
İyi seyirler .
FİLMİN İYİ yanları : + Karakterleri tanımak . + Başarılı oyunculuklar . + Anı iyi yakalayan bir film . + Sizi koltuklarınıza çivileyecek olan , dur durak bilmeyen bir ikinci yarı .
FİLMİN KÖTÜ yanları :
- Etkisinin biraz çabuk geçmesi ( aynı şey bu yaz vizyona giren The Shallows'da da olmuştu ) .
TOPLAM PUAN : 8.6 / 10
