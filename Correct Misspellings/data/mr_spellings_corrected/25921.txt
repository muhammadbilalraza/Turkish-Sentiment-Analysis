Ewa Cybulski ( Marion Cotillard ) ve kardeşi Magda ülkeleri Polonya'yı terk ederek Amerika'nın yoluna düşerler .
Ellis Adasına geldiklerinde kardeşlerden Magda hastalanır ve ada'da kalır .
Kardeşi Ewa'da gemideki sözde ahlaksız davranışlarından dolayı suçlanır , Amerika'daki tek akrabası olan Teyzesine ulaşamayınca sınır dışı edilmek istenir .
Sınır dışı edilecekler arasında beklemekteyken kadın satıcısı olan ( sonradan öğreniyoruz ) Bruno ( Joaquin Phoenix ) tarafından , rüşvetle sınır dışı edilmekten kurtulur .
Bir süre Bruno'nun yanında kalan kadının kardeşinin hastane masraflarını karşılaması gerekmektedir .
Bruno tarafından hayat kadınlığı yapması istenir .
Başka çaresi olmayan kadın , Bruno'nun teklifini kabul etmek zorunda kalıyor .
Kadını gördüğü ilk günden kadına aşık olan Bruno , onu elinde tutmak için her şeyi yapmaya hazırdır .
Bruno'nın kuzeni Orlando , kadına ilgi duymaya başlayınca Bruno'nun planları bozulmaya başlar .
Polonya , 18. yüzyılda elinde bulunan topraklara yeniden hakim olmak isteyince 1920 yılında Ukrayna'ya saldırır .
Ukrayna ve Sovyetler ile savaş halindeki ülkeden Polonya'lılar kaçmaya başlar .
Ellis Adası , 1892 yılından itibaren Amerika'ya girmek isteyen göçmenler için bir tür nakil bölgesi vazifesi kurmuştur .
Hasta olan kardeşini Ellis adasından kurtarmaya çalışan Polonya'lı kadının , ülkesindeki savaştan kaçarken daha büyük bir savaşın içine düşmesidir The Immigrant / Göçmen .
1920'ler gösterişli hayatların yanında fuhuş , kumar , kaçakçılık ; polis , suçlu ya da mafya , siyaset dostlukları içerisinde ülkeye yeni gelen çaresiz insanlar ve onların sistem tarafından sömürülmesi .
Kendini buna akıntıya kaptıranların yanında , ters yöne kürek çekenlerin de olduğu , debisi yüksek bir nehir .
Akıntıya karşı koyan genç bir kadın , aşk ve para kazanma arasındaki tercihi , duygular üzerinden kölelikle kendine bağlama yolunu seçen Bruno .
Kardeşini adadan kurtarmak için her şeyi yapmaya hazır bir kadına duyulan his aşk mı ?
Durdurulamayan yeni bir tutku mu ?
20'lerin havasını , filmdeki sarı ışık tonu ve kadınların giyim şekilleri ile bize yansıtan yönetmen , bizi heyecana ya da öfkeye sokmuyor .
Oldukça durağan bir şekilde , filmi seyrediyorsunuz .
Kadının çaresizliği adeta size yansıyor , hiçbir sahne sizi şaşırtmıyor .
Monotonluk içerisinde ilerleyen filmde konuşmada yok .
Oyuncular adeta her şeyi gözleri ve mimikleri ile anlatıyor .
Oscarlı oyuncu Marion Cotillard , eski / tarihi filmler için Nicole Kidman'dan sonra en çok uyum sağlayan isim .
Zayıf ve hüzünlü halini mükemmel oyunculuğu ile birleştirebilen nadir oyunculardan .
Joaquin Phoenix , her türlü karaktere girebilen , benim Gladyatör ile tanıdığım müthiş oyuncu ile Fantastik ve bilim - kurgu filmlerinden görmeye alıştığımız Jeremy Renner'ın , filmdeki kısa oyunculuğu birleşince ortaya şahane oyunculuklar çıkıyor .
Filmin konusunun ve işleniş biçiminin çok ta tatmin edici olmaması , oyunculukları biraz gölgelese de kendini izlettiriyor .
Göçmen benden 6,4 puan alıyor .
