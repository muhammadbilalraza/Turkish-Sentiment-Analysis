Senaryosunu da yazan Darren Aronofsky’ın yönetmen koltuğunda oturduğu “Mother ! ” ( aslında küçük harfle “mother ! / anne” ) , İncillerdeki ( Holy Bible ) “alegori” ve “şiddeti” tasvir ediyor olması nedeniyle profesyonel sinema eleştirmenlerini , karpuz gibi ortadan ikiye bölmüş olan son derece tartışmalı bir film olarak çıkıyor karşımıza …
Nasıl mı ?
Örneğin , Los Angeles Times’dan Justin Chang , The Guardian’dan Peter Bradshaw , The Telegraph’tan Robbie Collin ve The Playlist’ten Jessica Kiang , filme 100 üzerinden 100 verirlerken Observer’dan Rex Reed , hiç düşünmeden sıfırı ( “0” ) basıvermiş …
Daha insaflı davranan The Wall Street Journal’dan John Anderson ise , 40’da frenlemiş kendini …
23 Eylül 2017 tarihinde The Telegraph’ta yayınlanan bir söyleşisinde Jennifer Lawrence filmde , kendisinin canlandırdığı “Toprak Anaya” yapılan tecavüz ve işkencenin resmedildiğini çok net bir biçimde ifade etmiş …
Devamında da karakteri şair olan Javier Bardem’in , Tanrının bir formunu , bir yaratıcıyı temsil ettiğini ; Michelle Pfeiffer’ın Ed Harris’in Adem’inin Havva’sı olduğunu ve büyük oğul Domhnall Gleeson ile küçük kardeş Brian Gleeson’ın da Kabil ile Habil olduklarını eklemeyi de unutmayarak , filmin anlaşılmasını daha da bir kolaylaştırmış …
Ki bizzat Aranofsky’da bu kurguyu işlediğini , jenerikteki karakter isimlerinden Tanrı’ya atfedilen “Her” dışında kalanların hepsinin : Aynen “mother / anne” , “man / adam” , “woman / kadın” , “younger brother / küçük kardeş” ve “oldest son / büyük oğul” da olduğu gibi bilinçli bir şekilde küçük harfle yazıldığını belirterek teyit etmiştir de …
Tabii dileyenler rahatlıkla kontrol edebilir …
Bütün bunlara rağmen halen yapılmaya devam ediliyor mu bilemiyoruz …
Fakat ne yazık ki , bu bilgilerden habersiz olan pek çok kişi , filme yanlış anlamlar yükleyerek yorumlamaya devam etmiş vakti zamanında …
Her zaman olduğu gibi yine , “İsterseniz gelin filme ve filmin hikayesine biraz daha yakından bakalım” demek isterdik …
Evet …
Gerçekten de isterdik istemesine de …
Öyle yaptığımızda “spoiler” kaçınılmaz olacağı için devam etmeyecek ve aynı “alegori” ile “şiddet” kısır döngünün tekrar tekrar yaşandığı filmin yorumunu burada noktalayacağız …
Yalnız Bardem , Harris ve Pfeiffer’ın ustalıklarından kaynaklanan öz güvenlerinin kendilerine verdiği rahatlığın yanı sıra Lawrence’ın hepsini aşan performansının “yakıcılığına” değinmeden de geçmek istemiyoruz …
Hani zaten puanın tamamını da bu dörtlünün sanatlarına duyduğumuz saygının hatırına verdik …
Keyifli seyirler ,
