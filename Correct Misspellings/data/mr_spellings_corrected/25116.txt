“Little Joe” , senaryosunu da Géraldine Bajard ile birlikte yazan Jessica Hausner’ın yönetmen koltuğunda oturduğu bir drama …
Eğer Cannes Film Festival’inde , büyük ödül “Altın Palmiye” için yarışan ve sadece Alice Woodard karakterini canlandıran Emily Beecham’ın kazandığı “En İyi Kadın Oyuncu” ödülü ile yetinmek zorunda kalan bu filmi : “Covid 19” virüsünün neden olduğu salgın ve “paraya tapınan” kapitalizmin , bu salgının karşısındaki “anormal normalleşme” çaresizliği ile karşılaşmamış olsaydık , muhtemelen bizde , başka türlü bir değerlendirmeyle ele alırdık …
Ama artık bu neredeyse imkânsız …
Zira filmde , genetik yapısı değiştirilerek laboratuvar ortamında üretilen ve kimliği bir türlü tanımlanamayan bir virüsü yaydığından kuşkulanılan “Little Jo” isimli bir çiçek ile bütün bu olgulara kulaklarını tıkayarak , para kazanma hırsıyla , “Çiçek Fuarına” hazırlanan Planthouse Biotechnologies şirketindeki insanların etrafında dönen oldukça gerilimli bir hikâye var …
Elbette bu filmi : İkisi de ( henüz Dünya Sağlık Örgütünce , dünya çapında bir pandemi uyarısında bulunulmamış olan ) 26 Şubat 2020 tarihinde olmak üzere The Observer’dan Mark Kermode ile Variety’den Owen Gleiberman gibi artık bir “korku klasiği” halini almış olan “Invasion of the Body Snatchers” a ( 1978 ) benzeterek yorumlayanlar da mevcut …
Ki , en azından “mevzuya giriş” yöntemi açısından , hiç de fena bir karşılaştırma değil bu …
Fakat bir süre sonra işin içine çil çil “Euro” ve “Dolar”ları da sokan Avusturyalı sinemacı Jessica Hausner , ilk kez tamamen İngilizce olarak çektiği bu filmde , “bilim – kurgu” görünümlü bir “toplumsal eleştiri” yapmayı da ihmal etmemiş …
Hatta amiyane tabirle , tam anlamıyla “dibine , dibine vurmuş” da …
Yani “Little Joe”yu , sıradan bir “çiçek – böcek” filmi olarak görmeye çalışmak , oldukça yanlış ve filmi halen izlememiş olanlar için de yanıltıcı bir yaklaşım olacaktır … “Spoiler” vermiş olmamak adına Alice Woodard dışındaki diğer karakterlere ve aralarında yaşanan ilişkiler ağına hiç girmiyoruz …
Aynen “sürpriz” ( ve zekice kurgulanmış ) bir finali de olan hikâyesinin ayrıntılarına da değinmeyeceğimiz gibi …
Bitirmeden ekleyeceğimiz son husus , bu filmi izlerken “Little Shop of Horrors”u da ( 1986 ) akılınızın bir köşesinde bulundurmanız biçiminde olacak …
Keyifli seyirler ,
