1970'li yıllarda Hakkari'de geçen Ekşi Elmalar'ın politika işleriyle uğraşan " Reis " e ve aynı zamanda da Hakkari'nin o zamandaki en meşhur şeylerine değiniyor : Reis'in bahçeleri ve Reis'in kızları .
Ekşi Elmalar , daha çok Reis'in kızları Muazzez , Safiye ile Türkan'a ve onların aşık olmasına rağmen Reis'in buna izin vermemesini , kızların da bu durumda neler yaşadıklarını anlatıyor kısaca .
Bu filmi yönetmiş , yazmış ve başrolünde olan Yılmaz Erdoğan , takdir ettiğim bir sanatçıdır .
Kelebeğin Rüyası gibi başarılı filmlere imza atmış ve BKM gibi Türkiye'yi komedi alanında genişletmiştir .
Ve Ekşi Elmalar da Erdoğan'ın en ilginç işlerinden birisi .
Ne en iyisi , ne de en kötüsü .
İyi taraflardan başlayalım .
Öncelikle bu film muhteşem gözüküyor .
Yani manzaralar ve görsellik hat safhada .
Filmi izlerken gözlerinizi manzaralardan alamıyorsunuz doğrusu .
Oyunculuklar da muhteşemdi .
Tahmin edebileceğiniz gibi Yılmaz Erdoğan , yine karakteriyle döktürmeyi başarmış .
Daha çok komedilerde boy gösteren Fatih Artman , Şükrü Özyıldız ve şaşırtıcı bir derecede Ersin Korkut başarılıydı .
Ama bu filmin asıl yıldızı Farah Zeynep Abdullah'dı .
Zaten Farah'ı uzun bir zamandır takip ediyorum ve her işinde olduğu gibi bu filmde de müthiş bir performans sergilemiş .
Senaryo oldukça ilginçti .
Ortaya atılan fikirler , mekanlar ve karakterleri izlemek oldukça sürükleyiciydi ayrıca .
Senaryo , her ne kadar Yılmaz Erdoğan'ın diğer filmleri kadar güçlü olmasa da yine de bazı kısımları gerçekten başarılı .
Fakat Ekşi Elmalar'ın , Yılmaz Erdoğan'ın diğer işlerine göre biraz zayıf olduğunu düşünüyorum .
Bunun da ana nedeni , filmin bir süre sonra yavaşlaması ve durması .
Bu durum son 30 dakikada gerçekleşiyor ve filmin bütün temposunu ve duygusunu azaltıyor doğrusu .
Burada filmin başka bir lokasyona yerleşmesinden ve de Reis'le kızları arasında olan evlilik mevzusundan bahsediyorum .
Ekşi Elmalar , özellikle de bu kısımlarda etki kaybetmiş .
Senaryo adına çok ciddi bir şeyler yapmadan bu kısımları epey uzatmış .
Sonuçta da ortaya o kadar ağır olmamasına rağmen ağır ve süresi 2 saat olmasına rağmen süresi 2 buçuk saatmiş gibi hissettiren bir iş çıkmış .
Eğer filmin senaryosu bu kadar tanıdık ve uzatılmış olmasaydı , belki de Ekşi Elmalar seyirciden istediği etkiyi alabilirdi .
Ama bu yüzden , Ekşi Elmalar sadece " iyi " bir film .
Böyle bir ekiple ortaya çok daha iyi bir iş çıkacağından emindim ama yine de Ekşi Elmalar kötü bir iş değil sonuçta .
Güzel oyunculukları ve prodüksiyon dizaynı var .
Ama bunu çevreleyen uzatılmış ve bilindik senaryosu , ilginç fikirleri ve güzel sahnelerine rağmen filmin vermek istediği etkiyi düşürüyor .
Filmi kötü bulmasam da daha iyi olabileceğini düşünüyorum .
FİLMİN İYİ yanları : + Muhteşem oyunculuklar . + Başarılı dekor , mekan ve manzaralar . + İlginç fikirlere ve güzel sahneler yaratan bir senaryo .
FİLMİN KÖTÜ yanları : - . ama senaryo bir süre sonra tökezliyor , başta yaratmaya çalıştığı etkiyi kaybediyor ve süresini gereksiz yere uzatıyor .
TOPLAM PUAN : 7.1 / 10
