İçinde bulunduğumuz mevsimde izlenebilecek belki de en iyi filmler kış mevsimini konu edinen donduruculuğun estetik boyutunu bize yaşatacak olan filmlerdir .
Turist film de onlardan biri .
Temelde aile yaşantısının dinamiklerini konu edinen film , bütün ailelerin dışarıdan nasıl göründüğü ve gerçekte nasıl olduğu yani yaratılan yanılsama hakkında fikirler geliştiriyor .
2 çocuklu Tomas ve Ebba kış günü tatil yapmak için uzak bir dağ başındaki tesislere giderler .
Burada hem biraz kayak yapacak hem de Tomas'ın ailesiyle biraz daha fazla ilgilenmesi için fırsat yaratacaklar .
Bu düşüncelerle tatile başlarlar .
İlk gün gayet sıradan geçer , kamera oyunculara veya konuya uzaktan bakar ve aile kendi yağında kavruluyor gibi görünen sahneler oynanır .
İletişimleri soğuktur , candan değildir .
İkinci gün ise filmin asıl çatışması başlar .
Öğlen yemeklerini yiyen aile müthiş manzaralı bir terasta oturmaktadır .
Karşıdan bir kontrollü çığ patlaması yapılır .
Başta telefonlarıyla bu görüntüleri çeken tatilciler giderek yaklaşan çığ yığınının karşısında paniklemeye ve kaçışmaya başlarlar .
Tomas da telefonu ve eldivenini masadan alarak panikle içeri kaçar ama eşi ve çocuklarını dışarıda bırakır .
Çığın gerçek olmadığı ortaya çıkınca aslında o çığ yanılsamasının içinde Ebba'nın Tomas'la ilgili bütün algılarının değişmesi sağlanacaktır .
Yani aslında kontrollü çığ patlamasının yarattığı yanılsama bir nevi ailenin yanılsamasını ortadan kaldırma işlevi görür .
Karın çarpmasıyla oluşan toz bulutunun dinmesiyle yaşantılarına dair gerçekler de daha görünür olmaya başlayacaktır .
Tomas yaşanan bu durumu pek takmasa da Ebba için bir dönüm noktası gibi görünür .
Kendi içinde ailesini ve ilişkisini sorgulamaya başlar .
Kendinin güvende olmadığını , Tomas'ın onları öylece ölüme bırakıp kaçarken telefonunu ve eldivenini yanına almayı unutmazken çocukları ve eşini unutmasını kabullenemez .
Bu travmayı atması için Tomas da ona yardımcı olmaz ve hatta onları bırakıp kaçtığını inkar eder .
Asıl mesele nasıl göründüğü ve aslında ne olduğuyla ilgilidir .
Aile bağlarının gerçekçi ve temelsiz yoğunluğuna dair bir eleştiridir film .
Eşi Ebba'nın bu travmasını atlatmasına olanak vermezken Tomas'ın kendisi de giderek kendi içinde çürümeye başlayacaktır .
Çocukları anne babasının ayrılacağını düşünerek agresifleşirken otelin koridorunda sürekli bir tartışma başlayacaktır .
Giderek soğuyan ilişkileri Tomas'ın duygu boşalımı yaşadığı bir anda eşini aldattığını da itiraf etmesiyle farklı bir yere giderken ertesi gün her şey farklı bir şekil almaya başlar .
Aile boyu kaymaya giderken Ebba'nın düşüp geride kalması ve Tomas'ın onu kurtarmasıyla her şey düzelmeye başlar .
Toplamda aile ilişkilerinin kapalılık içinde kendi sorunlarıyla yüzleşmesi ve bunu kendi içinde çözmeye çalışmasının filmidir Turist .
