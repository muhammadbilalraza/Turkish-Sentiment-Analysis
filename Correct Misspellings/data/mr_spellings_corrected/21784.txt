Bugüne kadar , “Little Miss Sunshine” ( 2006 ) , “There Will Be Blood” ( 2007 ) , “Prisoners” ( 2013 ) , “12 Years a Slave” ( 2013 ) , “Youth” ( 2015 ) ve “Swiss Army Man” ( 2016 ) gibi filmlerdeki performansı ile oyuncu olarak tanıdığımız Paul Dano’nun senaryosunu , Richard Ford’un 1990 yılında basılan aynı isimli romanından Zoe Kazan ile birlikte uyarlayarak yazdığı “Wildlife” , onun aynı zamanda yönetmen koltuğunda oturduğu ilk uzun metrajlı ( debut ) sinema filmi …
Prömiyeri , 20 Ocak 2018’de Sundance Film Festivalinde yapılan ve 19 Ekim 2018 tarihinde vizyona giren filmin , 6.8 / 10 ( 26.158 oy ) ve 3.6 / 5 ( 1.0 üzeri oy ) olan IMDB ve Rotten Tomatoes izleyici puanı ortalamalarıyla 7.7 / 10 ( 215 yorum ) ve 80 / 100 ( 41 yorum ) olan Rotten Tomatoes ve Metacritic yorum ortalamaları , yeterince iyi bir filmle karşı karşıya olduğumuzu söylüyor gibi …
Yine de gelin isterseniz , gerçekte neler olup bittiğini anlayabilmek için , her zamanki gibi önceliği oyuncu kadrosuna vermek suretiyle filmimize biraz daha yakından bakalım …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce filme ilişkin ilk tespitimizi paylaşalım : Karşımızdaki “Wildlife” , iyi film çekmek için , eğer elinde iyi bir hikâye ve o hikâyeye hayat verecek kadar iyi oyuncular varsa illa da büyük bütçeler gerekmiyor dedirten filmlere gösterilecek en güzel örneklerden biri …
Zira bu ilk yönetmenlik denemesinde Paul Dano , gerçekten de son derece sade ama bir o kadarda rafine bir işe imza atmış …
On dört yaşındaki bir ergenin gözünden , küçük bir Amerikan kasabasında yaşayan kendisi ve ebeveynlerinden oluşan ailesinin dağılış hikâyesinin anlatıldığı filmde , baba Jerry’i oynayan Jake Gyllenhaal ile anne Jeanette’i oynayan Carey Mulligan’ın kaliteleri elbette tartışılmaz …
Fakat bize göre bu filmin asıl yıldızı , ilk kez bir M. Night Shyamalan filmi olan " The Visit "
( 2015 ) ile radarımıza takılan on yedi yaşındaki genç yetenek Ed Oxenbould …
Eminiz yakın gelecekte , bu çocuğu çok daha büyük projelerde de göreceğiz …
Filmin işlenişi , özellikle de 1960 yılına uygun araç gereç , dekor ve kostüm tasarımları oldukça iyiydi …
Kostüm denilince de , o yıllarda oldukça moda olan paçası dışa katlanmış blue – jean pantolon görmenin bizi , annemizin , babamızın ve kardeşimizin hayatta oldukları Ankara’daki çocukluk yıllarımıza götürdüğünü söylemeden de geçmek istemedik …
Belki konuyla doğrudan bir alakası yok …
Ama 60’lı ve 70’li yılların Ankara’sını bilenler , o yıllarda bu filmdekilere benzer orijinal blue – jean pantolonların Kızılay’daki Kocabeyoğlu Pasajı ile İtfaiye Meydanındaki birkaç dükkânda aynen kaçak Amerikan sigaraları gibi tezgâh altından satıldığını hemen anımsayacaklardır …
Çok daha fazla dağılmadan toparlayacak olursak …
1984 doğumlu Paul Dano’nun elindeki kısıtlı bütçeye rağmen 1960 yılında geçen bir hikâyeyi yeterince net bir biçimde sinemaya aktardığı bu film için puanımız 3,5 önerimiz ise , nitelikli film meraklısıysanız olumsuz eleştirilere aldırmadan “mutlaka izleyin” şeklinde olacak …
Keyifli seyirler ,
