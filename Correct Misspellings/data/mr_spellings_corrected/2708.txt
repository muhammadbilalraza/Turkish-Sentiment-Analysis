Avengers sonrası geçen filmde aklımda büyük bir soru işareti vardı ; geri gelen insanlardan sonra dünya nasıl bir yer olacaktı ve yok olan ile yok olmayan insanların ilişkileri nasıl olacaktı , film daha en başında bu soruya cevap veriyor .
Peter Parker ve arkadaşları yaz tatiline Avrupa'ya gideceklerdir ama Dünya'nın farklı yerlerinde ortaya çıkan Elemantallerin bir sonraki durağı da Avrupa olacaktır .
Örümcek Adam bu tehditle mücadeleye başlayacakken ortaya gizemli bir yardımcı çıkar ; Mysterio .
Peter bu güçlü adama hemen ısınır ve aralarında bir dostluk başlar ama çok geçmeden Mysterio gerçek kimliğini ortaya çıkaracaktır .
Mysterio karakteri çok iyi olmuştu ve onu canlandıran Jake Gyllenhaal çok iyiydi resmen film onun sayesinde akıyordu .
Tom Holland da geçen filmden daha iyi oynuyordu hatta iki yerde oyunculuğunu tam hissettirdi .
Tony'nin ölümü sonrası Peter hala onu unutamıyor , bunu filmin birkaç yerinde görüyoruz ama Tony ölmeden önce varisini çoktan belirlemiştir ve yeni Tony Stark olarak Peter'ı seçmiştir ama Peter Parker hala hazır değildir .
Buradan anladığım Marvel'ın , Tom Holland ile ilgili büyük planları var ve bunu ilerleyen yıllarda net bir şekilde göreceğiz .
Filmin görsel efektleri çok iyiydi özellikle günümüzde popüler olan hologram teknolojisinin filmin temelinde yer alması hoşuma gitti ayrıca Örümcek Adam'ın kostümleri de çok iyiydi .
Finalde ilk filmlerde oynayan J. Jonah Jameson'ı görünce nedense çok mutlu oldum .
Sınıf ortamı ve yan roller geçen filmde olduğu gibi yine kötüydü bu ekibi bir türlü Marvel evrenine yakıştıramıyorum
