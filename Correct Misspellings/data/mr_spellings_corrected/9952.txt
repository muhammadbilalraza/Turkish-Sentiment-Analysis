uyarı : Eleştiri film ile ilgili sürprizbozanlar ( spoiler ) içerir .
Uzun zamandan bu yana izlediğim en büyük fiyaskolardan birisi ne yazık ki Prometheus .
Filmin neresinden tutarsanız orası elinizde kalıyor adeta .
Öncelikle bu filmin senaryosunu yazan arkadaş boyundan büyük bir işin altına girmiş besbelli .
Filmin ana fikri insanların kökeni , nereden geldikleri ve yaradılışındaki amacın ne olduğu .
İşte bu kadar derin bir konuyu işlemek herkesin harcı değil .
Filmi bu derin konuya ilginç bir bakış açısı getirecek diye izliyorsunuz , izliyorsunuz , izliyorsunuz ve de sonunda diğer Hollywood saçmalıklarından pek bir farkı olmadığını anlıyorsunuz filmin .
Yani arkadaşım madem yeni , ilginç , zekice birşeyler aklına gelmiyor söyleyecek o zaman niye böyle konularla ilgili film çekiyorsunuz sırf ' ' entelektüel ' ' gözükebilmek için .
Sizin yaptığınız zeki , kültürlü gözükmek için kemik gözlük kullanan insanların yaptığına benziyor adeta .
Evet o insanlar gibi entelektüel gözüküyor filminiz ama sadece gözüküyor o kadar .
Birşeyler söylemeye çalıştıkça içinin balon kadar boş olduğu anlaşılıyor filminizde onlar gibi .
Filmin karakterlerinin klişe ( stereotip ) oluşundan , Charlize Theron'un canlandırdığı karakterin o filmde ne işe yaradığına ve uyduruk ötesi final kısmına hiç değinmeyeceğim .
Dakikalarca daha bu uyduruk , balon filmi eleştirmeyeyim zaten bir sene sonra hatırlayan bile kalmayacak .
Son olarak filmde beğendiğim iki unsuru da söyleyip eleştirimi noktalayayım .
İlki filmin görsel atmosferi , ikincisi de filmdeki robotun Stanley Kubrick'İn 2001 : Space Odyssey filmindeki Hal 90'in beden bulmuş halini anımsatması bana .
Bunlar bile filmi kurtarmaya yetmiyor maalesef .
