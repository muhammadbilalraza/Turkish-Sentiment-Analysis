İlk filmin yüzü suyu hürmetine izlediğim Koleksiyoncu 2 , birinci filmin tadını ve zeka pırıltısını alamadığım kan revan içinde bir film olmuş .
Öncelikle psikopat katilimiz nam - ı diğer Koleksiyoncu'yu ikinci filmde bambaşka yönleriyle gördük ve saygımız bittiverdi .
Genelde bu tür gerilim filmlerinde , seri katillerin öldürme dürtülerini harekete geçiren bir nedenleri olur , ya da kurban seçimlerinde bir tutarlılık olur .
Bunu ilk filmde görmüştük evine girdiği ailenin tüm fertlerini kurban olarak seçmişti .
Ama ikinci filmde toplu katliamlar ve Hostel filmi kıvamında eziyetler , kasaplık sahneler görüyoruz .
Katilin mantığı , koleksiyon için her çeşitten elimizde bulunsun olmuş .
İlk filmde bizleri ters köşeye yatıran hikayenin yerine , devam filminde aksiyonun bol olduğu , vahşet dolu bir kurtarma ve intikam senaryosu ile Koleksiyoncu 2 sınıfta kalmış .
Filmin başındaki club sahnesi Blade'in efsanevi başlangıç sahnesini ucundan açık hatırlattı .
Ayrıca esas oğlan Arkin'in kırık kolu ile kimsenin baş edemediği Koleksiyoncunun yakasına yapışması da filmde ( " Yuh be kardeşim adam daha yeni kolunu ikiye ayırdı ne çabuk kaynadı kemiği . Sanki arkın değil Cübeyt Arkın mübarek " ) en mantıksız sahnelerden biri olarak sinema tarihine adını yazdırdı .
Koleksiyoncu ( Randall Archer ) kaçırdığı kurbanlarıyla , basında sıkça yeralmaya başlamış ve ilk filmdeki hırsız arkadaşımız Arkin'da ( Josh Stewart ) hala elindedir .
Toplu bir katliam için gittiği partide esas kızımız Elena'yı ( Emma Fitzpatrick ) koleksiyonuna katar , ama koleksiyonunun en nadide parçalarından biri olan Arkin'i elinden kaçırır .
Daha henüz özgürlüğünün tadını çıkaramadan arkın , Elena'nın zengin babası ( Christopher McDonald ) tarafından kızını kurtarmak ile görevlendirilir .
Bir kez daha özgürlüğünden olmak istemeyen arkın , Elena'nın babasının kurduğu kurtarma ekibi ile Koleksiyoncu'nun mekanına giderler .
Koleksiyoncu bu kez ev sahibi olmanın verdiği avantaj ve orasını burasını kesip zombiye döndürdüğü kurbanlarıyla bu kurtarma ekibine zor anlar yaşatacaktır .
