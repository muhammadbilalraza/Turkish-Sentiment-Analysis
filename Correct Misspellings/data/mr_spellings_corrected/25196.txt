TEK KELİME İLE MUHTEŞEM 10 ÜZERİNDEN 1060’lı yıllardan bugüne uzanan bir uzay macerası olan Star Trek ya da bizdeki adıyla Uzay Yolu ; dostluk , fedakarlık ve onur gibi kavramların altını çizen ve kainatın dört bir köşesinde yeni maceralara yelken açan Atılgan ve ekibinin birbirinden bağımsız heyecan dolu hikayelerini perdeye taşır .
1994’te başlatılıp 2002’de son verilen ve adına yeni nesil denilen Star Trek’te Kaptan kırk , Mr .
Spock ve Scotty gibi bir Star Trek filminin olmazsa olmazı ana karakterlerin yer almamasıyla gelen başarısızlık , Star Trek’in 3. Kuşak sinema serüveninde efsanenin köklerine döndürülmesini sağlayıp , yepyeni bir serinin de fitilini ateşlemiş oldu .
J. J. Abrams’ın yönetmenliğinde 2009’da karşımıza çıkan Star Trek , Kaptan Kirk’ün , Mr .
Spock’un kısaca tüm Atılgan ve ekibinin bugüne dek hiç anlatılmamış olan gençliklerine ışık tuttu .
Ve o filmin getirdiği başarı , yine Alex Kurtzman , Robert Orci ve David Lindelof üçlüsünün elinden çıkma senaryosuyla ‘Bilinmeze Doğru’ yoluna devam ediyor .
Aksiyon sinemasına olan hakimiyetiyle Star Trek filmlerine yeni bir soluk getiren Abrams , 2009’da çektiği Star Trek’le aynı çizgide seyreden yeni macerada aksiyonun dozunu iyice artırmış .
Ancak , Abrams’ın Star Trek filmlerinde uyguladığı aksiyon , filmin dahil olduğu uzay operası alt türünün - örneğin Star Wars filmlerinin - o kıvrak ve eğlenceli aksiyonundan oldukça uzakta .
Aksiyon sahneleri daha çok gerilim yaratıyor ve bu alanda da oldukça başarılı .
Abrams’ın zaten seride eksik olan heyecanı getirme vaadiyle yönetmenlik koltuğuna oturduğunu biliyoruz .
Abrams’ın türe ve Star Trek filmlerine yaklaşımının bu yönde olması , hedef alınan kitleyi memnun edecektir mutlaka .
Yaklaşık 10 dakika süren açılış sekansı adeta kısa bir Star Trek filmi havasında .
Oldukça heyecanlı ve kendi içinde bir finale sahip .
Ve işlevsiz de değil .
Kaptan Kirk’ün ve Mr .
Spock’un olaylara bakış açılarındaki farklılığı ve nasıl karakterlere sahip olduklarını kısa yoldan seyirciye geçirebiliyor .
Bununla birlikte görselliği ve efektleriyle filmin iddiasını ortaya koyuyor .
Abrams , ilk filmi sıfır noktasında başlatıp , kırk - Spock dostluğunun temellerini atarken , serinin geçmişine ihanet etmek şöyle dursun , sıkı bir bağ kurup Star Trek hayranlarını mest etmişti .
Star Trek : Bilinmeze Doğru’da yine yapacağını yapmış .
Kötü karakter olarak Kirk‘ün ezeli düşmanı Khan’ın seçilmesi , 1982 tarihli The Wrath of Khan’ı izlemiş seyirciler için bu filmi daha özel kılıyor .
Abrams’ın yönettiği iki Star Trek filminin de birer ön bölüm ( prequel ) olduğunu düşünürsek , bu ön bölümlerde atılacak adımların orijinal seriyle herhangi bir çelişkiye düşmeme zorunluluğu olduğu gibi o filmlerde anlatılan hikayeleri ve karakterleri geliştirmek ve altını doldurmak gibi bir misyonu da var .
Star Trek : Bilinmeze Doğru , bu misyonu layığıyla yerine getirirken , özellikle Star Trek evrenine hakim olan fanları hedef aldığını söyleyebiliriz .
Bu bakımdan Star Terk : Bilinmeze Doğru , eski filmlere mesafeli olan seyirci için özel bir anlam ifade etmeyecektir .
Star Trek : Bilinmeze Doğru , klasik bir Star Trek filminde olması gereken tüm özelliklere sahip .
Evet , belki bir “Işınla beni Scotty” repliği yok ama onun dışında her şey olması gerektiği gibi .
İyi yazılmış senaryosunda yaratıcı fikir eksikliği göze çarpsa da kırk ve Mr .
Spock’un birbirlerini tamamlayıcı yanlarının üzerine gidip , karakterlerini biraz daha derinlemesine işleyerek bir fark yaratabildiğini ve dozunda mizahıyla seyrine doyum olmadığını belirtmekte fayda var .
Abrams’ın Star Trek filmlerini birlikte değerlendirirsek , set ve kostüm tasarımları , görsellikleri ve düşmeyen tempolarıyla yeni neslin tüm beklentilerini karşıladığını söyleyebiliriz .
