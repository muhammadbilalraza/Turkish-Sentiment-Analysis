" Bir tıp öğrencisi olan Courtney , daha önceden kimsenin yapmadığı ve kendisinin cevabını merak ettiği bir şeyi yapmak istiyordur ; öldükten sonra nelerin yaşandığını görmek . Bu yüzden arkadaşlarının yardımıyla birlikte kalbini durdurduktan sonra ölümün ötesinde yaşanan şeylere tanık olur . Ve geri döndüğünde ise hiç sahip olmadığı yetenekler kazanır . Bu deneyler giderek büyümeye başlayınca ise her bir kişi , geçmişte yaptığı kötü şeylerle yüzleşmek zorunda kalacaktır . "
Lafı uzatmadan konuya dalmam gerekirse Flatliners , bu yıl izlediğim en kötü filmlerden birisiydi .
Filmin yaratıcı bir konusu var ama bu konuyu işleyen ilk film değil .
Hatta 1990 yapımı aynı adlı filmin bir " remake " i aslında .
Yani bu filme dair orijinal veya izlenesi kılan hiçbir şey yok .
Ayrıca Ellen Page'in karakteri Courtney'i saymazsak , geriye kalan ana karakterler bu yıl sinemada izlediğim en aptalca kararları veren kişilerdi .
Üstelik ne akla hizmetse , filmin kendisi Courtney'e odaklanmak yerine bu karakterlere daha fazla zaman ayırmayı tercih etmiş .
Yani filmin büyük kısmında hiç umursamadığınız bu karakterlerle baş başa kalıyorsunuz ve film iyice çekilmez bir hal alıyor .
Bunun dışında teknik bakımdan da bu film son derecede yapmacıktı , filmdeki hiçbir sahneyi gerçekçi veya sürükleyici bulmadım .
Üstelik bu film hakkında bu kadar kötü şey olması , beni büyük bir hayal kırıklığına uğrattı .
Çünkü aslında filmin içeriğine bakarsanız , Flatliners rahatça ortalamanın üzerinde bir iş olabilirdi .
Filmin başrolünde çok başarılı olduğunu düşündüğüm Ellen Page var ve onun karakteri kesinlikle hikayede en çok ilgimi çeken kişiydi .
Filmin yönetmeni Niels Arden Oplev ise orijinal Ejderha Dövmeli Kız'ı yönetmişti , yani film iyi bir yönetmenin elinde .
Ama Ellen Page ve bazı yaratıcı fikirlerin dışında bu film hakkında söyleyecek hiç iyi bir şey bulamadım .
Sonuç olarak bütün bu saydığım kötü şeyler ise , senaryoyu işaret ediyor .
Ve bunu söylemek gerçekten garip çünkü bu filmin senaristleri Peter Filardi , orijinal Flatliners filmini ve Ben Ripley ise harika bulduğum Yaşam Şifresi filmlerinin senaryosunu yazmış .
Bu film , bir türlü ne olmak istediğini bilmiyor .
Hatta dürüst olmam gerekirse , ben bile bu filmin hangi türde olduğunu bilmiyorum .
Flatliners , aynı anda suçluluk hakkında bir dram , karakterler hakkında bir komedi ve tıp ile ilgili bir gerilim olmaya çalışıyor .
Ayrıca bütün bunlar yaşanırken bir jump - scare şöleniyle karşı karşıya kalıyorsunuz .
Ve film bu türlerin hepsinde başarısız oluyor .
Bu film hakkında söyleyecek pek başka bir şey bulamıyorum doğrusu .
Dediğim gibi , bazı yaratıcı fikirler ve zar zor gördüğümüz Ellen Page'in karakteri dışında , Flatliners'ı iyi bir film yapan elementlerden hiçbiri ortada yok .
Senaryo fazlasıyla karışık , ana karakterler ise bir klişe korku filminden çıkmış gibi saçma sapan kararlar vermekle yükümlü ve hikayenin tonu ise çorba gibi darmadağınık .
Evinizin televizyonunda arka planda öylesine oynayabilecek olmasının dışında , Flatliners'ı izlemek için hiçbir iyi sebep yok .
Böyle yaratıcı bir fikre sahip , gerilimli bir film izlemek istiyorsanız , 27 yıl önce çıkmış olan orijinal filmi izlemeniz daha iyi olur .
Bu yılın en kötü filmlerinden birisi .
Uzak durmanızı tavsiye ederim .
FİLMİN İYİ yanları : + Ellen Page . + Bazı yaratıcı fikirler .
FİLMİN KÖTÜ yanları : - . ne olmak istediğini bilmeyen bir senaryo tarafından mahvolmuş .
- Hiç umursamayacağınız , saçma kararlar veren yan karakterler .
- Görsel efektler .
- Hikayesine dair hiç orijinal bir şeyin olmaması .
TOPLAM PUAN : 1.6 / 10
