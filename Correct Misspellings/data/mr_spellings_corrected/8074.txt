Bu sene seyrettiğiniz tüm gerilim ve aksiyon filmlerini bir kenara koyun ve her biri üzerinde düşünmeye başlayın .
İlk eleme büyük bir eleme olacaktır zira çöp diye nitelendirilebilecek film sayısı hiç az değil .
İkinci elemeyi yaparken janrdan bağımsız ; sinemanın genel geçer kurallarını oluşturan elementler üzerine düşünmeye başlayacaksınız .
Üçüncü elemede - eğer iyi bir sinema seyircisi iseniz - objektifliğinizi bir kenara bırakıp zevklerinizi konuşturmaya başlayacaksınız ( eğer bunu daha erken yapıyorsanız ara cümledeki topluluktan olmayabilirsiniz ) .
Elde kalan üç - beş film arasında seçim yapmak elbette zor lakin Damien Chazelle size bu konuda yardımcı olacağa benziyor .
2013 yılında Sundance’e katılıp kısa film jüri ödülünü kazandığı Whiplash’i bir sene sonra uzun metraj haliyle seyirciye sunuyor .
Beyazperdedeki ikinci uzun metraj yönetmenlik denemesi olan Whiplash ile janrlar arasında sıkı köprüler kurup seyircisini bir yandan koltuğa çivilerken öte yandan rahatsızlık verici derecede kan dolaşımını hızlandıran Chazelle , kağıt üzerinde oldukça sıradan durabilecek bir metne imgeleri ekleyerek senenin en iyi filmlerinden birini önümüze koyuyor .
