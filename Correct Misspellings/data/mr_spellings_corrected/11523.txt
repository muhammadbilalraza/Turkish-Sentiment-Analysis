Şaşırtıcı derecede başarılı olan ilk filminin ardından John Wick'e bir devam filmi gelmesi kaçınılmazdı .
Ben her ne kadar ilk filmin idare ettiğini düşünsem de John Wick 2 , bu yılın en çok beklediğim filmlerinden birisiydi .
Bu yüzden de filmi büyük bir heyecanla izledim .
Şunu rahatlıkla söyleyebilirim ki John Wick 2 , serinin ilk filminden daha sürükleyici ve aksiyon açısından aşırı tatmin edici olmuş .
John Wick 2'nin konusuna detaylıca değinmek isterdim fakat filmin fragmanları hikayeye minimal bir şekilde odaklanmış ki , ben de size spoiler vermekten kaçınacağım .
Film hakkında ne kadar az şey bilirseniz o kadar iyi .
En az detay ile filmin konusu öyle : " John Wick , emekliliğe ayrılmak istiyordur . Fakat geçmişinde yaşanmış bir olay hayatını etkileyince hayalindeki her şey yıkılır ve Wick çok kızar . Ve yine intikam almak için işinin başına geçer . "
Öncelikle filmin iyi yanlarından başlayalım .
Keanu Reeves , her zamanki gibi çok iyiydi .
Bu filmdeki performansı ilkinden daha çok öne çıkmış ve kesinlikle en iyi performanslarından birisini göstermiş .
Üstelik aksiyon sahnelerinde neredeyse dublör kullanmamış olması da inanılmazdı .
Ayrıca Laurence Fishburne de bu filme iyi yakışmış doğrusu .
Bu iki oyuncuyu birlikte görmek çok güzeldi .
Açıkçası , John Wick serisini karşılaştırabileceğim en iyi örnek , The Raid ( Baskın ) serisi .
Her serinin ilk filmi tamamıyla nefes kesen bir aksiyon filmi , devam filmiyse içinde bulunduğu dünyanın daha derinlerine inip aksiyonun derecesini iyice yükseltiyor .
Bir de finaliyle birlikte üçüncü film için beklentilerimizi iyice arttırıyor .
Değinmeden geçemeyeceğim , filmdeki aksiyon sahneleri inanılmazdı .
Eğer aksiyon filmlerini ve özellikle de ilk John Wick filmini sevdiyseniz , bu filmin aksiyonu ele alışına resmen aşık olacaksınız ( özellikle de film bu konuda daha ilk karede tüm zamanların en iyi düblörlerinden biri olan Buster Keaton'ın filmlerinden bir kesit göstererek güzel bir gönderme yapmış ) .
Fazla detaya girmek istemiyorum ama bu filmde her türlü dövüş sahnesi var .
Gerek Wick'in bir sumo güreşçisiyle dövüşü , bir kurşun kalemle 2 kişiyi aşırı feci bir şekilde öldürmesi ( evet , o sahne de var filmde ) ve özellikle de son 40 dakikanın tamamı bu konuda bir hayli zengin .
John Wick'in ilk filminin en iyi yanlarından birisi de içinde geçen dünyaydı .
Tetikçilerin ayrıcalıklarını , gizli kuru temizleme servisi , güvenli otel gibi detaylar çok ilginçti .
Bu filmin süresinin daha uzun olmasının nedenlerinden birisi de bu .
İçinde geçen dünyaya daha çok odaklanıp bu işlerin nasıl yürüdüğünü gösteriyor .
Bu kısımları izlemek çok ilginçti .
Ama John Wick 2'nin ilk filme göre daha iyi olan kısımları olmasına rağmen bazı kısımlar da ilk filme göre biraz geride kalmış .
Bunlardan en çok göze batanı , John Wick'in motivasyonu . Wick'in ilk filmdeki motivasyonu kısa ve netti , karısı ve köpeği öldürüldükten sonra intikam istemesi .
Bu kısa konunun seyirci üzerinde yarattığı etki çok çarpıcıydı .
Bu filmdeyse Wick'in motivasyonu çok zorlama geliyor .
Filmin ilk yarısının neredeyse tamamı , Wick karakterine güçlü bir motivasyon hazırlamaya çalışıyor .
Her ne kadar ortaya çıkan sonuç iyi olsa da film bu sırada çok fazla zaman harcıyor .
Bir de film bir süreden sonra inandırıcılığını yitiyor .
Filmde absürt şeyler olduğunu biliyorum fakat Wick hakkında neredeyse herkesin telefonuna bir mesaj gelmesi olayı biraz saçmaydı .
Ama genele bakacak olursak , John Wick 2'yi izlerken çok eğlendim .
Senaryosu ilk filme göre daha zayıf olsa da hikayesinin işleyişi ve aksiyon sahneleri kesinlikle son zamanda gördüklerimin en iyisi .
Fakat bu filmi sakın Sevgililer Günü haftasında çıktı diye sevgilinizle falan görmeye çalışmayın , pişman olabilirsiniz .
Genel anlamda John Wick 2 , aksiyon filmlerine hayran olan birisinin rüyasının gerçek oluşu gibi .
Mükemmel kareografiler , çok yaratıcı ve nefes kesen sahneler gerçekten de görülmeyi hak ediyor .
Bu haftanın en iyi tercihlerinden birisi John Wick 2. İyi seyirler .
FİLMİN İYİ yanları : + Elbette Keanu Reeves ! + Akıl almaz derecede çekilmiş yaratıcı , heyecanlı ve kanlı aksiyon sahneleri . + İçinde geçen dünyanın daha genişlemiş olması . + Son 40 dakika .
FİLMİN KÖTÜ yanları : - Wick'in motivasyonu ilk filme göre biraz zayıf kalmış .
- İlk yarısının gereğinden fazla durağan geçmesi .
- Senaryo , ilk filmin biraz gerisinde kalmış .
TOPLAM PUAN : 7.7 / 10
