Ve bir üçleme daha sona eriyor .
Before Sunset'den tam 9 yıl sonra , Jesse ve Celine'i bu sefer birer ebeveyn olarak , 41 yaşında görüyoruz .
Ve serinin ilk iki filmindeki aynı ekip bir araya gelmiş olsa da Before Midnight , serinin en farklı filmi .
Hem iyi yanda hem de kötü yanda .
Before serisinin ilk iki filmi , oldukça basit bir hikayeyi alıp onu gerçekçi ve sade bir hale getirmişti ve bizi ana karakterler arasındaki aşka inandırmıştı .
İlk iki film , bize daha önceden görmediğimiz bir şeyler vermişti .
Bu filmse , daha önceden bir sürü defa gördüğümüz klişe aile ortamı ile başlıyor .
Elbette , bu filmi özel bir dokunuşu var ama yine de bazı muhabbetleri dinlerken filmden kopmamak elde değil .
Özellikle de aile masasında yapılan konuşmalar .
Umrunuzda olmuyor ama yine de dinliyorsunuz .
Film , o sıralarda benim için sıradışı havasını kaybedip sıradan oluverdi .
Şimdi de işin iyi tarafına gelelim : Aslında film de bunun farkında !
Celine ve Jesse'yi daha sıradan bir halde görüyoruz .
çocuk çocuğa karışmış , birbirlerine pek zaman ayıramayan bir çift olarak .
Seyircilerin bir kısmı , bu filmin ilk iki film ile taşıdığı o naif havayı taşımayıp , karakterleri daha çekilmez bir hale getirdiğini şikayet etmiş .
Bunun tam olarak doğru olduğunu düşünmesem de , bazı yanlarına katılıyorum .
Bu yüzden filmin içine girmem biraz zaman aldı .
Ama filmin içine girdiğim zaman , Jesse ve Celine'ın birlikte yaşadıklarını daha da net gördüm .
Serinin ilk iki filmi daha çok oyunculara ve manzaralara odaklanmıştı aslında .
Bu film ise daha gerçekçi bir senaryo yaratmış ve senaryoya çok daha önem vermiş .
Bu yüzden bu filmi serinin ilk iki filmi gibi tekrar ve tekrar izlemek isteyeceğinizden şüpheliyim .
Ama Before Midnight'ın üçlemenin en iyi filmi olması için bazı nedenlerim var .
Mesela film oldukça özgün değil , bilindik bir şekilde başlıyor .
Daha sonra açılıp o klişe konular ile ilgili bir şeyler yapmaya başlıyor .
Mesela filmdeki 25 dakikalık tartışma sahnesi buna bir örnek mesela .
Jesse ve Celine'in sıradan birer insan haline gelip eskiden olduğu gibi sıradışı şeyler yapma isteğini anlıyorsunuz .
Bu karakterler ile ilgili gerçekten bir şeyler hissediyorsunuz .
Bunu serinin ilk iki filmi için yazmadım çünkü bu filmi izledikten sonra şunu anladım ki ; Before üçlemesi aslında bir film değil .
Bir deneyim .
Hayatla ilgili , aşkla ilgili , birliktelikle ilgili .
Kısacası hayatla ilgili aslında .
Çiftlerin yaşantısını olabilecek en güzel şekilde anlatmış bu üçleme .
Üstelik yapılan konuşmalar da çok sıradan görünse de aslında zaman içerisinde değişen benliklerle ilgili .
Filmin yönetmeni Richard Linklater , benzer bir tekniği Boyhood'da kullanmıştı .
Filmi 12 yıl boyunca çekerek karakterlerin değişimlerini göstermişti .
Before üçlemesi de öyle .
Ama bu üçleme , oldukça farklı bir yönden gerçekleştiriyor .
Bu film ile ilgili hatta bu üçleme ile ilgili fazla bir şey yazmadım çünkü bu filmler hakkında pek bir şey bilinmeden izlenip o anı yaşatmayı hak ediyor .
Bir filmden de öte , mükemmel bir deneyim yaşayacaksınız bu üçlemeyle .
Eksiklikleri olsa da genel anlamda çağımızın en iyi üçlemelerinden biri bence .
Kesinlikle tavsiye ederim .
FİLMİN İYİ yanları : + Serinin ilk iki filminin yapamadıklarını yapıp senaryoya ve karakterlere daha fazla yoğunlaşması . + Manzaralar . + Yeniden Hawke ve Delpy . + Finali .
FİLMİN KÖTÜ yanları :
- Bazı anların klişe hissettirmesi ve başlarında seyirciyi tam olarak içine çekememesi .
TOPLAM PUAN : 8.6 / 10
