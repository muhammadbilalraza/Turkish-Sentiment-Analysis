The Way Back , anti - komünist bir film .
Öyleki bu durum , filmin ilk karesinden son karesine kadar yoğun bir şekilde hissedilmekte .
Tarihin en acımasız , en kanlı diktatörlerinden biri olan Sovyetlerin Gürcü kökenli Rus lideri Stalinin toplama kamplarından - haliyle totaliter Sovyet ( Rus ) rejiminden - kaçıp doğa koşullarına , susuzluğa , açlığa karşı hayatta kalma mücadelesi veren , her biri farklı milliyetlerden gelen , çoğunlukla da komünizm / sosyalizm / faşizm karşıtı bir grup insanın öyküsünün anlatıldığı film , yazar Slavomir Rawiczin yaşanmış , gerçek bir olaydan yola çıkarak kaleme aldığı " The Long Walk : The True Story of a Trek to Freedom " adlı ses getiren romanından sinemaya uyarlanıyor .
Yönetmen koltuğunda ise , geçmişte Ölü Ozanlar Derneği , Truman Show ve Dünyanın Uzak Ucu filmleriyle hem eleştirmenlerin hem de izleyicilerin takdirini kazanmış olan Peter Weir oturmakta .
The Way Back , Peter Weirın başarılı ve usta yönetmenliğiyle dikkat çekiyor .
Gerçekten iyi çekilmiş , iyi de yönetilmiş bir film .
Çekim sürecinin çok zorlu ve yorucu geçtiğine şüphe yok .
Sırf film yıldızlar geçidi gibi olan muhteşem kadrosu için bile görülmeye değer .
Başta Ed Harris olmak üzere Colin Farrell ( ki kendisini Rus rolünde görmek biraz tuhaftı ) , Jim Sturgess ve Saoirse Ronan dört dörtlük bir oyunculuk çıkarıyorlar .
Bizde gösterime girer mi , girerse ne zaman girer bilinmez ; ama The Way Back filminin başarılı görüntü yönetmenliği , başarılı makyajları , etkileyici oyunculukları ve iyi yönetmenliğiyle beğeni toplayacağı kesin .
Hollywood sinemasında , ırkçı ve faşist diktatör , aynı zamanda soykırım ve savaş suçlusu Hitleri , onun bir zamanlar Almanya'daki korkunç Nazi rejimini ve Yahudi soykırımını anlatmaktan Stalin dönemini anlatmaya fırsat kalmamıştı , ta ki - kısmen de olsa - bu filme kadar sanırım .
Ancak filmimiz liberalizmin bireyden çok sermayeye özgürlük olduğunu düşünen , kapitalizm ve emperyalizm karşıtlarını , devrimcileri , hatta üçüncü yolu savunan sosyal demokratları bile epey rahatsız edecek cinstendir , onu da söyleyeyim .
Apolitik izleyicilerin ise her ne kadar filmde anlatılan genellikle hayatta kalma , macera dolu uzun - zorlu bir yürüyüş ve imkansız sayılan bir kaçış hikayesi olsa da bu filmden yine de uzak durmalarını öneririm .
Benim için başarılı yönetmen Peter Weirın en iyi filmleri hala Ölü Ozanlar Derneği ile Truman Show olarak kalacak sanırım .
