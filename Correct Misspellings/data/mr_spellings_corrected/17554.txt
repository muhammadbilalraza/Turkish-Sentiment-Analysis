Spielberg'ün kariyerinden ve sinema tarihine nasıl imzasını attığından bahsetmemize gerek yok . " War Horse " , işte buna sebep olan filmlerinin yanına pek yaklaşamıyor doğrusu , fakat bir çırpıda izletiyor kendisini son sahnesine kadar .
Bir başyapıt veya epikten çok , samimi duygularla çekilmiş sevecen ve görece hafif bir film olarak göze çarpıyor .
Kadroya dahil olan oyuncuların hemen hepsi başarılı ve zaten kendilerini Avrupa'da da ispat etmiş durumdalar .
Filmin uzun gibi görünen süresini gördükten sonra vazgeçen seyircilere düşüncemi söylemeliyim ki ; farklı birkaç hikaye ve bu hikayelerdeki farklı farklı karakterler sıkılmanıza bir saniye bile mümkün değil .
