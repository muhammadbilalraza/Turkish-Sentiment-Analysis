Chandor'un basit bir senaryoyla yola çıktığı ama olağanüstü bir şekilde yönettiği Sona Doğru , çoğunluk tarafından burun kıvrılacak , yalnızca sinema sanatına ilgi gösterenlerin beğeneceği ve hatta bayılacağı bir film .
Sona Doğru , başlangıcından bitişine kadar gerilimi hiç eksiltmeden seyirciyi diken üstünde tutarak adeta hikayenin içine çekiyor .
Bir adamın okyanus ortasında doğa ile verdiği yaşam savaşı ancak bu kadar saf ve şiirsel bir şekilde anlatılabilir .
Chandor , filminde Yerçekimi'nden farklı olarak hayatta kalma mücadelesi veren karakterini kendi kendine konuşturarak metaforlar üzerinden seyirciye bir şeyler anlatmak yerine karakterini sessiz tutarak beden diliyle bazı mesajlar vermeyi seçmiş .
Karakterin geçmişi hakkında ve bu yolculuğa neden çıktığına dair bilgiler vermeyerek klişelerden tamamen uzak bir sinema sanatı örneği yaratmış .
Sinemada konuşma olmasa da olur ; sadece görsellik , müzik ve beden diliyle muhteşem bir film yapılabilir diyerek usta yönetmen portresi çizmiş Doğru'nun özgünlüğü insanı resmen hayran bıraktırıyor .
Özellikle görüntü yönetimi ve mükemmel oyunculuk filmin kalitesini fazlasıyla yükseltiyor .
Robert Redford'un tek kişilik dev performansı yaşı ilerlese de oyunculuktan bir şey kaybetmediğini gösteriyor .
Redford sadece mimikleriyle karakterin çaresizliğini , umudunu , sakinliğini , korkusunu , cesaretini ve üzüntüsünü yani tüm duygularını hissettiriyor hatta seyircinin içine işliyor .
Chandor , olayları geniş ve karmaşık bir hale sokmayıp dillendirmeden olabilecek en sade biçimde anlatıp seyirciyi bir an bile sıkmayan bir sinema şaheseri yarattığı için ödülü hak ediyor .
Robert Redford'a da sadece bedeniyle olağanüstü bir oyunculuk sergilediği için bir ödül vermek lazım .
Su altı çekimleri ile son derece gerçekçi bir belgesel havası da veren filmin yönetmen kadrosu ise ayrıyeten tebrik edilmeli .
Filmi izlerken kendinizi Hint Okyanusu'nda yapa yalnız bir şekilde yaşam savaşı verirken bulacaksınız .
Bu yüzden de filmden çıkınca uzun bir süre etkisinden kurtulamayacaksınız .
8,9 / 10
