Özcan Deniz in daha önceki filmlerini izlememiştim ama bir şarkıcı - yönetmen olarak biraz ön yargılarım vardı .
Yinede Mahsun Kırmızıgül bu yargılarımı kırdığından dolayı bu filme iyi ki bir şans vermişim .
Yönetmen ve senarist olarak Özcan Deniz gayet başarılı bir romantik / komedi ( aksiyon yönü biraz daha ağır basan ) film ortaya koyuyor .
Daha önceki filmleri için kore filmleri benzetmelerini yapıldığını duymuştum ve bende bu film için Bollywood benzetmesi yapmakda bir sakınca görmüyorum çünkü filmde hintli karakterler oynasaydı ancak böyle bir film ortaya çıkardı .
Bu eleştirimin kötü yönde değil iyi yönde olduğu belirtmek isterim .
Türk sinemasında uzun süredir karakterlerdeki canlılığı ve sıcaklığı beyaz perdeye iyi aktaran oyuncu ve yönetmenler yoktu .
Başrol oyuncuları Şükrü Özyıldız ( Zarok ) ve Ayça Aysin Turan ( Zeliş ) filmde bu yönde gayet iyi bir performans sergiliyorlar .
Film , bir prensesin beyaz atlı prensini bekleyişi ve önlerine çıkan engelleri aşmaları üzerine .
Kötü karakterlerin derinliği az olmasına rağmen oyuncular rollerinin hakkını veriyorlar .
Prenses ve prensimiz ise iyi oyunculukları ve ekrandaki sevimlilikleriyle izleyiciyi gerçekten bu aşkın ve özlemin içine çekiyorlar .
Film ilk bölümü acı , özlem ve bekleyişle geçerken ikinci yarısı aşk ve aksiyonun yoğunluğuyla devam ediyor .
Gerçekten uzun zamandır izlediğim en temiz , doğal ve saf aşk filmi .
