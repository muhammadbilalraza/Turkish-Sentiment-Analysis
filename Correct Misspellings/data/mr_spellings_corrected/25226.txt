Her şeyden önce bu tür duygusal yönü ağır olan dramaların duygu sömürüsüne kaçmayanı benim için her daim makbuldür .
' ' A Little Bit of Heaven ' ' ilk başta bu yüzden kutlanmalı bence .
Bunun dışında özellikle kadın yönetmenlerin filmlerinde sıkça hissettiğim ' ' ödül için yapılmış ' ' havasını zerre taşımayan , böyle basit hırsların tuzağına düşüp sevimsiz hale gelmemesi filmin sempatikliğini arttıran unsurlardan .
Ancak kusurları da yok değil .
En başta neredeyse her izleyenin hem fikir olduğu konu Gael García Bernal'ın doktor rolünde kabul görmesinin imkansızlığı .
Onu hangi sahnede üstünde önlükle görsek filmden şöyle bir çıkıyoruz kafa olarak .
Çok yetenekli bir oyuncu olmasına rağmen bu rol için yanlış tercih .
Filmin başaramadığı şeylerden biri de bu dramatik öyküdeki duyguyu seyirciye bir türlü hissettirememesi .
Marley'nin durumuna üzülebilmek , onu anlayabilmek çok zor , karakterle özdeşlik kuramama problemi var .
Böyle bir filmin en başta üstünden gelmesi gereken bu detaylar ' ' A Little Bit of Heaven ' ' ı sıradanlıktan öteye taşıyamıyor .
Ancak her daim üzerinde taşıdığı iyimserlik , hayatta geçen sürede yaşanılan güzellikleri görme ve ölümle barışık hali bu hastalığı taşıyan birinin izleyince kendini iyi hissetmesini sağlayacağı için çok önemli ve kıymetli .
