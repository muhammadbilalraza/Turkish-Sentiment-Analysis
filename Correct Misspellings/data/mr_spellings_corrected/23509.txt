Farklı , absürt bir Hollywood komedisi izlemek için doğru adres " This is the End " .
Seth Rogen'ının biraz belden aşağı , biraz da ot kafasındaki mizahından hoşlananlar için yine bu ayarda ama bu kez fantastik öğeleri içinde barındıran bir komedi filmi olmuş .
Film yine Seth Rogen imzalı kısa film " Jay and Seth Versus the Apocalypse " un uzun metrajlı hali .
Yine başrolleri Seth Rogen , Jay Baruchel paylaşıyor .
Filmde tüm oyuncular tıpkı " İşler Güçler " dizisinde olduğu gibi kendilerini oynuyorlar .
Oyuncu kadrosu olarak Seth Rogen ve Evan Goldberg daha önce çalıştıkları tüm oyuncu arkadaşlarına küçük büyük roller dağıtmışlar ve " the best of " tadında bir oyuncu kadrosu yaratmışlar .
Bunların yanı sıra bonus olarak ünlü şarkıcı Rihanna , Emma Watson ve Channing Tatum ufak ama eğlenceli , sürpriz karakterler olarak karşımıza çıkıyorlar .
Yani anlayacağınız süper Bad , Pineapple Express gibi Evan Goldberg ve Seth Rogen ortaklığındaki filmleri izlemeyi seviyorsanız , " This is the End " de bu işler ayarında bir film olmuş .
Tanınmış bir komedi oyuncusu olan Seth Rogen'ını eski dostu Jay Baruchel ziyarete gelir .
Jay , Seth ile vakit geçirip aralarına giren soğukluğu gidermek istemektedir .
Seth ise oyuncu arkadaşları James Franco , Jonah Hill ve Craig Robinson ile vakit geçirmekten hoşlanmaktadır ve Jay'inde onlarla kaynaşmalarını istemektedir .
Ama Jay , Seth'in bu şöhret düşkünü arkadaş çevresinden pek hoşnut değildir .
Seth'in ısrarları ile James Franco'nun partisine gitmeye ikna olan Jay , oraya ait olmadığını hissetmektedir .
Ama zelzeleler , yerin altında büyük çukurların açılması Hollywood tepesinin alevler içinde kalması gibi olağanüstü olaylarla hikaye bambaşka bir boyut kazanır ve Seth , Jay , James Franco , Craig Robinson , Jonah Hill ve Danny McBride'ın hayatta kalma savaşına dönüşür .
