Mumbai'de büyük babası ve büyük annesi ile yaşayan Rahul ( Shahrukh Khan ) , 8 yaşındayken anne ve babasını trafik kazasında kaybetmiştir .
Büyük babasının 100'üncü doğum günü kutlamasında ölmesinden sonra küllerini Rameshwaram'a dökme bahanesi ile arkadaşlarıyla buluşmak üzere yola çıkar .
Kendisinin Rameshwaram'aya doğru yola çıktığını görmek isteyen büyük annesine karşı Chennai Express'ten bilet alır .
Bir sonraki istasyondan trenden inmeyi planlasa da planı , Meenamma ( Deepika Padukone ) adındaki kızla karşılaşınca değişiyor .
Meenamma , babası tarafından zorla evlendirilmek istendiği için evden kaçmıştır .
Bir mafya babasının kızı olan Meenamma'nın peşinde babasının adamları vardır ve kendisine çıkış yolu olarak Rahul'u seçmiştir .
Babasının adamları tarafından evine götürülen kız , babasına Rahul ile evleneceklerini söyler .
Hint Sineması denince akla ilk gelen isimlerden birincisi şüphesiz ki King Khan'dır .
Kendisi ve Kajol yıllarca birçok romantik filmde yer almış ve filmleriyle kalplere taht kurmuşlardır .
Bizdeki Türkan Şoray , Kadir İnanır neyse Hindistan'da da onlar öyle .
Bizdeki konularla onların işledikleri konularda pek farklı sayılmaz aslında .
Biri zengin diğeri fakir olan farklı kasttan genç aşıklar , kötü babalar , aslında senin baban o değil benim , aşkından hasta olup yataklara düşerim , ben ölüyorum o sana emanet , haydi şarkı söyleyip dans edelim ( bu kısım bizde şarkıcı filmlerinde var ; tabi bizimkiler dans etmiyor ) .
Çocukluğumda Cumartesileri TRT - 1'de Hint filmleri olurdu , babamla 3 saat oturup izlerdik .
Sonradan öğrendiğim kadarıyla bizimkiler dublajları uyduruyorlarmış .
İşte konu bu , altını siz doldurun diyorlarmış , bizimkiler de hikaye yazıp bize izletiyorlarmış .
Neyse ki zamanla teknoloji ve tercümanlık gelişti de gerçek konuşmalar yansır oldu .
Teknolojiyle birlikte Hint filmlerinde de değişiklikler olmaya başladı .
Eskiden kast sistemi üzerine daha ağır filmler olurdu , özellikle de kadınlara uygulanan baskılar üzerine .
Bugün halen daha çeyiz yüzünden yakılan kadınların olduğu bir toplumda , sinema çok iyi bir eğitim yolu .
Bizdeki başlık parasının ( drahoma ) tersi , kız tarafı erkeklere başlık parası ödüyor .
Hatta bazen evlilik içerinde bu parayı bir kaç kez isteyebiliyorlar ve bunu ödeme gücü olmazsa kadınları yakıyorlar .
Sonra da mutfak kazası gibi göstermeye çalışıyorlar .
Sinema ile topluma mesaj verme yolunda , bağımsızlık savaşı , keşmir sorunu , eğitim sistemi , aile yapısı , inançlar vb. . üzerinden ilerleyen sektör yıllar içinde hem konuları ile hem de dansları ile değişime uğramış durumda .
Felekten Bir Gece tarzı filmlerin yanında gerilim , bilim kurgu ve aksiyon filmleri ile karşımıza çıkmaya başlasa da romantik - komedi filmleri halen revaçta .
Gelelim filmimize , şunu açıkça söylemek gerek ki Shahrukh Khan'ın çok daha iyi filmlerini izledik ; ama bu kadar yüksek bir performans görmeyi beklemiyordum .
Adam adeta kendini paralıyor .
50 yaşına merdiven dayamış bir oyuncu , halen hoplayıp zıplayabiliyor ve hiç sırıtmıyor .
Her rolün altından kalkabilen nadir oyunculardan .
Dünya da yarım milyar ( en çok hayranı olan oyuncu ) hayrana sahibi olmak kolay değil .
Film boyunca Deepika Padukone ile tam bir uyum içindeler .
Trendeki şarkılı atışmaları , birbirlerini tamamlayan mimikleri ile bize keyifli zaman geçirtiyorlar .
Filmde en dikkat çekici yanlarından biri ise bazı Hint Filmlerine yapılan zekice göndermelerdi .
Hindistan'ın muhteşem doğa görüntüleri altında çekilen bıçaklar , küçük dünyalarında mutlu olmanın yolunu bulan fakir insanlar ve kocaman yürekleri .
Film içerisinde çok ince esprilerin yanında akışı bozmayan dans gösterileri , müthiş renk cümbüşü ve de aşkı göstermek için illaki bir yatak sahnesinin olmasına gerek olmadığı o saf Hint filmi tam olarak burada .
Hint filmlerinde özellikle de aksiyon sahnelerindeki abartılar burada da mevcut ; ama kimin umurunda .
Bildik klişe bir film Chennai Express , ne bir artısı ne de bir eksisi var .
Romantik - Komediden ziyade tam bir komedi filmi .
Hint sinemasında sektörden biri değilseniz bir yerler gelmeniz oldukça zor .
İşte bu nedenle bugün sahip olduğu yere tırnakları ile tırmanan Shahrukh Khan , biraz bağımlılık yapabiliyor .
Chennai Express , tüm abartısına rağmen benden 7,3 puan alıyor .
