Matrix üçlemesinin yaratıcısı Andy Wachowski ile Lana Wachowski kardeşlerin yeni filmi Jüpiter Yükseliyor ( Jupiter Ascending ) 2015 yılının ‘bilim - kurgu’ alanında ses getirecek yapımı olarak lanse edildi .
Matrix’ in tüm dünyada bıraktığı etkinin izlerini düşündüğümüzde bu beklentinin boş bir heves olmadığını anlarız .
Yeniyi yaratma derdine düşen isimlerin bilindik kişiler olması , ayrıca son dönemde ‘bilim - kurgu’ alanında oluşan boşluk , filmin eleştirmenler açısından beklentisini kat be kat arttırdı .
Mila Kunis , Channing Tatum , Sean Bean , Douglas Booth ve Eddie Redmayne’den oluşan kaliteli kadro seçimi yapımı bir adım öne çıkarıp , oyunculuk bağlamında ses getirecek durumun oluşmasına neden oldu .
Yani kıyaslama açısından herkesin merakla vizyonda izleyeceği yapım görsel kalite açısından kusursuz seyir zevki sunarken , aceleye getirilmiş konusuyla tam bir hayal kırıklığı yaratıyor .
Konu içinde kullanılan ‘dünya dışı yaşam formları’ günümüz dünyasının ‘uzaylı’ kavramına farklı bir bakış açısı sunmuş sunmasına ; ama fazlaca insani duygularla tasvir edilen galaktik evren olgusu tam anlamıyla kaostan başka bir şey ifade etmemiş .
