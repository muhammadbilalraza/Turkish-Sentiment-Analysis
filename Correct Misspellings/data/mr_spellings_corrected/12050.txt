Bruce Wayne'in ebeveynlerinin cinayete kurban gidişini , Clark Kent ile Lois Lane'in birbirlerine ne kadar aşık olduklarını ve bunun gibi daha pek çok sahneyi şu son 20 yılda 200. defa farklı farklı oyuncular ile farklı farklı projelerde seyretsek de , önceki işlerini beğendiğimiz yönetmen Zack Snyder yorumu da izlemeye değer .
DC Comics ve Marvel , her ne kadar artık kalmadığına inansak da , sürekli yeni yeni karakterler eklemeye ve hikayeyi başa sarmaya devam ediyor .
Batman , Superman , X - Men , Spider Man gibi en bilindik karakterleri bir tarafa bırakın , çok sıkı takipçisi olmamama rağmen ben bile son yıllarda en az 2-3 farklı Flash gördüm .
Yani artık yan karakterlerin bile bir sürü yeniden çevrimi yapılmaya başlandı .
Üzerine daha çok konuşulur ancak kısa kesmek gerekirse , sinemadaki bu süper kahraman - çizgi roman furyası son on beş yılın en dikkat çekici akımlarından biri ve bir süre daha böyle devam edeceğe benziyor .
Bizler de yılda üç beş defa çerezlik niyetine izlemeye devam ediyoruz .
Bir şekilde canlı tutmayı da başarıyorlar aslında ne kadar benzer şeyler çekerlerse çeksinler .
Ben Affleck'in nasıl bir Batman olduğu konusuna ise hiç girmeyeceğim .
Kendini izletiyor , fazla göze batmıyor , önemli olan o .
Tabii ki öncekilerin , özellikle Christian Bale'in yeri apayrıdır .
