Hollywood'un bir yarış halinde olduğunun göstergesini , bu sene vizyona girecek olan iki Pamuk Prenses filminden bir kez daha anlıyoruz .
Bunların ilki başrolde Julia Roberts ve Lily Collins'in olduğu mizahi bir uyarlama olan Pamuk Prenses'in Maceraları / Mirror Mirror , diğeri ise Charlize Theron'lu ve son yılların en gözde genç oyuncularından Kristen Stewart'lı epik bir drama , Pamuk Prenses ve Avcı / Snow White and the Huntsman .
İki ay arayla vizyona girecek olan Pamuk Prenses filmlerinden ilki , Julia Roberts'lı olan , 30 Mart cuma günü gösterimine Türkçe dublajlı ve altyazılı seçenekleri ile başladı .
Julia Roberts'ı özlediğimiz bir dönemde başrol olarak karşımıza çıkınca da bu filmi kaçırmak olmazdı .
Öncelikle filmin farklı bir Pamuk Prenses uyarlaması olduğunun altını çizmek isterim .
Bildiğimiz hikayeye çok ilginç detaylar ilave edildiği bir gerçek .
Hatta bazı orijinal kısımların çıkarılması ve değiştirilmesi , kimi yerlerde çok iyi olduğunu düşündürürken , bazı yerlerde de negatif etkiler yarattı .
Konuyu bilmeyen yoktur ; Pamuk Prenses ve üvey annesi , kötü kalpli kraliçenin mücadelesi en klasik hikayelerdendir .
Disney'in 1937 yapımı , Oscar adayı klasik animasyonu Pamuk Prenses ve Yedi Cüceler'den tutunda , Zeynep Değirmencioğlu'nun Pamuk Prensesi oynadığı yerli versiyonlarına kadar bir çok kez de beyazperdeye uyarlanmıştır .
Bu sefer karşımızda senaryo olarak çok farklı bir film var .
Temelde çıkış noktası ve ilerleyişi aynı konu üzerinden daha değişik bir hikaye ile de olsa , kesinlikle yenilikçi bir duruş olduğu ortada .
Klasik Grimm Kardeşler'in hikayesine bir saygı duruşunda bulunan senaryo ( Hatta filmdeki cücelerden birinin ismini Grimm olarak vermişler . ) içerdiği fantastik öğelere mizahı katarak dramdan çok komediye göz kırpıyor .
Filmin yönetmeni , fantastik öğeleri sevdiğini geçen Kasım vizyona giren Ölümsüzler / Immortals filmi ile ortaya koyan ve seyirciye sadece görsel şölen sunan Tarsem Singh .
Filmin yönetmenini tanımayan bir kişi , filmin finalindeki Hint müziği ezgili İngilizce şarkıdan sonra kesinlikle Hintli birinin elinden çıktığını anlayacaktır ki bize izlerken çok tuhaf geldi .
Filmi tamamen Julia Roberts'ın sırtlandığını belirtmek lazım .
Zaten kendisi başarılı bir oyunculuk sergiliyor , bir kez daha .
Kostümleri , mimikleri , o enteresan büyüleri ile başarılı ve komik bir kötü kalpli kraliçe profili çiziyor .
Kötü kalpli kraliçe ama o kadar ustaca oynuyor ki izlerken Julia Roberts'tan nefret etmek ne mümkün .
O kaşları ile Pamuk Prenses'ten çok köylü güzeline benzeyen nam - ı değer Snow White'a , kısaca Pamuk'a , Lily Collins hayat veriyor .
Sandra Bullock'un Oscar aldığı The Blind Side'da evin kızını oynayan , geçen sezon Taylor Lautner ile başrole doğru kayan genç yıldız , daha büyük rollere göz kırpıyor bu filmdeki performansı ile .
Yan karakterlerdeki Nathan Lane ve yeni isimleri / karakterleri ile yedi cücelerde filmi sürükleyen diğer unsurlar .
Hepsi de gayet başarılılar .
Film boyunca kahkahaya sokamıyorlar seyirciyi ama kıkır kıkır anlık saçmalıklara güldürüyorlar .
Saçmalıklar da bir boyuttan sonra sıkıcı olmaya başlıyor .
Filmin kostümleri de kendisi kadar fantastik .
Özellikle Julia Roberts'ın giydikleri ve balo sahnesindeki ' hayvan ' temalı kostümler hem göz dolduruyor hem de seyirciyi eğlendiriyor .
Prensin genelde iç donu ile beyazperde de arz - ı endam ettiğini atlamadan filmin kostüm çalışmalarının başarılı ve komik olduğunun da altını çizmek isterim .
Finaldeki hediye paketi gibi olan kostümü sanki Yalan Dünya'da , nişan sahnesinde , Servet Teyze'nin üstünde görmüştüm .
Kuklaların olduğu sahnelerin hafif aksiyon içeriği , ' Ayna ayna söyle bana ' kısmında yaratılan geçiş ve kırmızı elma olayının daha farklı bir şekilde seyirciye sunulması , filmin içindeki orijinal kısımlardan bazıları .
Bu filmde elma ısırdıktan sonra uyuyan ve prensinin öpücüğünü bekleyen bir Pamuk Prenses yok .
Bunun aksine , prensini büyüden kurtarmak için ilk öpücüğünü veren Pamuk Prenses , daha güçlü , daha baskın bir savaşçı karaktere bürünüyor .
Liderlik özelliği ön plana çıkarılıyor ve prensten bile daha güçlü olabiliyor kimi zaman .
Hatta beraber sırt sırta verip düşmanlarına karşı kılıç sallıyorlar .
Kısaca , farklı bir Pamuk Prenses uyarlaması var önümüzde .
Ama yarattığı atmosfere ve filmin bütününe bakacak olursak filmin çok iyi olmadığı söyleyebilirim .
Biraz da beklenti ile alakalı olarak bir nebzede olsa hayal kırıklığı yaşadım .
Sonuç olarak yetişkinlere de hitap etmeye çalışan ama arada kalmış bir çocuk filmi Pamuk Prenses'in Maceraları .
İzlemeye değer belki ama çok fazla bir şey beklememek lazım .
Yine de Julia Roberts 10 numara .
( 6.5 / 10 )
