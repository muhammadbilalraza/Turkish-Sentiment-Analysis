Warner broş . ' un geçen yılki romantik bir kitabın filme uyarlanmasının son örneği Me Before You'dan sonra bu sefer de Everything , Everything ile karşı karşıyayız .
Bu filme bir şans vermek istedim çünkü geçen yıl Me Before You'nun fragmanından nefret etmiştim .
Intouchables'ın gereksiz bir romantik versiyonu gibi gelmişti .
Ama filmin kendisi gayet başarılıydı .
Romantizm konusu iyi işlenmişti ve başroldeki oyuncular çok doğaldı .
Tıpkı bu filmin de fragmanını kötü bulduğum için yine de bir şans vermek istedim .
Konu şöyle : " 17 yaşındaki Madeline , nadir görülen bir hastalığa sahiptir . Eğer dışarı çıkarsa , dışarıda bulunan hava onun kan hücrelerini yok edeceği için Madeline , hayatı boyunca evinde yaşıyordur . Bir gün komşu olarak yeni bir aile taşınır ve bu ailedeki Olly , Madeline'e aşık olur . Sonra da birlikte sınırları kaldırmaya çalışırlar , evden kaçarlar fakat Madeline'ın başına bir şeyler gelir ( bu spoiler değil , filmin bütün bunları fragmanında göstermesi gerçekten de çok garip ) . "
Olayı anladınız işte , bilindik romantik / gençlik filmi .
Öncelikle bu filmin iyi yanlarına değineyim .
Ana fikir oldukça ilgi çekici ve film de bu fikri bazı sahnelerde iyi kullanmış .
Filmde ara sıra ilgimi çeken sahneler oldu .
Bunun dışında müzik seçimleri hoştu ve manzaralar güzeldi .
Eğer bu filmin kitabını okuduysanız veya bu tarz gençlik filmlerinden hoşlanıyorsanız , bu filmden büyük bir gülümseme ile ayrılacaksınız .
Ama ben şahsen bu filmi her yönüyle yetersiz buldum .
Oyunculuklar kötü değildi , herkes kesinlikle çabalıyordu ama kimsenin performansını samimi veya en ufak derecede gerçekçi bulmadım .
Me Before You veya The Fault In onur star filmlerindeki romantizmi ve samimiyetten bu filmde eser yoktu .
Bu filmdeki herkes , gerçekten de bir filmde oynuyormuş gibi hissettiriyor .
Ayrıca filmde romantizm ile ilgili her şey çok zorlamaydı .
Film Madeline'in yaşadıklarına 5-10 dakika odaklandıktan sonra acilen araya romantizm atmaya çalışıyor .
Bu arada filmin finalini de çok saçma buldum .
Spoiler vermemeye çalışacağım ama film , ana karakter hakkında bir şey yapıyor ve siz de " bunu neden en başından yapmadılar ki ? " diyorsunuz .
Kızın ailesi zengin sonuçta .
Aslında aklıma söyleyecek başka bir şey daha gelmiyor çünkü Everything , Everything her haliyle klişe ve inandırıcılıktan uzak bir film .
Karakterler arasında samimiyet yok , bütün romantizm aşırı saçma hissettiriyor , filmin finali çok mantıksız ve genel anlamda bu film her haliyle sınıfta kalıyor .
Eğer bu tarz filmleri seviyorsanız , bu filmi de sevebilirsiniz çünkü ortaya çıkan iş rezalet değil , sadece büyük bir vakit kaybı .
FİLMİN İYİ yanları : + İlginç fikirler . + Manzaralar ve müzikler .
FİLMİN KÖTÜ yanları :
- Saçma finali .
- Romantizm hakkındaki her şey .
- Seyirciye yeni bir şey sunmaması .
- Gereğinden fazla uzun süresi .
TOPLAM PUAN : 4 / 10
