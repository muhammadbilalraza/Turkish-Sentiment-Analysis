Dönem filmlerini sevmeye başlayan Tarantino , adeta Western filmlerine kendi bakışını ve anlatımını getirdi . “The Django”dan sonra şimdi de “The Hateful Eight” ile ikinci vahşi batı filmiyle karşımıza çıkıyor .
Film genel hatlarıyla , çoban , kuzu ve kurt hikayesini andırıyor .
Kimse kimseye güvenmiyor , isminden de anlaşıldığı üzere herkes birbirine nefretle bakıyor .
Yine ırkçılık , filmin en büyük çeşnilerinden biri .
Kan revan içinde , beyin parçacıklarının , fucking negro’ların havada uçuştuğu bir film izlemeye hazır olun .
Zaten yönetmen ve senarist olarak Tarantino ismini duyunca , bazılarını rahatsız eden bu sahnelere ister istemez hazırlıklı oluyoruz .
Tabiki bir de en çok sevdiğimiz Chapter’larla bölünmüş hikaye örgüsü .
Tarantino’nun imzalarından biri olan uzun diyaloglar ise yine altından kalkabilecek usta oyuncular seçmesi sayesinde , filmi kalbur üstü filmlerden biri olarak akıllarımıza kazıyor .
Samuel L. Jackson , Tim Roth , Michael Madson gibi Tarantino’un kemikleşmiş oyuncu kadrosunun yanı sıra bu filmde Kurt Russell , Jennifer Jason Leigh gibi oyuncular rollerinin hakkını verdikleri gibi olağanüstü performanslar sergiliyorlar .
Özellikle şerif rolünü üstlenen Walton Goggins bu filmle yıldızını parlatacak oyunculardan .
Channing Tatum da süprizli rolüyle , Tarantino kervanına katılan oyunculardan biri oluyor .
Kamera açıları , kar fırtınası içindeki sahneler , Milinin Tuhafiye dükkanındaki açılar , Tarantino yine yapmış yapacağını dedirtiyor .
Hikaye örgüsü , film içindeki sürprizler , sonunu kestirememiz , zamanı geri alan chapterlar , hem yönetmenlik hem senaryo açısından , hem de 2 saat 47 dakikalık bir filmin izlenebilirliği açısından benden yine geçer not aldı .
