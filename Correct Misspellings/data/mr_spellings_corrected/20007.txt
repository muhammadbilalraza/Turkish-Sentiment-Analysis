ASLA , BENİM İŞİM İÇİN , BENİM adıma KONUŞMA .
Sen tut Silver Lining Playbook’u yaz , yönet Oscar al , American Hustler’ı yaz yönet , gişeleri salla , Jennifer Lawrence , Bradley Cooper , Robert De Niro kadrolu oyuncuların haline gelsin , sonra da gel JOY gibi acemi işine imza at .
" David O. Russell , otur sıfır” derler adama . Her ne kadar Jennifer Lawrence’ın Oscarlık bir oyuncu olmadığına inansam da , filmlerini izlemek hoşuma gidiyor . Bradley Cooper ile aralarındaki kimya her zaman müthiş . Bradley Cooper zaten çok ama çok iyi bir aktör . Gerçek bir hikayeye dayanan film , 2 çocuklu boşanmış ve gençlik hayallerini ıskalamış JOY’un , sıfırdan aile şirketi imparatorluğunu kurmasının öyküsünü anlatıyor . Konusuna bakınca belki ikinci bir Erin Brockovich olur umuduyla izlediğim , ama David O. Russel’ın teknik direktör edasıyla kazanan takımı ve taktiği bozmama yaklaşımı , ben bu seyirciyi çözdüm formülü kolaycılığı , bu güzel hikayeyi TV sineması kıvamında bırakmış . Big Fish gibi masalsı mucizeler yakalamaya çalışmış ama maalesef ortaya eğlenceli ama iyi bir film çıkmamış . Filmin kahramanı ile yola çıkmak bir yana , ne onla ne de filmdeki herhangi bir karakter ile bağlantı kurulmamış . Sorunlu kişiliklerden oluşan karakter formülü , Bradley Cooper , Robert De Niro gibi ustaların bile üzerinde yama gibi durmuş . Bunun birinci sebebi , herhangi bir heyecan uyandırmayan , hiç bir parıltı göstermeyen senaryo , ikincisi de filmin hiçbir ritmi olmayan temposu . Ayrıca başta gösterilen pembe dizi bölümlerinin senaryoya , akışa veya karakterlere ne gibi bir faydası vardı , anlamadım . Çehov’un tüfeği misali , tüfeği gösteriyorsan bir yerde o tüfek patlamalı değil mi ? Tam tersi , filmin ikinci yarısında yok oluyorlar ? Ne kafası , çözemedim ? Acaba 4 kişilik montaj ekibinde herkes filmi farklı yöne çekmeye çalıştı da , hikayenin tonunu mu kaçırdılar , bilemedim . Belki benim beklentim yüksekti … Belki tüm bunlar hayal kırıklığının sözcükleri de olabilir . Onu da bilemedim . Bu tam olarak beklentimi karşılamasa da , özel insanların hikayelerini anlatan bu tarz filmlerin daha çok yapılması dileğiyle .
