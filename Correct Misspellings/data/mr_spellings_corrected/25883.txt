1970'li yılların ikinci yarısında popülaritesi doruğa çıkan " The Muppet Show " un son film uyarlaması .
Tabii Muppet'lar yeni nesillerden ziyade , benden de önceki nesillerin , anne - babalarımızın döneminde kalmış olduğundan , belli bir yaş üstündeki seyirciler daha fazla beğenecektir diye düşünüyor insan en başta .
Ancak daha öncelerden çok büyük bir hayranı olmamama ve gösterilerinin yalnızca çok ufak kısımlarını görmüş olmama rağmen , anında filmin içine girebildim ve kuklalar ile sevimli bir bağ kurabildim .
Biraz karakterleri vs. de tanıyordum filmden önce , ancak hiç bilmeyenlerin bile beğenmemeleri için bir sebep yok .
Hatta tanışmak için hoş bir ilk adım da olabilir .
Kermit önderliğinde her biri kendine has karakterlerde bir araya gelen kuklalar , bizleri de olayın içine çekiyor .
Kahkahalar ile değil , tebessümler ile .
Kermit'in kibarlığı , ses tonu , alçak gönüllülüğü belki de en başta filme ve Muppet'lara ısınmamızı sağlayan .
İnsanı mutlu eden sıcacık aile filmlerinden biri .
Başarılı bir deneme .
