Harika bir gotik romans , bir gotik şölen .
Gotik aslında pek çok kimse tarafından yalnızca kasvetli köşkler , hayaletler , tekinsiz karakterler olarak bilinen , ancak aslında bunlardan çok daha fazlası olan bir sanat tarzı .
Sanat tarzı diyorum çünkü edebiyat , sinema , müzik ve mimari başta olmak üzere farklı türlerde oldukça dikkat çekmiş , çekmeye de devam ediyor .
Bahsettiğim unsurlar tabii ki gotiğin olmazsa olmazları , del Toro da filminde bunları sonuna kadar , başarıyla kullanmış .
Başka pek çok olmazsa olmaz unsur da kullanmış .
Bu yaklaşımıyla da uzun süre hafızalarda kalacak bir " tür " filmine imza atmış .
Film ile ilgili eleştirilecek kısımlar var tabii ki , ancak ben bunu 2010'lu yılların nadide , eli yüzü düzgün " tür " filmlerinden biri olarak görüyor ve sinemasal anlamdaki bu eksiklerini görmezden gelmeye çalışıyorum kendi adıma .
Böyle yapınca da " Crimson Peak " gerçekten beğendiğim bir film oluyor .
Pek çok kimsenin aksine , ben kadroyu oldukça yeterli buldum .
Yönetmenin bu tarza yatkınlığı , önceki işlerinde kendini belli ediyordu .
Bu da pastanın üzerindeki çilek oldu diyebiliriz sanırım .
