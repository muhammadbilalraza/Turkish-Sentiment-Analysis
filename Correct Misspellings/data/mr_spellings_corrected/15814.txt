Hikâyesi , Stacey Menear tarafından yazılan “The Boy” , yönetmen koltuğunda William Brent Bell’in oturduğu bir korku – gerilim filmi …
Eğer işe kısa bir özetle başlayacak olursak : Karşımızdakinin ; “Chucky” ile “Annabelle” bebek temalı filmler gibi başlayan ve kimi , ne olduğu pek de anlaşılamayan garip atraksiyonlara karşın sakince de ilerlerken , birdenbire filmin kahramanı “Brahms”ın , eli kanlı manyaklar “Freddy Kruger” , “Jason Vorhees” ve “Michael Myers” a dönüştüğü zekice kurgulanmış hikâyeye sahip bir film olduğunu söyleyerek başlayabiliriz …
İlk dakikalarda garip ve hatta biraz aptalca da gelen konu , izledikçe insanı içine çekmeye ve bir süre sonrada ürkütmeye başlıyor …
Ancak ne yalan söyleyelim ; bugüne kadar ( artı – eksi ) beş bin civarında film izlemiş biri olarak , finalde yüzleştiklerimizi , bırakın tahmin etmeyi , biz de en az Greta ( Lauren Cohan ) ve Malcolm ( Rupert Evans ) kadar “şok” içinde karşıladık …
Yani dememiz o ki ; filmi , görüşlerini destekleyecek teknik ayrıntılar vermeden “klişelerle dolu” ve “tahmini kolay” olarak tanımlayarak önemsizleştirmeye çalışanların yazdıklarına pek fazla takılmayın ve kasmayın kendinizi …
Hele , sizde aynen bizim gibi ( o film için yazılan olumsuz yorumları da dikkate almadan ) “Brahms : The Boy II” ( 2020 ) yıl de izlemeyi kafanıza koyduysanız , kasmayın kendinizi ve bırakın akmaya başlasın ekrandaki görüntüler …
Emin olun 10 milyon dolarlık bir bütçeyle Kanada’daki Craigdarroch Şatosunda çekilen bu filmi , hiç sıkılmadan ve giderek artan bir merakla izleyeceksiniz …
Ebeveynleri , Bay ( Jim Norton ) ve Bayan ( Diana Hardcastle ) Heelshire tarafından , oğulları Brahms’ın dadısı olarak işe alınan Greta’yı canlandıran Lauren Cohan’ı tam dokuz yıldır , AMC’nin başarılı TV dizisi “The Walking Dead” ( 2011 – 2020 ) deki “Dul” Maggie Greene karakterinden tanıyoruz …
Cohan , bu filmde de aynı kıvamdaki bir oyunculuk performansı sergilerken , yine şahane bir dizi olan Amazon’un “The Man in the High Castle”lının ( 2015 – 2018 ) Frank Frink’i Rupert Evans’ta , uyum içinde eşlik etmiş kendisine …
Farkındayız , filmin teknik kadrosunun geçmişteki marifetlerini sıralamak için sayfalar yetmez …
Ama biz yine de ortaya sadece “üç” önemli sinemacı isim ile küçük bir karışık yapalım ve bakalım kimler varmış aralarında : • Filmin müziklerinin bestecisi Bear McCreary , aynı zamanda “The Walking Dead” ( 2010 – 2020 ) dizi ile “10 Cloverfield Lane” ( 2016 ) ve “Godzilla : King of the Monsters” ( 2019 ) gibi filmlerinde bestecisi … • Görüntü yönetmeni Daniel Pearl’ün filmografisinde tam 287 film var …
Ancak biz sadece “The Texas Chain Saw Massacre”nin ( 1974 ) adını vermekle yetinelim … • Editör Brian Berdan , bu işe “çırak” olarak David Lynch'in “Blue Velvet”ı ( 1986 ) ile adım atmış ve Oliver Stone’un “Natural Born Killers”ı ( 1994 ) ile de “usta” olarak yola devam etmiş …
Şimdi soruyoruz size ; “Böylesine güçlü bir ekipten , kötü bir film çıkar mı ? ” diye …
Elbette çıkmaz ve çıkmamışta zaten …
Belki , yine klasik bir laf olacak ancak diğer yorumlarımızda olduğu gibi “spoiler vermeden” yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu son derece özgün satırlar , filme ilişkin aydınlatıcı tespitler toplamımız olsun …
Sinema sanatına yaraşır , “emek verilerek” yazılmış bir başka kapsamlı yorumda yeniden sizlerle buluşmak üzere , kendi değerlendirme sistemimiz içinde puan olarak 3 verdiğimiz bu film için önerimiz de olumsuz yorum ve puanlara aldırmadan , “bir şans da siz verin” şeklinde olacak …
Keyifli seyirler …
