Senaryosu , Phil Hay ve Matt Manfredi tarafından yazılan “Destroyer” , Karyn Kusama’nın yönetmen koltuğunda oturduğu Amerikan tarzı bir polisiye …
Prömiyeri , 31 Ağustos 2018’de Telluride Film Festivalinde yapılan ve 25 Aralık 2018 tarihinde vizyona giren filmin , 6.2 / 10 ( 26.574 oy ) ve 3.1 / 5 ( 1.0 üzeri oy ) olan IMDB ve Rotten Tomatoes izleyici puanı ortalamalarıyla 6.7 / 10 ( 268 yorum ) ve 62 / 100 ( 44 yorum ) olan Rotten Tomatoes ve Metacritic yorum ortalamaları , film hakkında doğru fikir vermekten oldukça uzak …
O nedenle biz de 9 milyon dolarlık bir bütçeyle çekilen ve başroldeki Nicole Kidman’a Golden Globes’da , artık her nasılsa “En İyi Kadın Oyuncu” adaylığı getiren fakat gişede brüt 5,5 milyon dolarlık bir hasılat rakamına takılıp kalan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce yine bu filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe , karşımızdakinin ; Nicole Kidman kaynaklı ciddi casting hatasına rağmen , bünyesinde sürpriz bir final de barındıran sağlam bir hikâyeye sahip , ilgi çekici bir drama olduğunu söyleyerek başlayabiliriz …
Evet , filmin , bugüne kadar hep erkek polislerin bulaştığı pisliklerin anlatıldığı Hollywood prodüksiyonlarının tersine aynı pisliğe bulaşan ana karakterin kadın polis olduğu ve ( kan dökülen silahlı çatışma sahneleri dâhil ) yeterince aksiyonda içeren bol “flashback” geçişli hikâyesi gerçekten de fena değil …
Ama ne yazık ki , yirmili yaşlardaki Erin Bell karakterini de , elli bir yaşındaki Nicole Kidman’ın canlandırması fikri , filmi izleyen hemen herkesin mutabık kalacağı şekilde tam bir fiyasko ile neticelenmiş …
Öyle ki , göstere göstere geliyorum diyen bu felaketi , makyaj ekibinin “ağır” boya badana çabaları da engelleyememiş …
Hâlbuki başroldeki Erin Bell karakteri için 25 – 35 yaş aralığındaki bir aktris tercih edilmiş olsaydı , onu makyaj ile hem gençleştirmek hem de yaşlandırmak çok daha kolay olacağı gibi bu kadar rahatsız edici bir görümümde ortaya çıkmayacaktı …
İşte ciddi casting hatası derken kast ettiğimiz şey , tam da buydu zaten …
Belki , yine klasik bir laf olacak ama bu söylediklerimiz , filme ilişkin ilk tespitimiz olsun …
İlk önerimize gelince : O hakkımızı bu kez de , izleyiciden çok ellerindeki oyuncu malzemesini , bu filmdeki Nicol Kidman örneğinde olduğu gibi , düşüncesizce ( ve hatta biraz da hoyratça ) kullanan yönetmen ve yapımcılara , “Bırakın artık şu eski yıldızları kırpıp kırpıp yaşlarına uygun olmayan rollerde ahaliye kaktırma işlerini” diye seslenerek kullanmış olalım …
Sonuç olarak , kendi değerlendirme sistemimiz içinde puan olarak 2,5 verdiğimiz bu film için önerimiz de , “siz bilirsiniz” şeklinde olacak …
Keyifli seyirler ,
