son derece kaliteli . beklediğimden çok iyi . doğal olarak son dönemdeki pek çok örneği gibi " salt aksiyon " bekliyordum maymunlar cehennemi'nden de . pek çok örnek dediğim hani şu büyük bütçeli , genellikle ya çizgi roman kahramanlarını ya da nesiller önce başarılı olmuş filmleri tekrardan ele alan filmler . fakat burada kesinlikle , çok net bir " duygusallıktan " bahsedebiliriz . yani film bir şeyler hissettiriyor izleyen herkese . bu his sizin hayvan sevginizden de kaynaklanabilir , ezilen azınlıkların ve " öteki " lerin toplum içindeki dramına üzülmenizden de kaynaklanabilir . hatta biraz zorlarsak bilimadamı bir oğulun hasta babasını umutsuzca kurtarmaya çalışması da etkileyici olabilir . fakat sanırım en fazla etkiyi birbirlerinin birleşimi olarak ilk iki saydığım etken yapıyor . ileri teknolojinin nimetlerinden sonuna kadar yararlanıyoruz . performans yakalamada herhangi bir sorun yok . hikaye bir anda ortaya çıkmıyor . bu tarz filmler için ideal bir giriş ve hazırlık süresi var filmin . maymunlar hemen serbest kalıp da aksiyon tavan yaptırılmaya çalışılmıyor bir başka deyişle . sabit ve doyurucu bir giriş , gelişme , sonuç var . james franco iyi ancak başrol kesinlikle maymunların . andy serkis yer aldı performans yakalama teknolojisinde . filmin kimi zaman üstü kapalı , kimi zaman da gayet açık şekilde söylediği şeyler , anlatmak istediği dertleri var . bu iyi bir şey . aksiyon penceresinden baktığımızda da son derece tatmin edici bir filmle karşı karşıyayız . maymunların hareketleri üzerine bayağı bir uğraşılmış belli ki . aksiyon sahneleri kesinlikle başarılıydı . kısacası , yılın bu döneminde en rahat tercih edilebilecek filmlerden biri . gösterime girmeden evvel okuduğum röportajlarında yönetmen ve oyuncular " bu film kesinlikle salt aksiyon değil , pek çok şey var bu filmde " diyorlardı ve bana klişe bir tanıtım cümlesi gibi gelmişti . izledikten sonra haklı olduklarını düşünüyorum .
