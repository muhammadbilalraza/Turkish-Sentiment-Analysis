Senaryosu , Peter Turner’ın aynı isimli anılarından uyarlanarak Matt Greenhalgh tarafından yazılan “Film star Don't Die in Liverpool” , Paul McGuigan’ın yönetmen koltuğunda oturduğu biyografik bir drama …
Prömiyeri , 1 Eylül 2017’de Telluride Film Festivalinde yapılan ve 16 Kasım 2017 tarihinde İngiltere’de vizyona giren filmin , 6.7 / 10 ( 8.951 oy ) ve 3.6 / 5 ( 1.0 üzeri oy ) olan IMDB ve Rotten Tomatoes izleyici puanı ortalamalarıyla 6.7 / 10 ( 169 yorum ) ve 65 / 100 ( 34 yorum ) olan Rotten Tomatoes ve Metacritic yorum ortalamaları , her ne kadar oylamaya katılan sayısı çok yüksek olmasa da , orta karar bir filmle karşı karşıya olduğumuzu söylüyor …
Yine de isterseniz 10 milyon dolarlık bir bütçeyle çekilen ve sadece 4 milyon dolarlık bir gişe hasılatı yapabilen bu filmi , her zamanki gibi önceliği oyuncu kadrosuna vermek suretiyle birde biz inceleyerek yorumlayalım , ardından da puanlamaya çalışalım …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , kazandığı 2 Golden Globes ve 1 BAFTA ödülünün yanı sıra 4 Academy ödülü adaylığı da bulunan Annette Bening ile 1 BAFTA ödüllü Jamie Bell’in izleyenlere şapka çıkarttıracak tarzda bir performans sergiledikleri bir film olduğunu söyleyerek başlayabiliriz …
Ki zaten o yıl bu ikili “En İyi Kadın” ve “En İyi Erkek” oyuncu kategorilerindeki BAFTA ödüllerini , “Three Billboards Outside Ebbing , Missouri” ( 2017 ) filminde oynayan Frances McDormand ile “Darkest Hour” ( 2017 ) da Winston Churchill karakterini canlandıran Gary Oldman’a kaptırırlarken , “En İyi Senaryo Uyarlaması” ödülü de bu film yerine “Call Me bu Your Name” ( 2017 ) filmine gitmiş …
Aslında sadece bu durum bile , “Film star Don't Die in Liverpool” un yabana atılacak bir film olmadığını göstermeye yetiyor …
Academy ödüllü Amerikalı film yıldızı Gloria Grahame’in , 5 Ekim 1981 günü henüz daha 58 yaşındayken meme kanserinden ölmeden önceki son birkaç yılının anlatıldığı filme damgasını vuran bir diğer önemli isim ise yönetmen Paul McGuigan’ın bizzat kendisi …
Editör Nick Emerson ile birlikte kurguda öyle bir iş çıkartmışlar ki , yıllar arasındaki flashback geçişlerindeki zarafet inanılmaz olmuş … “Hani tereyağından kıl çeker gibi” diye bir deyim vardır ya …
İşte bizzat öyle …
Ama tabii bu ince nüansı fark edebilmek için filmi izlemiş olmak gerekiyor …
Yoksa bu söylediklerimizin neredeyse tamamı havada kalmış olacak …
Bu arada , “Alien” ( 1979 ) filmi aracılığı ile Ridley Scott’a ve baba oğul Turner’ların ( Jamie Bell - Kenneth Cranham ) Liverpool’da işçilerin takıldığı bir Pub’da bira içmeleri yolu ile de onların sınıfsal konumlarına ilişkin olarak yapılmış olan göndermeler de çok iyiydi …
Aynen sol görüşlere olan yakınlığı ile tanınan usta oyuncu Vanessa Redgrave’e verilen minik bir rol de olduğu gibi …
Belki , yine klasik bir laf olacak ama diğer yorumlarımızda da olduğu gibi yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; iyi filmin yanı sıra iyi oyunculuk performansı izlemeyi de alışkanlık edinmiş sinemasever dostlara , “İngiliz sinemasının çok nadir bulunan bu türden ince işçilik içeren filmlerini de izleme listelerinizden eksik etmeyin” diye seslenerek kullanmış olalım …
Sonuç olarak , kendi değerlendirme sistemimiz içinde puan olarak 3 verdiğimiz bu film için önerimiz de , olumsuz puan ve yorumlara aldırmadan “bir şans da siz verin” şeklinde olacak …
Keyifli seyirler ,
