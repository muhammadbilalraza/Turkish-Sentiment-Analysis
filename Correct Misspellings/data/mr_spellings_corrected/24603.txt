İZLEDİĞİNİZE PİŞMAN OLMAYACAĞINIZ KALİTELİ BİR FİLM Danimarkalı Yönetmen Kristian Levring tarafından çekilen The Salvation ( İntikam ) , klasik Western filmlerinin aksine , yeniyi aramaktan korkmayan Danimarka , İngiltere , Güney Afrika üçlüsü ülkelerin Amerikan film endüstrisine karşı cesur bakış açısının yansıması bir film olmuş .
Amerikalılar vahşi batı filmi çekmek isteyen Avrupalılar için ‘spagetti westerni‘ diye tabirleri konuşadursunlar , kendi ellerinden çıkıp giden bu türün yeni örnekleri geldikçe , Hollywood film üretimleri tel tel dökülüp geriden bu işi takip eder hale dönüştü .
Afro Amerikalıların yaptığı gibi yerli kabilelerin elinden kayıp giden hazineyi keşfedip , Avrupa filminin estetik tüm yapısını filmine eklemeyi başarmış .
Konu sıradan , basit , pek de karmaşık olmayan ‘öç alma’ hikayesine dayanıyor .
Doğu toplumlarında klasik ‘kan davası’ diyebileceğimiz algı konunun tamamına hakim .
Hollandalı göçmen Jon Jensen Amerikan rüyasına inanıp zengin olma umuduyla Hollanda’dan yeni kıtanın yolunu tutar .
Akabinde eşini ve çocuğunu da yanına getirten Jensen , ailesiyle evine doğru yol alırken kötü adamların saldırısına uğrar .
Hemen filmin başında kötü adamı öldüren hızlı silahşor için kötü günler bu andan itibaren başlayacaktır .
Saldırıda ailesini kaybetmiş , ayrıca öldürdüğü kişinin abisini kendisine düşman edinmiştir .
Eli kanlı bir çetenin lideriyle girişeceği ‘ölüm kalım’ savaşı ailesini kaybetmiş acılı bir insanı yaşama bağlı tutacaktır .
İstanbul Film Festivali’nde izlediğim film geç de olsa vizyona girerken , Avrupalıları Western filmlerinde yakaladıkları başarıyı tüm dünyaya gösteriyor .
Aslında Hollywood kendi kültüründen sıkılıp zamanında ‘Uzaylılar ve Kovboylar’ gibi abuk filmler çekmiş , bu tarz yapımları teknolojik yapımlarla birleştirmeyi denemişti .
Seyirciyi ilk önce cezbeden ‘tekno westren’ üretimleri tutmamış , Clint Eastwood’ un oynadığı eski yapımlar her daim gözde kalmayı başarmıştı .
İşte eski klasik western filmlerindeki konu dokusunu yakaladığımız The Salvation ( İntikam ) özellikle görüntü kalitesindeki çekicilikle izleyenleri perdeye kilitliyor .
Yönetmenin çağdaş Avrupa sinemasının estetiksel tüm ögelerini filmle bütünleştirdiğini göz önüne aldığımızda başarının sırrını anlamış oluyoruz .
Olayların karizmatik kötü adamı Henry Delarue’yi oynayan Jeffrey Dean Morgan , “İntikam” rolünün hakkını veren Mads Mikkelsen , güzelliğiyle sinema perdesine yeniden ışık tutan Eva Green filmi öylesine etkili hissetmişler ki , ‘karakter oyuncusu’ diyebileceğimiz üç isim sil baştan konuyu sürükleyen oyuncular olmuş .
Yönetmen ilk sahnede yakaladığı aksiyonu son sahneye kadar taşırken oyuncuların gücünden ilham almayı biliyor .
Şöyle diyeyim , filmin ilk elli dakikası heyecan / gerilim düzleminde ilerlerken geriye kalan kırk üç dakika çatışma sahnelerinin meyvelerini veriyor .
The Salvation ( İntikam ) klasik Western tadında , çağdaş görüntü kalitesiyle modern sinemanın seçkin örneği olmayı başarmış bir yapım .
Danimarkalı Levring kendisinden beklenmeyecek düzeyde kaliteli bir film çekmiş ve ‘konu - olay’ ikileminde sürükleyici oyuncuları aynı açtı altında buluşturmuş .
Kesinlikle bu eşsiz konuyu kaçırmayın .
