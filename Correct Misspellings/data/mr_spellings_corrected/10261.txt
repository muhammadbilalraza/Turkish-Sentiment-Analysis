Filmi çekilme amacına ve kendi türü çerçevesinde değerlendireyim diyorum ama bazı eksiklikleri veya yanlışları o kadar göze batıyor ki bir türlü bunu yapamıyorum .
İnsan ister istemez kadroda Natalie Portman , Stellan Skarsgard , Anthony Hopkins vs. görünce eli yüzü düzgün bir şeyler bekliyor .
Hopkins ve Skarsgard'ın rolleri zaten yan roller diyelim haydi , fakat Portman'ın orada işi nedir ?
Bu kadar sığ bir filmde geçen sene Black Swan'da harikalar yaratan kadını görmek açıkçası benim için işkence gibi bir durumdu .
Tamamen aksiyona yüklenileceği aşikar , film boyunca bazı sahneler bu anlamda doyurucu da olmuş .
Fakat özellikle Jane ve Thor arasındaki ilişki olmak üzere , inandırıcı olmayan bayağı bir unsur var film boyunca .
Veya Loki'nin " aile ilişkilerinde " yaşadığı sıkıntılar oldu bittiye gelmemiş mi ?
Branagh gibi daha önce defalarca Shakespeare uyarlamış bir adamın bu tarz ayrıntılara daha fazla dikkat etmesini ve özenmesini bekliyordum açıkçası .
Yani aslında filmden beklentim çok da düşük değildi , diğer çizgi roman filmlerine göre , çünkü burada hem yönetmen hem de oyuncu kadrosu dolu dolu ve kaliteli isimlerden oluşmakta .
Belki biraz daha farklı ve özenilmiş bir çizgi roman olur diye düşündüm ancak yanılmışım , yine tek umursanan şey görsellik ve yine görsellik .
Neyse , seneye The Avengers'ta toplansınlar da hem onlar hem de biz rahatlayalım artık .
Gerçi hiçbir zaman bu çizgi romanların hastası olmadım ama takip etmekten de geri kalmamak lazım .
Toparlamak gerekirse , kendi türü içinde artıları olan ancak genel olarak bu türün makus talihini değiştirecek yeniliklere ve kaliteye sinemasal açıdan ulaşamamış olan bir başka çizgi roman uyarlaması diyebilirim .
Aksiyon meraklıları beğenecektir .
