10 / Üzerinden 10Kaliteli bilim kurgu filmi izlemek artık çok zorlaştı .
Contact , 2001 : A Space Odyssey , 12 Monkeys , The Moon …
Nerede böyle yapımlar diye soruyorum kendime .
Gravity , Interstellar göz kırpar gibi oldu ama yerlerini doldurabileceğini düşünmüyorum .
Şimdi de Arrival dediler , Amy Adams dediler , Denis Villeneuve dediler bir göz atalım dedik .
Denis , Blade Runner’ın yeni versiyonunu çekeceği haberiyle gündeme gelmişti .
Sicario ve Enemy yapımlarını da unutmamak lazım .
İddialı yapımımıza şöyle SPOILERSIZ hali ile başlayacağım .
Yapayalnız bir kadın .
Amerika’nın bir üniversitesinde “Dil” üzerine eğitim veren , hakkında kitaplar yazmış bir öğretmen ; Louise banka ( Amy Adams ) .
Filmin ana karakteri , merkezi , her şeyi bu karakterdir .
Tüm yükü Amy Adams taşıyor .
Ki bu benim gibiler için yeterlidir .
Hayranlıkla izledim filmi , Amy sayesinde .
Her zamanki gibi dersini vermek üzere üniversiteye gelen Louise , koridorda ufak karmaşalar görür ancak önemsemez .
Sınıfa girdiğinde ise bir elin parmaklarını geçmeyecek kadar öğrenci vardır .
Dersine başlamak üzereyken öğrencilere mesajlar , haberler gelmektedir .
Televizyonu açtıklarında ise , Dünya’nın 12 yerine 12 tane bilinmeyen cismin indiğini öğrenirler .
Dersi iptal etmek zorunda kalır ve evinin yolunu tutar .
Ancak herkes panik halindedir .
Bu devletin bir tatbikatı mı yoksa uzaylı istilası mı kimse bilmiyordur .
Uzaylılardan daha tehlikeli bir şey varsa da o da panik yapmış insanlardır .
Trafik kazaları olmakta , neden hala üzerimizdeler diye hükümete saldıranlar sokakta çevreye zarar vermektedir .
Louise evinde yalnız başına haberleri izleyerek uyuyakalır ancak alçak uçan F - 16’lar rahat bırakmaz .
Panik yapmayan tek insan olarak boş üniversiteye gelen Louise Banks’in elinden haberleri izlemekten başka bir şey gelmez .
Ancak odası bir albay ve devlet görevlileri tarafından ziyaret edilir ve Louise’in macerası başlar .
Birazdan spoiler dahilinde incelememe başlayacağım .
Filmi izlemeyenlere sinemada izlemelerini şiddetle tavsiye ediyorum .
Gizem ve gerilim dolu bu bilim kurgu harikasını iliklerinizde hissetmeniz için , laptop ekranlarınızdan fazlasına ihtiyacınız var .
Şimdiden iyi seyirler .
SPOILER !
Louise Banks’in tek mutluluğu küçük kızıdır .
Onunla oynamak , vakit geçirmek onu hayata tutunduran yegane şeydir .
Kocasıyla görüşmemektedir .
Bu ikisi için de içten içe sorundur .
Birbirlerine yetseler de , sevgiyle dolsalar da hep bir yanları eksiktir .
İnişli çıkışlı ilerleyen anne kız ilişkisi , Hannah’nın kansere yakalanmasıyla son bulur .
Doğduğunda kucağından alınınca ağlayan kızına “Come back to me . ” diyen anne , öldüğünde de çaresizce “Bana geri gel . ” diyerek ağlamaktadır .
Bu sahneleri Max Richter’ın On the Nature of Daylight parçası eşliğinde izliyoruz .
Film başlar başlamaz ağlamamak elde değil .
Yapayalnız annenin üniversite sahneleriyle film devam ediyor .
Yukarıda anlattığım gibi olaylar devam ediyor .
Albay , dil uzmanının önüne bir ses kaydı koyar .
İngilizce sorulara , belli belirsiz seslerle cevap veren uzaylıları anlamak imkansızdır .
Bunu fırsat bilen Louise , “Orada olmam gerek , başka türlü olmaz . ” cevabını verir .
Bu cevabı beğenmeyen Albay rest çeker ve bunun imkansız olduğu belirtip gider .
Yine evinde haberleri izlerken uyuyakalan öğretmen , yoğun bir ışık , şiddetli bir ses ile uyanır .
Helikopter ile gelen Albay’dır .
Bu arada Albay’ı Forest Whitaker gibi bir üstad canlandırıyor .
Helikoptere binen Louise , ekip arkadaşı Ian Donnelly ile tanışır .
Kendi başarılı bir fizikçidir .
Louise’in kitaplarını takip ettiğini görüyoruz .
Birisi insanlığın en önemli silahının dil olduğunu , diğeri ise bilim olduğunu savunur .
İki açıdan düşünen , iki farklı karakter tek bir görev için çağırılmıştır .
Uzaylılarla iletişim kurabilir hale gelmek , mümkünse dillerini öğrenip , “Ne amaçla Dünya’ya geldiniz ? ” sorusunu sorabilmek için yola koyulurlar .
Montana’da bulunan bilinmeyen cisme yakın bir askeri üsse gelirler .
Buranın prosedürü katıdır .
Sağlık kontrolleri yapılır , aşılar enjekte edilir ve her 18 saatte bir açılan kapının saati beklenir .
15 dakika kala bir alarm çalar ve ekip hazırlanır .
Ekipte kayıt için askerler , albay , fizikçi ve dilbilimci bulunmaktadır .
Kulaklıklar takılır , turuncu radyasyon vb. her şeyden korunmak için kıyafet giyilir , oksijen tüpleri vardır - çünkü uzay aracı atmosfer ortamını uzun süre sağlayamaz - ve yola koyulurlar .
Bilinmeyen cisim havada durmaktadır .
Dünya’nın yerçekimiyle bir ilişkisi bulunuyor gibi görünmüyordur .
Bulunduğu yüksekliğe çıkmak için bir araca binerler ve o seviyeye kaldırılırlar .
Fizikçi bilinmeyen cisim ile ilk fiziksel temasını kurduğunda heyecanı iliklerinde hisseder .
Evet ben böyle anlatıyorum ancak ortamın gerginliğini yönetmen ve oyuncular kusursuz veriyor .
Sanırım filmin en iyi yanı da bu .
Dozu ayarlanmış bir gizem ve gerilim .
Kapı açıldığında , araç belli bir seviyeye kadar daha yükseltilir .
Bu seviye , dünyanın yerçekiminin sona erdiği seviyedir .
buradan sonrası geminin zemini , ekibin yerçekimidir .
Dikey halden yataya geçiş , sürekli yapanlar için kolaydır .
Ancak bizim ikili bu konuda deneyimsizdir .
Bunun yanı sıra bir de korkuyorlardır .
Albay yardımıyla çıkan Louise , tökezleyerek sıçrayan Ian …
Uzaylılarla aralarında sadece bir ekran bulunmaktadır .
Yoğun bir sis görünüyordur sadece .
Heptapod’ların gelişiyle Albay , “They arrived . ” der ve filmin ismini de zikretmiş olur .
Çok severim böyle sahneleri .
Yüzüklerin Efendisi ilk filmde , Elrond “Öyle olsun , sizinki Yüzük Kardeşliği olacak ! ” dediğinde ağlarım ben .
Neyse , uzaylılar yani Heptapodlar - hepta latincede 7 , pod ise ayak anlamına gelir - geldiğinde Ian ve Louise dağılır .
Bunu gözlerinden , ten renklerinden anlayabiliyoruz .
Bu yüzden Amy Adams mükemmel seçimdir belki de .
Böyle durumda bu kadının gözleri , teni , dudağı , saçları bütünleşiyor resmen sahneyle .
İlk karşılaşmadan sonra kendisini kusmamak için zor tutar .
Ian için aynısı söylenemez .
Tek kelime demeyen Louise , ikinci buluşma için hazırlıklıdır .
Bir tahtaya “Human” yazıp kendi türünü tanıtacaktır .
Albay , yeni fikirlere çok açık biri değildir .
Ancak diğer ülkelerin sabırsızlığı onu her şeye muhtaç bırakacaktır .
Dediğim gibi 12 farklı ülkeye indiler .
Hepsi görüntülü konuşarak bilgi alışverişi yapmaktadır .
Ancak , Çin ve Rusya bu konuda cephe alınca Amerika elini çabuk tutmak zorundadır .
Burada bir propoganda var mı bilmiyorum .
Umarım yoktur .
Amerika , böyle filmlerde kendi ülkesini çok tutar , ancak bunu düşünmek istemiyorum .
Bu filmi gölgelemesini istemiyorum .
Louise’in planı sonuç verecektir .
Human yazısını gören heptapodlar kendi dillerinde karşılık verirler .
Bu ise her şeyin anahtarı olacaktır .
Çünkü kelimeleri , harfleri , cümle yapıları çok karışık da olsa bir basamak olarak ilk temas kurulmuştur .
Kendi ismini yazan “Louise” prosedürleri yıkar ve koruma kıyafetini çıkarıp ekrana yürür .
Elini cam ekrana koyar ve ruhsal teması gerçekleştirir .
Ian da ona katılır , ismini yazar ve tanışırlar .
Heptapodlar da isimlerini ekrana ellerinin içinden çıkan mürekkep gibi bir şey ile yazar ve tanışmış olurlar .
Yazıyı anlayamayan ikili birbirine bakar ve Ian onlara isimlerini verir ; Abbott ve Costello .
Buradan sonrası tamamen kelimeleri , harfleri algoritmalarla , benzerliklerle çözmeye kalmıştır .
Uzun bir süreçtir .
Ama en çok da Louise için .
Halüsinasyonlar , hayaller , kızıyla anılarını görmeye başlar .
Bu etki havadan değil , Ian’a olmadı çünkü .
Lafı daha fazla uzatmayacağım .
Louise seçilmiş kişidir .
Uzaylılar , dillerini miras bırakacağı kişi Louise der. Uzaylılara sorulan “Neden buradasınız ? ” sorusuna “Silah , güç , kullanmak” gibi kelimelerle cevap alınınca Çin ve Rusya savaş açmaya karar verir .
Amerikan askerleri de kendi içerisinde saldırı planı yapar ve bilinmeye cisimi patlatmaya kalkarlar .
Bu sırada patlamaya Ian ve Louise de kurban gidecektir .
Louise’le bağ kuran uzaylılar , onları uyarmaya çalışır ancak başaramayınca , son büyük mesajıyla birlikte bizim ikiliyi bombadan kurtarır .
Bu saldırı sonucunda cisimler kendilerini daha yukarı taşır ancak herhangi bir misillemede bulunmazlar .
Onlarla son kez konuşmak için harekete geçen Louise , cisime çekilir ve son konuşma yapılır . “Dilimiz size bir hediye .
Bizim zamanımız düz bir çizgi değil geçmiş şimdi ve gelecek yok .
Sana bir lütuf verildi .
Gördüğün şeyler hayal değil .
Silah , bir araç . ” der ve tüm soruları çözmüş gibi yeni sorular verir .
Gizemi mükemmel olan bu filmin analizi çok basit gibi ancak çok derin .
Louise geleceği gördüğünün farkındadır artık .
Kocası , kızı geleceğindedir .
Bu yeteneğiyle dünyayı kurtaracaktır , Çin General’ini saldırıdan vazgeçirecek , kocasını da kendisinden .
Evet kabataslak filmimiz böyle .
Kusursuz bir yapım .
Kusursuz oyunculuk .
Yönetmek gelecek vaat ediyor .
Bilim kurgu kategorisinden çok fazlası var filmde .
Tek tür film tercih etmediğimden bu filmi de beğendim .
Bir başka filmde görüşmek üzere .
spoiler :
