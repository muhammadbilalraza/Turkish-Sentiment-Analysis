“BlacKkKlansman” , yönetmen koltuğunda , senaryosunu Charlie Wachtel , David Rabinowitz ve Kevin Willmott ile birlikte emekli polis memuru Ron Stallworth’un , meslektaşları ile birlikte yürüttükleri K ( Ku Klux Klan ) soruşturmasına ilişkin anılarını anlattığı “Black Klansman” ( 2014 ) isimli kitabından uyarlayarak yazan Spike Lee’nin oturduğu biyografik bir drama …
Prömiyerini , 14 Mayıs 2018 tarihinde aday olduğu Altın Palmiye ödülü için yarıştığı ancak Jüri Özel ödülü ( Grand Prix ) ile yetinmek zorunda kaldığı Cannes Film Festivalinde yapan film , 10 Ağustos 2018’de vizyona girmiş …
15 milyon dolar gibi oldukça mütevazı bir bütçeyle çekilen ( işin içinde Blumhouse Productions olunca başka türlüsü de olamazdı zaten ) ve yaklaşık 88 milyon dolarlık bir gişe yapan filmin , 7.6 / 10 ( 56.486 oy ) ve 4 / 5 ( 6.574 oy ) olan IMDB ve Rotten Tomatoes izleyici puanı ortalamalarıyla 8.3 / 10 ( 351 yorum ) ve 83 / 100 ( 56 yorum ) olan Rotten Tomatoes ve “Mutlaka İzlenmeli” özel etiketine de sahip olan Metacritic yorum ortalamaları oldukça etkileyici …
Gelin isterseniz gerek izleyiciden gerekse de eleştirmenlerden bu yüksek puanları almış olan filmimize , her zamanki gibi önceliği yine oyuncu kadrosuna vermek suretiyle biraz daha yakından bakalım ve bu beğeninin nedenlerini anlamaya çalışalım …
Yoruma başlamadan , usta yönetmen Spike Lee’nin , bu film ile bir kez daha sıra dışı bir işe imza atmış olduğunu baştan teslim edelim …
Ancak bunu yaparken filmin kategorisine ilişkin çok " özel " bir itirazımız olduğunu da belirtelim …
Nasıl mı ?
Şöyle ki , dikkat ederseniz IMDB’sinden Rotten Tomatoes’a kadar neredeyse hemen hemen bütün mecralarda film , dram ve biyografinin yanı sıra “komedi” kategorisinde de tanımlanmış …
Şimdi , “E , ne var bunda ? ” diyebilirsiniz …
Eğer komediyi , Recep İvedik’ten ibaret bir tür sanmıyorsanız elbette bir şey yok …
Ama tersi söz konusuysa , yandı gülüm keten helva …
Zira filmi izler izlemez , bu arkadaşlar başlarlar hemen , “Bu nasıl komedi ? ” diye ver yansın etmeye ve puan olarak 0,5’leri , 1’leri , 1,5’leri yapıştırmaya …
Neyse biz tekrar dönelim filmimize …
Her şeyden önce , kapitalizmin kendi yapısal krizi sonucunda bizzat yine kendisi tarafından bütün dünyada eş zamanlı ve örgütlü bir biçimde yeniden sahneye konularak tırmandırılan " faşizm " isimli oyununun Amerika versiyonunun trajikomik bir dille anlatıldığı bu film için söylenilecek oldukça fazla şey var …
Fakat biz sadece çok önemli gördüğümüz birkaç hususu sıralamakla yetineceğiz .
Bir , film aracılığı ile verilen mesaj , öyle görünüyor gibi olsa da , kesinlikle sadece Amerikalıları ( ve özellikle de Afrika kökenli Amerikalıları ) ilgilendirmiyor …
Çünkü faşizmin , sabit bir ırkı , dini , dili ve vatanı yoktur …
Onu , her kılıkta ve insanın ayak bastığı her coğrafyada görebilirsiniz …
İki , Alec Baldwin’in varlığı ile renk kattığı filmde , başta Ron Stallworth karakterini canlandıran John David Washington ile Adam Driver ikilisi olmak üzere bütün oyuncu kadrosunun oldukça rafine bir performansa imza attıklarını söylememiz lazım …
Üç , Spike Lee’nin diğer filmlerinde olduğu gibi bu filmini de yine , isimlerini ve filmografilerini burada tek tek saymamız halinde sabahlamamıza neden olacak nitelikte bir teknik kadro ile birlikte çektiğini görüyoruz …
Aslına bakarsanız filmde , dört , beş , altı vs. diyerek sıralanarak anlatılacak daha pek çok şey var …
Ancak bir yerde , yoruma da noktayı koymamız gerekiyor …
Sonuç olarak , sadece iyi vakit geçirtmekle kalmayıp insanlığın vardığı üzüntü verici son aşamayı bir kez daha sorgulamamıza da vesile olan bu harika film için puanımız 4 önerimiz ise , “mutlaka izlenmeli” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 26 Kasım 2018 günü saat 00.35’de yazılarak paylaşılmıştır .
