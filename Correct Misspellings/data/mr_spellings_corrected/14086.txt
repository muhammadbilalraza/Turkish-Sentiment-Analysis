Agatha Christie'nin kaleme aldığı , belki de tüm zamanların en ünlü cinayet romanı olan Murder On The Orient Express'in beyazperdeye bu sefer Kenneth Branagh tarafından uyarlanmış versiyonuyla karşı karşıyayız .
Ama neredeyse herkesin bu romanı bilmesine rağmen , benim hiçbir fikrim yoktu .
Murder On The Orient Express'in ne daha önceden çekilmiş bir filmini izledim , ne de orijinal romanını okudum .
Bu yüzden bu filme olabildiğince açık görüşlü bir şekilde , tam olarak ne yaşanacağını bilmeden gittim .
Eğer hikayeyi bilmiyorsanız ; " Dünyanın en başarılı detektifi olan Hercule Poirot , tatile çıkmak için İstanbul'dan Doğu Ekpresi'ne biner . Birkaç gün sürecek olan bu yolculukta trende kimse birbirini tanımıyordur . Ve bir cinayet işlendiğinde , Poirot yeniden işine dönüp katilin kim olduğunu bulmaya çalışır . "
Eğer bu romanın büyük bir hayranıysanız ya da benim gibi hikayenin içeriğini ve finalini bilmiyorsanız , Murder On The Orient Express'i izlerken iyi vakit geçireceksiniz .
1974'de çekilen aynı adlı filminden sonra bu film birazcık " reboot " gibi görünse de , hiç olmazsa bu filmin var olmak için bir sebebi var .
Son zamanlarda çıkan Poltergeist ve Flatliners gibi son derecede sıkıcı ve gereksiz " reboot " lardan ziyade Murder On The Orient Express , eski usul bir şekilde çekildiğinden dolayı bilindik hikaye için gerekli bir uyarlama gibi hissettiriyor .
Bu da Kenneth Branagh'ın yönetmenlik kabiliyetleri sayesinde gerçekleşiyor .
Murder On The Orient Express , son zamanlarda vizyona giren çoğu film gibi saniye başı kamera açısı değiştirmiyor , onun yerine uzun ve geniş açılar kullanıyor .
Bu sayede atmosfer seyirciye güçlü bir şekilde yansıtılıyor .
Bu yüzden Branagh , bu filmi yönetmek için harika bir seçim olmuş .
Ayrıca Poirot rolünde Branagh resmen döktürmüş , hatta şu ana kadar beyazperdede Poirot'u canlandırılan oyuncuların içerisinde en iyisi diyebilirim .
Ayrıca Branagh dışındaki bütün oyuncu kadrosu da inanılmazdı .
Zaten böyle dev bir kadrodan böyle bir sonuç beklenirdi zaten .
Ama benim için şaşırtıcı derecede ön plana çıkan oyuncular ; Josh Gad , Daisy Ridley ve Johnny Depp'di .
Bu oyuncular , filmde düşündüğünüz kadar fazla görünmese de bulundukları her sahneyi çalmayı başarıyorlar .
Johnny Depp'i uzun bir zamandan sonra abartısız bir rolde görmek güzeldi , Josh Gad'in karakteri şaşırtıcı derecede gerçekçi ve ciddiydi , Daisy Ridley ise bu filmde Star Wars'un dışında da harika işlere el atabileceğini kanıtlamayı başarmış .
Onu daha fazla filmde görmeyi çok isterim doğrusu .
Ve tahmin edebileceğiniz gibi , prodüksiyon dizaynı , kostümler , müzikler , kısacası teknik bakımdan her şey kusursuzdu .
Bu bakımdan eğer film Oscar'a aday gösterilse hiç şaşırmam .
Fakat Murder On The Orient Express , benim için kusursuz bir film değildi .
Hatta filmi kısa bir süre sonra hatırlayacağımdan bile şüpheliyim .
Evet , teknik açıdan film harikaydı , oyuncuları izlemek harikaydı ve özellikle de son 15 dakika gerçekten etkileyiciydi .
Ama benim bu filmle ilgili en büyük sorunum , o kadar şoke edici ve etkileyici olmamasıydı .
Bu da daha çok filmin yardımcı oyuncu kadrosundan kaynaklanıyor .
Altını çizmek isterim , filmdeki bütün oyuncular harikaydı ve herkes üzerine düşen görevi başarıyla yerine getiriyordu .
Ama benim sorunum ise daha çok karakterlerle alakalı .
Bu karakterlerden çoğu gerçek birisiymiş gibi değil de , sırf hikayenin ilerlemesi için arada sırada ortaya çıkan , büyük gizemi sona saklamak adına sadece belli şeyleri söyleyip kaybolan birileriymiş gibi hissettiriyorlar .
Bu yüzden film ortalarına doğru yavaşladığı zaman bulmacanın parçalarını Poirot'dan daha hızlı birleştirebiliyorsunuz .
Bu da filmin şok etkisini biraz azaltıyor ve sonunda bu türün klasik filmlerinden birisine dönüşüyor .
Kimileri için bu iyi bir şey olacak .
Eğer 70'li veya 80'li yıllarda çekilmiş eski usul detektif filmlerine bayılıyorsanız , bu filme de bayılacaksınız .
Ben de filmi izlerken iyi vakit geçirmedim desem yalan söylemiş olurum .
Ama böyle bir kadrodan ve daha önceden bir sürü versiyonu çekilmiş bir hikayeyi içeren bu filmden daha yeni ve etkili bir şeyler beklerdim .
Film , yan karakterlere birazcık zaman ayırıp onları daha gerçekçi birisiymiş gibi gösterebilirdi mesela .
Ama bunun dışında eğer cinayet / detektiflik filmlerini seviyorsanız , Murder On The Orient Express tam da size göre bir seyirlik olacak .
Oyunculuklar ve prodüksiyon dizaynı , bu ortalama filmi daha izlenebilir bir hale getirmiş .
Ben filmi izlerken çok iyi vakit geçirdim ve genel itibariyle Murder On The Orient Express'in kötü bir film olduğunu düşünmesem de , prodüksiyon dizaynı ve performansların dışındaki şeyler pek akılda kalıcı değildi .
Bu yüzden de filmin etkisi biraz çabuk geçiyor .
Sinemalara koşup izlemeniz gereken bir film değil ama ev ortamında 2 saat boyunca ilginizi çekecek bir gizem filmi arayanlar için ideal bir seçim bence .
İyi seyirler .
FİLMİN İYİ yanları : + Kenneth Branagh'ın yönetmenliği ve oyunculuğu . + Kusursuz kostümler , dekorlar vb. + Bütün oyuncu kadrosunun eğlenceli performansları . + Sade ama etkili bir son 15 dakika .
FİLMİN KÖTÜ yanları :
- Oyunculuklar ve prodüksiyon dışında çok fazla şeyin akılda kalıcı olmaması .
- Yan karakterler gereğinden fazla " karakter " mi gibi hissettiriyorlar .
TOPLAM PUAN : 6.8 / 10
