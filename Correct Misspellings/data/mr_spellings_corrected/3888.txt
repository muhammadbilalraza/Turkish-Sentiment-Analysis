John Green'in 2012 tarihli , büyük bir hayran kitlesine sahip ( özellikle son dönemde ülkemizde de ) romanı perdeye aktarıldı .
Hatta yazarın kendisi de filmde bir " cameo " ya sahip ( havaalanındaki küçük kızın babası ) .
Kitabı okumadım , karşılaştırma yapabilecek durumda değilim .
Bu nedenle yalnızca film üzerinde değerlendirme yapacağım .
Kötü bir film değil .
Hayatın içinden ve yüreğinize dokunan hikayelere sahip karakterlerden bahsediyor .
Bu karakterlerin her biri detaylı incelemeye değer .
Baş roldeki iki gencin yanında onların ailesi , arkadaşları , Van Houten .
Hepsinin farklı durumları var .
Film sizi kesinlikle etkiliyor .
Tahmin edilebileceği üzere özellikle finale doğru , yani son yarım saatlik sürede duygular , düşünceler tavan yapıyor .
Sinemasal anlamda ise çok akılda kalıcı olduğunu söylemek zor .
Müzik kullanımı ve bazı kamera çekimleri hoş .
Senaryoda da başarılı bölümler var , tabii kitaptan uyarlandığı için bu başarıyı biraz da John Green'e atfetmek lazım sanırım .
Oyunculuk performansı olarak baş roldeki iki gencin kendi düzeyleri çerçevesinde değerlendirdiğimizde başarılı olduklarını söyleyebiliriz .
Göze batacak bir durumları yok .
Zaten ikisi de ( özellikle Woodley ) son yıllarda yükselen bir grafiğe sahip .
Hayatın gerçeklerini , acımasızca yüzümüze çarpan , izledikten sonra akıllara Burçak Çerezcioğlu'nu ve onun " Mavi Saçlı Kız " ını getiren bir film .
İlham vericiliğin önemine ayrıca vurgu yapılıyor .
Kimi yerde Anne Frank'ten , kimi yerde Van Houten'dan , kimi yerde Gus'ın evinin duvarlarındaki güzel cümlelerden ilham alınıyor .
Filmin ruhuna birebir uygun düşüyor bu durum .
