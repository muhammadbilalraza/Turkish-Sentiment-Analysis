Önümüzdeki Akademi Ödüllerinde ismini sık sık duyacağımız , Cannes'dan zaferle ayrılmış Haneke filmi .
" Haneke filmi " ibaresi pek çok şeyi anlatıyor .
Kimileri " işte sırf bu ibare yüzünden vasat olan filmler bile gereğinden fazla yüceltiliyor , yönetmeni tanınmadık bir kimse olsaydı filmin adını hiç duymazdık mesela " diye düşünüyor .
Kimileri " sinemadan anladığını zanneden seyircilerin " özentilik " ve " gösteriş " amacıyla , Haneke'nin belki de başka bir filmini izlememesine rağmen canı pahasına savunduğu , ortamlarda dikkat çekmeye çabaladığı bir etiket " olarak görüyor .
Bana sorarsanız , özellikle ülkemizde , özellikle Avrupalı yönetmenlerden bahsederken , bu ikincisi çok yapılıyor ve bir noktadan sonra bu " sinefilimizi " komik duruma düşürüyor .
Neyse , bunlar başka yazıların konusu , uzun uzun konuşulacak cinsten .
Filmin ismi bana kalırsa ironik .
Aslında olmayabilir de .
Bu , izleyenin kendisine bırakılmış bir şey .
Abartı olmasın , diğer izleyenler ile sabah oturup akşam kalkılabilecek , hatta ertesi sabah devam edilebilecek sohbet - tartışma masaları sunuyor bizlere .
Böyle filmleri seviyorum .
Ağır bir film , izlemesi zor bir film özellikle belli bölümlerinde , ama finalde işte bize böyle bir miras bırakıyor .
Özellikle Riva'nın muhteşem performansı , Trintignant'ın kusursuz partnerliği ile de uzun süre hatırlanacak " Amour " .
