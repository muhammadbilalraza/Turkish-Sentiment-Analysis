Coraline , ParaNorman ve The Boxtrolls gibi filmleriyle tanıdığımız başarılı stop - motion stüdyosu Laika'nın 4. uzun metrajlı filmi Küba ve Sihirli Telleri'ni sonunda izleme fırsatı buldum .
Bu filmi izlemeyi uzun zamandır bekliyordum ve şunu rahatlıkla söyleyebilirim ki , bu film bütün beklentilerimi aştı .
Hatta sadece bu yılın en iyi animasyon filmi değil , Laika'nın şu ana kadar yaptığı en iyi iş .
Laika'nın diğer işlerini " hoş " olarak nitelendirmiştim ama bu film , aklımı başımdan aldı .
Bu film , annesiyle beraber yaşayan Kubo'nun öyküsünü anlatıyor .
Küba , sihirli telleriyle oynattığı origamilerle birlikte insanlara hikaye anlatan bir çocuktur .
Ve bir gün yaşadığı kasaba sihirli bir gücün saldırısına uğrayınca Kubo'nun annesi , onu güvenli bir yere götürür .
Bütün olanlardan sonra da bir maymun Kubo'yu kurtarmaya gelir ve birlikte yolda tanıştıkları Böcek ile birlikte Kubo'nun kaderini çizmeye başlar .
Nereden başlasam acaba ?
İşin en büyük emeği burada olduğu için prodüksiyon dizaynından başlayacağım .
Laika'nın böyle bir filmi nasıl çektiği hakkında hiçbir fikrim yok .
Stop - motion tarzı kusursuz , görsel efektler mükemmel , en ince detaylar bile takdire şayan .
Laika , bu filme kendini aşmış .
Karakterlere de bayıldım bu arada .
Ana karakter Küba oldukça sevimli ve anlaşılırdı .
Yardımcı karakterler Maymun ve Böcek de filme ayrı bir ton katmış .
Böcek , filmin daha çok komedi tonunu , Maymun da filmin ciddi tonunu dengelemiş ve ortaya da oldukça net , dengeli bir sonuç çıkmış .
Hatta uzun zamandır bu kadar dengeli bir film izlememiştim .
Hem eğlenceli aksiyon sahneleriyle ve mesajlarıyla çocuklara , hem de biraz Japon adetleriyle , mitolojisiyle ve içeriğiyle de yetişkinlere hitap eden bir film olmuş .
Filmi izlerken çocuklar çok eğlenecek , yetişkinlerse de epey etkilenecek .
7'den 77'ye dedikleri olay bu olsa gerek .
Ve film bittiği zamanda da kendimi oldukça tatmin olmuş hissettim .
" Keşke daha uzun sürseydi " veya " sonunu çok hızlandırmışlar , daha kısa olabilirmiş " gibi bir düşünceye kapılmadım üstelik .
Açıkçası bu film hakkında ne diyebilirim bilemiyorum .
Küba ve Sihirli Telleri , kusursuz bir film .
Muhteşem karakterleri , sürükleyici ve yaratıcı senaryosuyla , yansıttığı kültürle ve mesajlarıyla bu film tam bir sanat eseri adeta .
Eğer bu filmi bir " çocuk filmi " olarak görürseniz , bu yılın en iyi filmlerinden birisini izleme fırsatını kaçırmış olacaksınız .
Kendinize bunu yapmayın , lütfen Küba ve Sihirli Telleri'ni bir an önce izleyin .
Bunu diyeceğimi hiç düşünmesem de bu film , bu yılın en iyi filmlerinden birisi .
Çocuklar için harika bir macera ve gençlerle yetişkinler için de derin felsefe içeren , sürükleyici bir deneyim olacak .
Sırf Laika'nın bu film üzerinde yaptığı emek için bile görülmeye değer Küba ve Sihirli Telleri .
Daha da diyecek sözüm yok , izlemenizi şiddetle tavsiye ederim .
İyi seyirler .
Not : Küba ve Sihirli Telleri'nin çok küçük bir çocuğa pek uygun olmadığını da belirtmeliyim .
Laika'nın diğer filmlerinde olduğu gibi bu filmin de birkaç ürkütücü kısmı var .
Haberiniz olsun .
FİLMİN İYİ yanları :
- Sürükleyici , heyecanlı , komik ve üzücü olan dopdolu bir senaryo .
- Hem çocuklara hem de yetişkinlere hitap eden nadir filmlerden .
- Laika'nın verdiği emek .
- Görselleri ve mesajlarıyla tam bir sanat eseri olması .
- Başarılı ve ilginç karakterler .
TOPLAM PUAN : 10 / 10
