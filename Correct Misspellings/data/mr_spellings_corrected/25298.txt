" Hastalandıktan sonra öleceğini öğrenen yazar Louis , 12 yıldır görüşmediği ailesiyle yemek yemek için evine geri döner . Başta her şey sakin ve iyidir , muhabbetler ve eğlenceli anlar vardır ama bu sıradan bir yemek değildir . Bu yüzden Louis , ailesine gerçeği söylemek için uygun zamanı yakalamaya çalışır . Bu sırada da olaylar gelişir . "
Bu filmin yönetmeni Xavier Dolan'ın bütün filmlerini izlemesem de en son yaptığı filmi Mommy çok hoşuma gitmişti .
Zaten Dolan çok eşsiz bir yönetmen ve bu daha çok Cannes festivaline giden filmlerinin hepsinin bir ödül almasıyla görülüyor .
Fakat Dolan'ın diğer filmlerinin aksine , Alt Tarafı Dünyanın Sonu çok farklı bir film .
Çünkü filmin kendisi çok küçük ama anlattığı hikaye çok etkili .
Bu filmi farklı yapan şey de bu .
" Sadece " bir aile yemeğine ve bilindik bir konuya odaklanmak yerine bu olayın derinlerine inip karakterlerle seyirci arasında bir bağlantı kurmayı başarıyor .
Üstelik siz bunun farkına bile varmıyorsunuz .
Filmin en sevdiğim yanı , yönetmeliğiydi .
Ana karakter Louis , ailesinin evine vardığı zaman kamera uzakta olmak yerine karakterlerin yüz ifadelerine odaklanmış .
Böylece bir aile ortamı kurmayı başarmış .
Ama olay şu , Louis ailesini 12 yıldan sonra gördüğü için sanki onları hiç tanımıyormuş gibi bir his var ortada .
Ve seyirciler de bu karakterleri , Louis ile birlikte tanıyor aynı anda .
Üstelik Louis , ana karakter olmasına rağmen filmde en az konuşan kişi .
Alt Tarafı Dünyanın Sonu , daha çok aile bireylerine , kişiliklerine ve birbirleriyle olan ilişkisine odaklanıyor .
Ve ortamda böyle bir belirsizlik varken kameranın bu kadar yakın durması dahiceydi .
Filmi kesinlikle çok daha iyi bir hale getirdi .
Ayrıca filmim müzikleri de çok başarılıydı .
Bir ara müziğin çok mantıksız olduğunu düşünebilirsiniz ama eğer müziğin içinde bulunduğu sahneye dikkat ederseniz , müziğin aslında bu filmde büyük bir rol oynadığını görürsünüz .
Oyunculuklardan da bahsetmemek olmaz .
Koca filmde sadece 5 kişi olduğundan Alt Tarafı Dünyanın Sonu , sanki bir tiyatro oyunu izliyormuşsunuz gibi bir his uyandırıyor .
Nathalie Baye , anne rolünde çok başarılıydı .
Marion Cotillard , biraz arka planda kalsa da karakterinin canlılığı ile filme farklı bir hava getirmiş .
Ayrıca Léa Seydoux , resmen döktürmüş .
Oynadığı farklı rollerden sonra yine çok başarılı bir performans sergilemiş .
Filmdeki en iyi oyuncu , tartışmasız Vincent Cassel'di .
Cassel'in karakteri , daha çok bu aileye baskın olan kişi .
Ailesi sürekli onun otoritesine girmese de onun karakteri sürekli sinirliydi ve film de bu karakterin gerçek yüzünü ortaya çıkarmaya çalıştı .
Cassel de bu karakteri çok iyi kavramış .
Sade ve akılda kalıcı bir performans sergilemiş .
Bunun için de bütün övgüleri hak ediyor .
Alt Tarafı Dünyanın Sonu , kusursuz bir film değil .
Benim filmle ilgili sadece birkaç sorunum var .
Bunlardan bir tanesi , hikayenin durağan temposunun son 10 dakikada abartılmış olması .
Bütün film sabit bir tonda ilerlerken son 10 dakika , hikayenin ortamını değiştirmiş .
Ayrıca sonunda kullanılan metafor biraz kafanızı karıştırabileceği için filmin deneyimini biraz sarsmış .
Ve ağır ilerleyişinden dolayı tekrar tekrar izleyebileceğiniz bir film değil .
Alt Tarafı Dünyanın Sonu , gerçekten de farklı ve görülmesi gereken bir film .
Oyunculukları , yönetmenliği ile senaryosu muhteşemdi ve bana gerçekten de eşsiz bir deneyim yaşattı .
Eğer hiçbir beklentiniz olmadan sinemada farklı bir film izlemek istiyorsanız , şansınızı bu filmden kullanın derim .
İyi seyirler .
FİLMİN İYİ yanları : + Oyunculuklar . + Dahiyane yönetmenlik . + Senaryo . + Hikayenin akışını belirleyen müzikler .
FİLMİN KÖTÜ yanları :
- Tekrar tekrar izlenebilecek bir film değil .
- Son 10 dakikanın filmin durağan tonuna karşılık biraz abartılı olması .
TOPLAM PUAN : 7.8 / 10
