Korku kültürünün sahip olduğu birçok unsur ( Şeytan , Cadı , Hayalet , Lanetli Oyuncaklar , Bodrum Katı . ) ustaca bir araya getirilmiş .
Şüphesiz ; izleyicisine aşılamakta zorluk çekmediği gerilim duygusuyla türünün iddialı örneklerinden .
Hikayenin temelinde gerçek olayların yatması da filmin artılarından olsa gerek .
Genel olarak baktığımızda aşina olduğumuz kesitler işlenmiş gibi gelebilir fakat beklenmedik hamleleriyle sık sık gafil avlıyor izleyicisini .
Yüksek tempoyla başlayıp sonunda yavaşlayan veya istediğimizi bulamadığımız filmlerden değil .
Başlangıç , gelişme ve final bölümlerinin etkisi tam tamına olması gerektiği gibiydi .
Oyuncular arasındaki bilindik yüzlerin yanı sıra çocuk oyuncular da oldukça etkiliydi .
Vera Farmiga için ise ayrı bir parantez açıyorum . “Ben bu rollerin oyuncusuyum , bu tür benim türüm” diyor adeta .
Oyuncuların fazla abartmadığını ve olayların da fazla sarkmadığını söyleyebilirim .
Film bitince fark ettim ki uzun zamandır bu kalitede bir filmin özlemini çekiyormuşum .
Ben çok beğendim , eminim türünün hayranları da benim kadar memnun kalacaktır .
8.5 / 10
