Norm Of The North , ülkemizde 22 Ocak 2016'da 115 kopya ile vizyona girmiş , sadece 5 yaşından küçük çocuklar için yapılmış bir animasyon filmdir benim gözümde .
Bu film , izlediğim en kötü animasyon filmlerden birisi .
Filmin konusu şöyle : " Norm , kuzey kutbunda iPod'unu dinlerken twerk yapmayı seven bir kutup ayısıdır ve kuzey kutbuna ev inşa eden insanları gördüğü zaman New York'a gider ve bu evleri yok etmek için evlerin sahibini ikna etmeye çalışır . "
Film , gerçekten saçmaydı .
Yani , bir şeyler oluyor ve hiçbir şeyi anlamıyorsunuz .
Gerçi evet , bu film küçük çocuklar için yapılmış olabilir .
Ama Pixar veya Studio Ghibli gibi , hem küçüklerin hem de büyüklerin sevebileceği bir tonda olsaydı , daha iyi olmaz mıydı ?
Birazcık da mantıklı olsa ?
Norm Of The North , daha çok küçük çocukların gülebileceği işeme ve gaz çıkarma şakalarına sığınıyor .
Diyelim ki çocuklar buna güldü .
Film , bu sahneleri o kadar uzatıyor ki , bir süre sonra çocuklar gülmeyi bırakıp filmi sıkılarak izlemeye başlıyorlar .
Üstelik , bu film bir de çevrecil bir mesaj vermeye çalışıyor , küresel ısınma ile ilgili vesaire .
Bunlar çok güzel mesajlar ama elindeki materyal böyle olunca , mesaj ne olursa olsun , sonuç yine de kötü oluyor .
Norm Of The North'u lütfen izlemeyin , çocukların da izlemesini pek tavsiye etmiyorum .
Ortalıkta daha bir sürü güzel animasyon film var , lütfen onları izleyin .
Norm Of The North sadece bu yılın değil , hayatımda izlediğim en kötü animasyon filmlerinden birisi .
Tavsiye etmiyorum .
TOPLAM PUAN : 1.5 / 10
