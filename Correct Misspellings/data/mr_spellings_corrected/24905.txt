Senaryosunu da , Sam Pink ile ( en azından öyle olduğu iddia edilen ) gerçek olaylardan esinlenilerek birlikte yazdıkları bir öyküden uyarlayarak kaleme alan ve yönetmen koltuğunda oturan Mu Tunç'un ilk ( böyle devam ederse de " son " olacağını tahmin ettiğimiz ) uzun metrajlı ( debut ) sinema filmi " Arada " ; artık fazlasıyla bıkkınlık veren , " Neydi o , 60'lı , 70'li ve 80'li yıllar " güzellemesinin yapıldığı filmlerden biri olarak geliyor karşımıza .
Elbette bununla da yetinilmiyor ve filmin bir yerinde , aracına Ozan ( Burak Deniz ) ile Lara'yı ( Büşra Develi ) alan Elazığlı Korsan Taksici ( Yüksel Ünal ) üzerinden , tüm bileşenleri ile iliklerine kadar kötülük bataklığına saplanmış İstanbul'a alternatif olarak " tabii yerseniz " , misafir perverliği dillere destan olan " naif "
Anadolu insanın davranış kalıpları da gündeme taşınıyor .
Tam da bu nokta da , en son ne zaman , kapsamlı bir Anadolu turuna çıktığınızı bilmesek de biz kendimizi , " bir bırakın , reklam kokan bu işleri be kardeşim " demek zorunda hissediyoruz .
Özellikle de sözü edilen o yılları , bizim gibi " kanırta kanırta " yaşamadıysanız ve Cem Karaca - Apaşlar'dan " Resimdeki Gözyaşları " nı sıcağı sıcağına dinlemediyseniz .
Evet gerçekten de ; Zeki Müren , Mavi Işıklar , Erol Büyükburç , Beyaz Kelebekler , Berkant , Alpay , Erkin Koray , Cem Karaca , Barış Manço , Moğollar , Üç Hürel , Selda Bağcan ve Edip Akbayram gibi isimlerin yaptığı , fazlasıyla yerel olmaları nedeniyle " ülke coğrafyasına sıkışıp kalmış olan " müzikler ve sahne şovları , kim ne derse desin , o günler de çığır açıcıydı .
Bugün kaç kişi , Erol Büyükburç'un , kırılan alçılı ayak ve koltuk değneğinin kendisine eşlik ettiği bir " taht " ile sahneye çıktığını anımsayabilir bilemiyoruz bile .
Hatta yetmez : Kanı fıkır fıkır kaynayan bir ergen olarak , Ankara Bahçelievler Cumhuriyet Lisesinde öğrenci olduğumuz ve Cem Karaca ile İlhan İrem Fan Club'larının yöneticiliğini yaptığımız yıllardaki , " HEY Dergisi " konserleri , Türkiye'nin müzik gündemine damgasını vururdu .
Aynen kültürel kodlarımızda fazlasıyla etkisi bulunan , King Crimson , Beatles , Emerson , Lake & Palmer , Moody Blues , Pink Floyd , Deep Purple , Led Zeppelin , Black Sabbath , Uriah hep , Alice Cooper , David Bowie , Elton John , Bee Gees ve benzerlerinin dünya turnelerinde yaptıkları gibi .
Hayatın olağan akışına uygun olarak ; bıraktıkları nadide eserler dışında , günümüzde batı kaynaklı bu isimlerin de çoğu , ya hayat da değiller yahut da sahnede .
Ama yerleri doldurulmaya devam ediyor .
Yani sınırlarımız dışımızdaki dünya da kimsecikler , el kol bağlı oturarak , o günlere ağıt yakmakla veya sadece , eski şarkılara cover yapmakla harcamıyor vaktini .
Ki , sürekli güncel tutulan Billboard Chart 100 listeleri , bunun en canlı tanığıdır da zaten .
Gelin isterseniz , hikayesi bağlamında filme biraz daha yakından bakalım .
İstanbul , Merter , Küba Mahallesin de 90'lı yıllar .
Punk bir hayat yaşayan ve aralarında geçen konuşmalardan anladığımız kadarıyla , 12 Eylül döneminde TRT radyosundaki Türk sanat müziği solistliği işini kaybeden babası Altan ( Eriş Akman ) ile yıldızı hiç mi hiç barışmayan Ozan , yine tartışarak evden kovulduğu günün sabahında soluğu , Ezgi ( Ceren Moray ) ve Hakan'ın da ( Cemal Yağız Alpfer ) katkılarıyla yoğunca bir müzik geyiğinin yapılmakta olduğu Bülent'in ( Deniz Celiloğlu ) plakçı dükkanın da alır .
Alır almasına da .
Asıl önemli sürpriz , sürekli olarak Türkiye'den kaçarak kapağı Amerika'ya atma hayalleri kuran doğum günü çocuğu Ozan'a , Bülent'in vereceği bomba haberdir .
Ne mi ?
Saksafoncu Deniz'in ( Yusuf Çağan Çağlar ) elinde , Ozan'a verebileceği , Kaliforniya'ya hareket edecek olan bir geminin bileti bulunmaktadır .
Yanına Lara'yı da alan Ozan yola koyulur .
Ancak bilet Deniz'de değil , Yeniköy'deki yalısın da bir parti vermekte olan Emir'de direk ( Rafael Indiana Cemil Çetin ) .
Evet gerçekten de yalıda bir parti ve çeşit çeşit insan da vardır .
Fakat bir tek Emir yoktur .
Zira o , Talimhane'deki Kiraz adlı " underground " bir mekanda takılmaktadır .
Böyle olunca da yeniden yola düşülür .
Dakika 45. .
Geride , sinema sanatı denilen şeyin " paradan çok vizyon " gerektiren bir uğraş olduğunu , bir kez daha iliklerimize kadar hissedebildiğimiz , bir türlü geçmek bilmeyen 43 dakikalık bir bölüm daha mevcut .
Diyebilirsiniz ki , " Yapma . Bari filmin müziklerine kıyma . "
Haklısınız da , 88 dakikalık bir video - klip de olmaz ki .
Lütfen yemeyin bizi .
