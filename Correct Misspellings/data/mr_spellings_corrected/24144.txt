Senaryosu , Peter Quilter’in “Olivier” ve “Tony” tiyatro ödülleri adayı da olan “End of the Rainbow” isimli müzikal oyunundan uyarlanarak Tom Edge tarafından yazılan “Judy” , yönetmen koltuğunda Rupert Goold’un oturduğu biyografik bir drama …
Prömiyeri , 20 Ağustos 2019’da Telluride Film Festivalinde yapılan ve 27 Eylül 2019 tarihindeki sınırlı salon gösterimi ile Amerika’da vizyona giren filmin , 6.8 / 10 ( 41.481 oy ) ve 4.3 / 5 ( 5.0 üzeri oy ) olan IMDB ve Rotten Tomatoes izleyici puanı ortalamalarıyla 7.0 / 10 ( 3 yorum ) ve 66 / 100 ( 46 yorum ) olan Rotten Tomatoes ve Metacritic yorum ortalamaları , oylamaya katılan sayılarının yüksek olmaması nedeniyle doğru fikir vermekten oldukça uzak …
O nedenle bizde , “En İyi Kadın Oyuncu” kategorisinde Renée Zellweger’in Academy , Golden Globe ve BAFTA ödülünü de kazandığı bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , çekimleri ünlü West London Film Stüdyolarındaki ( " WLFS " ) mekânlarda yapıldığı için bolca tüketilen sigara dışında 1968 – 69 yıllarının havasını solumamıza engel olan ve yaklaşık 46 milyon dolarlık bir hasılat rakamına ulaşılan filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , yukarıda belirttiğimiz ödül ve adaylıklar dışında , “Makyaj ve Saç Stili” kategorilerinde de Academy ve BAFTA ödülü adaylıkları bulunan filmin , bu saydıklarımızın tamamını kendi hanesine yazdırsa da bizi sarıp sarmalamaktan oldukça uzak bir film olduğunu söyleyerek başlayabiliriz …
Öyle ki , kesinlikle tarzımız olmamasına karşın filmi izlerken telefondaki mesajlar ile twitter’daki paylaşımları da sık sık kontrol etme şansına sahip olduk …
Hani bir tür , “Başladık , göz ucuyla da olsa bitirelim bari” moduna girdik …
Zira artık ne oldu nasıl olduysa , başta insana , “Ben yanlış mı anımsıyorum gerçek Judy Garland’ı” dedirten Renée Zellweger’in kendisine ödül getiren ( ve belki daha başkalarını da getirecek olan ) abartılı performansı olmak üzere bu filmdeki çoğu şey ile kimyalarımız bir türlü uyuşmadı …
Şimdi teknik adını tam koyamıyoruz fakat kurguyu oluşturan çarkın dişlilerinde bir uyum problemi var ve bunlardan biri , “ha kırıldı ha kırılacak” havasında devam ediyor film …
Ne mi demek istiyoruz bu ifadelerle …
Bunu merak edenlere , vakti zamanında biraz karambole gelmiş olan ve başrolde kendisi ile yapılan bir mülakatta , “Judy Garland olmanın ne kadar zor olduğunu biliyor musun ? ” diyen Judy Davis’in oynadığı iki bölümlük “Life with Judy Garland : Me and My Shadows” ( 2001 ) isimli mini TV dizisini de izlemelerini hararetle önereceğiz …
Belki biraz tarzımızın dışında olacak ama tek bir “spoiler vermeden” buraya kadar yazdıklarımızın tamamı , zımnen de olsa ikisini de içerdiği için filme ilişkin hem ilk tespitimiz hem de ilk önerimiz olsun …
Artık ayrımı gönlünüze göre siz kendiniz yaparsınız …
Sonuç olarak , kendi değerlendirme sistemimiz içinde puan olarak 2,5 verdiğimiz , hayatını , “aşırı dozda uyku ilacı” kullanımı sonunda kaybeden Judy Garland’ın son yıllarına odaklanılan bu film için önerimiz de , çok büyük beklentilere girmeden , “bir şans da siz verebilirsiniz” şeklinde olacak …
Keyifli seyirler …
