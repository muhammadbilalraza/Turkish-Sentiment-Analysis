" Gerçek bir olaydan uyarlanan Masterminds , bankanın paralarını teslim etmek için bir teslimat arabasında çalışan David Ghantt hakkında . Bir gün Kelly adında çekici bir kız , David ile çalışmaya başlar ve David ona aşık olur . Ve bir süre sonra Kelly ve tanıdığı birisi olan Steve , bir banka soygunu planıyla çıkagelir ve David , çalıştığı bankadan 17 milyon dolar çalar . Ve David yakalanmamak için yurt dışına kaçar . Fakat polis ve bir tetikçi onun peşine düşer . "
Filmin konusunu bütün ciddiyetimle yazmaya çalıştım fakat filmin bu konuyla pek de alakası yok doğrusu .
Masterminds'ı sinemada izlememin tek nedeni , oyuncu kadrosuydu .
Bu ekibe bayılıyorum doğrusu !
Özellikle de Kate McKinnon ile Kristen Wiig , SNL'in en başarılı bulduğum oyuncularından birisi .
Ve filmdeki performanslar fena değildi .
Yine SNL'de tanıdığımız Leslie Jones'a FBI ajanı olmak yakışmış mesela , rolüne cuk diye oturmuş .
Ve Jason Sudeikis de tetikçi olarak çok havalıydı doğrusu .
Fakat filmin kendisi o kadar kötü ki , bu oyuncular bile filmi kurtaramamış .
Mesela Zach Galifianakis'den başlayalım .
Genelde Galifianakis komedi filmlerinde bir aptalı oynar ( mesela Hangover serisi ) ama karakteri sevimlidir .
Galifianakis'in bu filmdeki karakteri hem klişe hem de görüp görebileceğiniz en aptal kişi .
Kate McKinnon , Owen Wilson ve Kristen Wiig ise resmen harcanmış .
Bu oyunculara klişe ve garip kaçan roller verilerek yeteneklerini bir türlü sergileyememişler .
Filmin belki de en kötü tarafı , espri anlayışıydı .
Koca filmde sadece 1 sahnede yüzüm bir sırıtır gibi oldu , o da Galifianakis'in kullandığı külüstür arabanın hızla kapıya çarpması ve arabanın paramparça olmasıydı .
Zaten bu kısım fragmanda olduğundan filmi izlemeniz için hiçbir neden kalmıyor .
Bu filmdeki karakterlerin aptal olduğunu anlıyorum ama bu kadar da aptal olunmaz ki !
Film bittikten sonra IQ seviyemin düştüğüne yemin edebilirim .
Hadi bunu geçtim , sırf gaz çıkarma ve kaka etrafında oluşan espri anlayışı da nedir ?
Böyle bir ekibe hiç yakışmamış doğrusu .
Filmin tek iyi yanı , sonda çıkan yazılardı .
Çünkü en sonunda kamera arkasını gösteriyor film ve orada oyuncuların iyi zaman geçirdiğini görüyorsunuz ve şakalar da komik .
Filmin kendisi komik olmadığından en sonunda bunu görmek fena değildi doğrusu .
Eğer filmin kendisi 15 dakika sürseydi ve sürenin geri kalanında kamera arkası oynatılsaydı , ortaya kesinlikle daha iyi bir sonuç çıkardı .
Masterminds , müthiş oyuncu kadrosuna rağmen yaptığı her şakası garip kaçan , genelde gaz çıkarma gibi şakalara odaklanan ve çok ama çok aptal olan bir yapım ( bunu iyi manada söylemiyorum ) .
Sadece 1-2 oyuncunun performansı ve filmin en sonunda gördüğümüz kamera arkası fena değildi ama bu etmenler bile filmi izlenebilir kılmıyor maalesef .
Bu yıl izlediğim en kötü komedi filmlerinden birisi .
FİLMİN İYİ yanları : + Filmin en sonunda gördüğümüz kamera arkası . + 1-2 oyuncunun rollerine tam oturmuş olması . + Yüzünüzü azıcık gülümsetebilecek , 1-2 komik sahne .
FİLMİN KÖTÜ yanları : - . ama bu sahneleri fragmanda gördüğümüzden filmi izlemek için hiçbir neden kalmıyor .
- Fazlasıyla garip kaçan sahneler , kötü şakalar ve aşırı aptal karakterler .
- Klişe hikayesine rağmen türe yeni bir şey getirmemesi .
TOPLAM PUAN : 2.4 / 10
