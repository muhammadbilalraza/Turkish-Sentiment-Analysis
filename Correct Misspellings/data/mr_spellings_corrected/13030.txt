Tarantino'nun 9. uzun metraj filmini büyük beklentilerle izledim .
Dahi yönetmene bu filmi Cannes'da sorulduğunda " en kişisel filmi " olmakla cevap vermişti .
Sanırım son derece doğru bir tespit .
Tarantino sinemasına son derece saygı duyan bir sinemasever olarak maalesef beklentilerimin altında kalan bir yapım oldu .
Tarantino bu filminde de tekniğini konuşturmuş , bunun ötesinde görüntü yönetmenliği , kostümler , dekorlar , özellikle western temasının işlendiği sahnelerdeki o ufacık ayrıntılarla kalitesini konuşturmuştu .
Sanat yönetimi son derece başarılı olmakla birlikte senaryo için ve özellikle kurgu için aynı şeyi söylemem mümkün değil ne yazık ki .
Tarantino filmlerinde genelde görülen karakter odaklı anlatım , diyalogların ve tiplemelerin kusursuzluğu bu filmde de var fakat " hikaye " yok .
Yani çok basit b sınıfı filmlerde oynayan bir aktör ve onun dublörü üzerinden yürüyen , yan taraftan da Polanski üzerinden desteklenen ve hippi kültürü üzerinden de beslenerek yolunu bulmaya çalışan bir olay örgüsü var .
" Bir zamanlar Hollywood " baştan sona görüntülerle izlettiriliyor , hatta araba sahnelerinden tutun ışıklı neon tabelalara kadar resmen gözümüze sokuluyor .
Los Angeles'ın sokaklarında gezintilere sürükleniyoruz .
Dönemsel ayrıntılar Hollywood ile sınırlı kalıyor .
Vietnam savaşına yönelik eleştirilerde de yönetmen gereken duyarlılığı tam olarak gösterebilmiş değil .
Tarantino filmlerinde özellikle son filmlerinde , bu film içinde geçerli olan bir şeydir ki film gidişatında herhangi bir sahneyi çıkardığınızda filmin bütünü olumsuz etkilenmiyor hatta filme bir etkisini de hissetmiyorsunuz .
Çünkü anlatmaya çalıştığı , derdi olan bir hikayesi yok .
Bu film Tarantino sevenler için merak uyandıracak , sıradan sinema izleyicisi için de sürükleyici olacak bir konuya sahip değil .
Sahneler birbirinden o kadar kopuk ki her şey son 15 dakikalık sahnede cereyan ediyor ve bütün düğüm çözülüyor .
Düğümün çözüldüğü sahnenin filmin genel havası ile de alakası yok .
Final ile film genelinde bağlantı kurabilmek de pek mümkün değil .
Fakat " bize öldürmeyi öğretenleri öldürelim " gibi filme etki edecek derecede önemli bir replik o şekilde mi tamamlanmalıydı ?
Bence olmamış .
Bruce Lee eleştirileri kısmen , Charles Manson'ın gerçek hayatta yaptıklarına yönelik filmde vicdanları rahatlatacak alternatif bir sahne sunulması ise oldukça iyiydi .
Döneme ait sinema ve tv sektöründeki önemli filmler , unutulmaz müzikler de Tarantino'nun kişisel zevki katılarak süzgeçten geçirilerek filme dahil edilmiş olsa gerek .
Kurgu , özellikle filmin ilk yarısında katlanılacak gibi değildi akıcılığı zayıftı .
Sahneler arasındaki geçişler basit ve sıradandı .
Her üç karakterin kendilerine ait sahnelerini kurgu ortak bir yere bağlayamadığı gibi maalesef filmin odak noktalarını kaçırmanıza da sebebiyet verebiliyor .
Oyunculuklarda DiCaprio her zamanki gibi yine pürüzsüz bir oyunculuk sergilemiş , Brad Pitt de keza dramatik sahnelerde farkını belli etmiş .
Tarantino özellikle Bruce Lee sahnelerinde dalga geçmenin ayarını kaçırarak fazla amerikan milliyetçisi bir duruma soktu sanki kendini .
Buna ek olarak hippi sahnelerindeki nefretin dozajı da ayarlanamamış bence .
Kariyerindeki filmlere bakıldığında radikal tarzını ve eleştirel mizahını düşüşe sokmuş gereksiz yere .
Tamamen kişisel bir film olmuş bu .
Senaryo sadece karakterler ve diyaloglardan ibaret değil .
Tarantino bu anlamda zaten muazzam bir senarist Coenler gibi ama son filmlerinde bilhassa bu filmde konu yok , konu bütünlüğü haliyle yok .
Artık olası ödül törenlerinde de Tarantino , senaryo yerine bence sanat yönetimi , oyunculuk , kostüm vb dallarında ödüllendirilirse daha doğru olacaktır .
Tarantino usta bir yönetmen ama ne yazık ki son birkaç filminin senaryoları son derece yavan ve eksik .
7 / 10
