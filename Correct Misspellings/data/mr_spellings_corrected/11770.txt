Ödül sezonunda kazandıkları veya " kazanamadıklarından " bağımsız olarak söylüyorum ; muhteşem bir sinema !
Özellikle Oscar'a takılırsanız , En İyi Film'i skandal bir yanlış anlaşılmayla " Moonlight " a bırakması ( oysa tüm ekip sahneye çıkmış sevinmeye başlamıştı bile ) , Emma Stone En İyi Kadın Oyuncu'yu hak etti mi etmedi mi , genç Chazelle En İyi Yönetmen miydi gerçekten , gibi pek çok soru içinde boğuluyor ve git gide filmin ruhundan , samimiyetinden uzaklaşıyorsunuz .
Bu yüzden tüm bunları bir kenara bırakalım .
Her şeyden önce inanılmaz güzel , ömür boyu dinlenmeyi hak edecek , her dinlendiğinde sizi mutlu edecek , hayata ve insanlara gülümsemenizi sağlayacak bir soundtrack'i var filmin .
Kesinlikle tarihe geçti bu anlamda .
Chazelle'in caz ve müzik tutkusu " Whiplash " ten bildiğimiz bir şey , yine hakkını veriyor .
Ryan Gosling'in şarkı performansı çok üst düzey olmasa da , Emma Stone ile ikisi harikalar .
Birlikte üçüncü filmleri ve " La La Land " de bu kimyanın tuttuğunu artık iyiden iyiye anlıyorsunuz .
Harikulade bir sinematografi , renk paletleri , kostümler , dans sahneleri .
Son yılların kesinlikle görülmesi gereken eserlerinden .
