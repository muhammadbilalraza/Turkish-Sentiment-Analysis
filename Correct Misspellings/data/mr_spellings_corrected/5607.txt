Bana bu serinin özellikle ikinci ve üçüncü bölümünün konusunu soranlara ya da filmde ne olduğunu anlatmamı isteyenlere verecek bir cevabım yok .
Çünkü iki bölümü de ilginç bir şekilde filme odaklanamadan boş boş ekrana bakarak bitirdim .
Özellikle ' ' Dark of the Moon ' ' da çok fazla sıkıldığımı söyleyebilirim .
Bunda filmi 2D izlememin etkisi var mıdır bilinmez ama iki bölümdür başıma gelen filme odaklanma sorununun çok nadir başıma gelen bir şey olduğunu belirtmeliyim .
' ' Transformers ' ' serisi samimi olmaktan çok çok uzak bir seri öncelikle .
Bunun nedeni yüzde yüz gişe için yapılmış olmalarının yanında her bölümde kendini gösteren , hem çocuklara hem de yetişkin seyircilere hitap etme kaygısı bir yandan da .
Bu da filmlerin ( en çok da bu bölümün ) dramatik yapısını bozup , komedi sahnelerinin en olmayacak anlarda karşımıza çıkmasına neden oluyor .
Üzerine uzun uzun yazılacak filmler değil bunlar ama şunu belirtmeliyim ki bu serideki gibi bir seyirci olarak aşağılandığımı hissettiğim başka bir film daha olmadı .
