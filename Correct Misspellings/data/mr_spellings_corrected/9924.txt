Michelle Williams ve Ryan Gosling’in başrolünde olduğu 2010 yapımı bu romantik - dram filmi , birbirleriyle sorunlar yaşayan evli bir çift hakkında .
Bu çift bu sorunların üstesinden gelmeye çalışırken başka sorunlar ortaya çıkıyordur ve bir yandan da bebeklerine göz kulak olmaya çalışıyorlardır ( konuyu ancak böyle özetleyebildim ) .
Öncelikle filmdeki performansları çok beğendim .
Michelle Williams zaten bu filmle Oscar adayı olmuştur .
Her ne kadar Oscar’lık bir performans olmasa da , oldukça gerçekçi bir performans sergilediği kesin .
Ama Ryan Gosling bu filmde harikaydı .
Karakterini çok iyi yansıtmış ve ortaya da çok etkileyici bir performans çıkmış .
Özellikle de bu ikilinin birbirleriyle olan kimyaları epey başarılıydı .
Ayrıca filmin bazı farklı temaları işlemesi de oldukça ilginçti .
Son zamanda çıkan romantik filmlere karşı daha gerçekçi ve cesur bir iş çıkmış .
Ama bu filmi herkes kadar sevmediğimi belirtmeliyim .
Bunun ana nedeni de , filmin çoğu kısmının pek ilgi çekici olmaması .
Evet , filmin muhteşem performansları ve güzel sahneleri var ama hikayenin bir yerden sonra nereye gideceğini biliyorsunuz doğrusu .
Yani filmi izlerken sıkılmıyorsunuz ama bir süreden sonra çiftin yaşadığı sorunlar sizi biraz bayıyor .
Ve bu filmin de birkaç tane kafa karıştıran sahnesi vardı .
Bunlardan en büyüğü de yapılan flashbackler .
Filmi anca 45 dakika izledikten sonra araya flashbacklerin girdiğini fark ettim .
Bu çifte yapılan flashbackler ile günümüzdeki hallerinin birleşmesi ortaya güzel bir sonuç çıkarsa da , en başlarda bu ritme ayak uyduramıyorsunuz .
Genel anlamda Blue Valentine kötü bir film değil .
Sadece izlenebilirliği olan , güçlü performanslar ve başarılı sahneler içeren , dönüp de bir daha izlemeyeceğim bir film .
Eğer sadece bu tarz filmleri seviyorsanız izlemenizi tavsiye edebilirim .
TOPLAM PUAN : 6.3 / 10
