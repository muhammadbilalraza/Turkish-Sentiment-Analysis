Senaryosu , filmin yapımcılarından da olan Richard Curtis tarafından , Jack Barth ile birlikte yazdıkları hikâyeden uyarlanarak kaleme alınan “Yesterday” , yönetmen koltuğunda Danny Boyle’un oturduğu romantik bir komedi …
Prömiyeri , 4 Mayıs 2019’da Tribeca Film Festivalinde yapılan ve İngiltere ile Amerika’da eş zamanlı olarak 28 Haziran 2019 tarihinde vizyona giren filmin , 6.9 / 10 ( 62.285 oy ) ve 4.3 / 5 ( 14.663 oy ) olan IMDB ve Rotten Tomatoes izleyici puanı ortalamalarıyla 6.3 / 10 ( 331 yorum ) ve 56 / 10 ( 44 yorum ) olan Rotten Tomatoes ve Metacritic yorum ortalamaları , orta karar bir filmle karşı karşıya olduğumuzu söylüyor gibi …
Ama biz yine de , yapımcılarının “the Beatles” şarkılarının kullanımı için telif hakkı sahiplerine 10 milyon dolar ödedikleri bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun için de , 26 milyon dolarlık bir bütçe ile çekilerek hiç de fena olmayan 151,3 milyon dolarlık bir hasılat rakamına ulaşmış olan filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; eğer the Beatles , Coca – Cola , sigara ve Harry Potter’ın hiç var olmadığı ama Paul McCartney , John Lennon , George Harrison ve Ringo Starr’ın bestelerinden oluşan efsanevi “the Beatles” şarkılarının , Jack Malik isimli bir genç tarafından söylenilmeye devam edildiği “fantastik” bir dünyanın nasıl bir yer olabileceğini merak ediyorsanız karşımızdakinin , tam da size göre bir film olduğunu söyleyerek başlayabiliriz …
Aslında bizce , ortadan birdenbire kaybolan bu dört şeyden , Coca – Cola ile sigara hayatlarımıza hiç girmeselerdi de olurdu …
Fakat geriye aralarında , ( zamanında analog plaklardan dinlediğimiz ) “Yesterday” , “Let It Be” , “She Love You” , “Hey Jude” , “Help ! ” , “Eleanor Rigby” , “Yellow Submarine” ve “Ob - La - Di , Ob - La - Da” gibi bestelerinde bulunduğu müthiş bir müzik külliyatı bırakan the Beatles’ın anılarımızda yer almaması düşünülemezdi …
Adını saydıklarımız dâhil filmdeki the Beatles şarkılarını , gitar ve piyano da çalan Himesh Patel’in bizzat kendisi seslendirmiş …
Ki , zaten Patel bu rolü , seçmelerde Danny Boyle ve Ed Sheeran’ın önünde seslendirdiği " Yesterday " ve " Back in the U. S. S. R. " isimli şarkılardaki ( Boyle’un ifadesiyle ) “ruh” içeren performansı nedeniyle kapmış …
Peki , film mükemmel mi ?
Kesinlikle değil …
Ancak senaryolarını yine Richard Curtis’in yazdığı “Four Weddings and a Funeral” ( 1994 ) , “Notting Hill” ( 19 ) ve “Love Actually” ( 2003 ) gibi çay , kahve ve mevsim meyveleri eşliğinde ailecek izlenebilen filmleri sevdiyseniz , eminiz bu filmi de sıkılmadan izleyeceksiniz …
Kısaca filmin oyuncu kadrosuna da şöyle bir bakacak olursak …
Bu vesileyle öncelikli olarak Lily James’e bir türlü ısınamadığımızı belirtmek durumundayız …
Aynı eleştiriyi daha önce , “The Guernsey Literary and Potato Peel Pie Society” ( 2018 ) filmindeki Juliet Ashton karakteri Kate Winslet yerine son dakikada kendisine verildiğinde de yapmıştık …
Zira neredeyse oynadığı bütün rollerde , sanki çocuklar için çekilen bir filmde Pamuk Prensesi yahut da harikalar diyarındaki Alisi ( Alice in Wonderland ) canlandırıyormuş gibi oldukça yapmacık bir yüz ifadesine bürünüveriyor …
E , haliyle böyle olunca da olmuyor tabii …
Bunun dışında kadroda , rahatsızlık yaratan bir başka oyuncu da yok gibi …
Belki , yine klasik bir laf olacak ama diğer yorumlarımızda olduğu gibi “spoiler vermeden” yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; “The Laundromat” ( 2019 ) filminin yorumunda söylediklerimizin bir kısmını tekrarlamış olmak pahasına , usta sinemacı eli değmiş film izlemeyi alışkanlık haline getiren sinemasever dostlara , “Nerede bir Danny Boyle filmi görürseniz , türüne ve yapılan yorumlara aldırmadan muhakkak izleyin …
Eminiz eğleneceksiniz” diye seslenerek kullanmak isteriz …
Sonuç olarak , kendi değerlendirme sistemimiz içinde puan olarak 3 verdiğimiz bu film için önerimiz de , olumsuz yorum ve puanlara aldırmadan , “bir şans da siz verin” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 19 Kasım 2019 günü saat 01.02’de yazılarak paylaşılmıştır .
