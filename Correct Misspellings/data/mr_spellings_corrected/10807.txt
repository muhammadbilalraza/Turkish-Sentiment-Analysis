“The Gentlemen” , senaryosunu , Ivan Atkinson ve Marn Davies ile birlikte kaleme aldığı hikâyeden uyarlayarak yazan Guy Ritchie’nin yönetmen koltuğunda oturduğu ve 113 dakika boyunca da “eğlencenin dibine vurulduğu” bir aksiyon komedi filmi …
Ancak “tırnak” içinde kullandığımız bu “eğlencenin dibi … ” diye başlayan ifademiz lütfen yanlış anlaşılmasın …
Karşımızdaki , kesinlikle gereksiz sululuklarla dolu “absürt” bir prodüksiyon değil …
Şöyle kısaca bir araştırdığımızda ; 22 milyon dolarlık bir bütçe ile çekilip , 115 milyon dolarlık bir gişe hasılatı rakamına da ulaşmış olan “zekice kurgulanmış” olan bu filme ilişkin , oldukça “uç” fikirler ihtiva eden yorumların da mevcut olduğunu gördük sinema dünyasında …
Nasıl mı ?
Buyurun tek tek ele alarak bakalım …
Örneğin , Observer’dan Rex Reed , 100 üzerinden 0 ( sıfır ) verdiği 25 Ocak 2020 tarihli yorumunda filmi , “The Gentlemen , Ritchie'nin Zamanımızın En Kötü Yönetmenlerinden biri olduğunu kanıtlıyor” biçiminde tanımlamış …
Ki , bize göre bu hem Ritchie’ye hem de filmin kendisine dair yöneltilmiş , son derece “haksız” ve “insafsız” bir itham olmuş …
Diğer yandan , Chicago Sun * Times’dan Richard Roeper’da , yine 100 üzerinden 88 vermeyi tercih ettiği 23 Ocak 2020 tarihli yorumunda “The Gentlemen” için : “ ( Matthew McConaughey , Henry holding , Hugh Grant , Charlie Hunnam ve Colin Farrell gibi ) Önde gelen beyler , biraz kanamalı bir durumdalar bu komik suç ve gerilim filminde” deyimini kullandıktan sonra , bu ifadeyi daha da detaylandırarak yorumuna devam etmiş …
Her ne kadar Roeper puanlamada , 100 üzerinden 88 ile “kantarın topuzunu biraz kaçırmış” olsa da yorumunda , daha da gerçekçi davrandığını söyleyebiliriz …
Zira adını saydığımız bu “beyler ( gentlemen ) ” , ( otomobil bagajında suçlu saklamak gibi ) “Tarantino vari” sahneler de ihtiva eden bu filmde , şahane bir performans sergilemişler …
Ki , Ritchie bu benzetmeyi de tereddütsüz “göstere göstere” yapmış …
Yine filmde , Francis Ford Coppola’nın “The Conversation” ( 1974 ) , John Mackenzie’nin “The Long Good Friday” ( 1980 ) ve bir poster aracılığı ile de Ritchie’nin kendi filmi “The Man forma U. N. C. L. E. ” a ( 2015 ) , sinema tarih ve külliyatından “haberdar olmayanlar” için çaktırılmamaya çalışılan ciddi işaretler taşıyan zımni göndermeler de mevcut …
Yani “The Gentlemen” , kimilerinin iddia ettikleri kadar “sıradan” bir ergen filmi değil …
Ritchie ve teknik ekibinin , iyi bir hazırlık , prodüksiyon ve post - prodüksiyon dönemi geçirdikleri çok açık …
Yeter ki anlatılanlar doğru okunarak analiz edilebilsin …
O nedenle , ( 100 üzerinden yalnızca 25 puan vererek onu resmen bir “şamar oğlanına” çevirmeye çalışan San Francisco Chronicle’dan Mick LaSalle ve Slant’dan Ben Flanagan gibi ) profesyonel eleştirmenler arasındaki , Ritchie’ye karşı duyulan bu “hasmane” tavrı , bugüne kadar pek anlamlandırabilmiş de değiliz …
Tamam filmdeki uzun diyaloglar , yeterince iyi İngilizce bilmeyenleri , ( tadını çıkartarak bizzat filmin kendisini izlemek yerine altyazıyı okumak zorunda bırakacağı için ) fazlasıyla yorabilir …
Hatta üzerek , şaşkına da çevirebilir …
Fakat yeryüzünde herkes , her filmi aynı ilgi ile izleyecek ve sevecek diye , “genel geçer” bir kural da yok zaten …
Bitirmeden ekleyeceğimiz son husus , filmin müzikleri arasında yer alan efsanevi Cream’in “Sunshine of Your Love” ( 1967 ) ve Roxy Music’in “In Every Dream Home a Heartache” ( 1973 ) isimli parçalarını yeniden duymanın bizi fazlasıyla mutlu ettiği olacak …
Keyifli seyirler ,
