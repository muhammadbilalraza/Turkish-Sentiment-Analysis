Moda tasarımcısı Tom Ford'un psikolojik gerilim türündeki ikinci filmi olan Gece Hayvanları ( Nocturnal Animals ) , görselliğiyle , müzikleriyle , kurgusuyla , oyunculuklarıyla ve hikayesini anlatım tarzıyla doyurucu bir film .
İntikam almak temalı iç içe geçmiş iki ayrı hikayeyi başarılı bir şekilde aktarmış yönetmen Ford .
Susan ( Amy Adams ) , eski eşi Edward'ın ( Jake Gyllenhall ) , kendisine gönderdiği son romanının taslağını okumaya başlayınca hayatında yaptığı hataların , pişmanlıkların farkına varmaya başlar .
Mükemmel görünmek uğruna kendisini mutlu eden birçok şeyi terk ettiğini görür .
Edward'ın bu yeni kitabını Susan'a ithaf etmesi Susan'a sevildiğini hatırlatır .
Ama iş işten geçmiştir .
Psikolojik gerilim türündeki iç içe geçirilmiş iki hikaye çok başarılı bir şekilde kurgulanmış .
Bu kurgu usta işi yönetmenlikle tasarlanan görüntü tasarımıyla desteklenmiş .
Bunlara bir de mükemmel oyunculuklar eklenince gerçekten izlenmesi keyif veren bir yapım çıkıyor karşımıza .
Psikolojik gerilim sevenlerin kesinlikle pişman olmayacağı harika bir film sizleri bekliyor .
