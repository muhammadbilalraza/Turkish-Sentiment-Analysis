İlk filmin kaldığı yerden devam eden Ruhlar Bölgesi Bölüm 2 , tahmin edeceğiniz gibi oğlunu kurtarmak için kendini feda eden Josh ( Patrick Wilson ) ve eşi Renai’in ( Rose Byrne ) yaşadıkları travma sonrasında yeni bir hayata adım atma çabaları üzerine kuruluyor .
1986 yılından bir bölümle daha ilk dakikalarda korku dozunu üst seviyelerde tutan yönetmen James Wan , ilk filmde de parmağı bulunan Leigh Whannell ile kafa kafaya verip yüksek zeka ürünü bir metot kullanarak ilk filmin hikayesindeki boşlukları tamamen doldurmayı başaracak bir hikaye kaleme alıyorlar .
Gizemi daha bol , adrenaline bağlı yönü daha güçlü bir film olarak karşımıza çıkan Ruhlar Bölgesi Bölüm 2 , bu yönden ele alındığında kendi başına ayakta duran bir filmden ziyade ilk filmin açıklarını kapatmak üzere üzerine gidilmiş bir zorunluluk gibi dursa da Ruhlar Bölgesi’ne göre daha profesyonel olduğunu söylemek mümkün .
Tarihten aldığı korku klişeleriyle modern korku sinemasına bakışı harmanlayan yönetmen , bir hayli hızlı akıp her anında seyircisini şaşırtmayı başardığı bu hikayesinde The Conjuring ile birlikte korku türündeki olgunluğunu bir üst seviyeye taşıyor .
