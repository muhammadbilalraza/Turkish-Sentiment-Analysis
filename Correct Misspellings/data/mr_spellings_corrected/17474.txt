puanının 8in altına düşmesinin tek nedeni , gördüğüm kadarıyla , filmin önceki versiyonlarını izleyen arkadaşların tüm senaryoyu bilerek filmi sonuna kadar izleyip sonra da " sarmadı yaa " demekle kalmayarak filme değerinin altında puan vermeleri olmuş . tabii bu durum beyazperde . com için geçerli . imdbdekinin nedeni sonlarda değineceğim şey olabilir . karşımızda çok üstün bir yapım olduğunu söylemiyorum yanlış anlaşılmasın ama insanlar filme verilen puanı görüp de izlemekten vazgeçmemeliler . hele de bu filmden vazgeçip sitede 8 üstü puan almış çokça beyhude yapımlardan birine yönelirlerse büyük hata etmiş olurlar . zira seyir zevki çok üst seviyelerde olan , yalnız hikayedeki birkaç boşluk yüzünden seyredeni arasıra kaybetme eşiğine gelen , hemen sonrasındaysa muhteşem dokunuşlarla koltuğa kitlemeyi başaran bir film bu . hele hele ki bir araba sahnesi var ki o sahneyi eve geldikten sonra bir yerlerden bulup buluşturup defalarca izledim . beni inanılmaz etkiledi . filme en yakışan sahneydi kuşkusuz . filmin ismine gelince . ancak filmden çıktıktan sonra isminin ne kadar yerinde olduğunu fark edebildim ( orijinal isminden bahsediyorum : the next three days ) . aslında filmin hemen başında yönetmenin verdiği ipucunu alsaymışım neyden üç gün sonra olduğunu anlayıp daha merakla izlermişim . siz benim yaptığımı yapmayın ; filmin orijinal ve kendisine yakışan isminin " sonraki üç gün " olduğunu unutmayın : ) şu an bu çok anlam ifade etmiyor belki ama o atmosferin içindeyken çok daha farklı olacaktır . nitekim , daha önceki bir versiyonunu izlediyseniz veya prison breaki hatmetmişseniz senaryo sizi çok tatmin etmeyebilir , çünkü tatmin eşiğinizi çok yükseklere taşımışsınızdır bir kere . onun dışında tereddütsüz gidin izleyin . paranızı ve daha da önemlisi vaktinizi hak edecek az filmden biri .
