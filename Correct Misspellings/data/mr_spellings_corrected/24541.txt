The Florida Project , bildiğiniz filmlerden birisi değil .
Diğer filmlerde olan giriş , gelişme ve sonuç sahneleri bu filmde yer almıyor .
Yönetmen Sean Baker bu filmi seyirciye olabildiğince doğal ve gerçekçi bir şekilde sunmak istediğinden film boyunca ana karakterlerin ( çoğunlukla Moonee'in bakış açısından ) sadece dolaşmasını , arkadaşlarıyla konuşmasını ve yaşanan durumlara karşı gösterdiği tavırları izliyoruz .
Ve bu anlatım dili bu filmde işe yarıyor çünkü bu yıl vizyona giren Lady bir gibi , bu filmde de gerçek insanların gerçekten yaşanan durumlara karşı gösterdiği tepkileri izliyor gibi hissediyorsunuz .
Hatta öyle ki , bu film adeta bir belgesel gibiydi .
Bu filmin belgeselden tek farkı , daha güzel çekilmiş olmasıydı .
Film , Florida'da Disneyland'in gölgesinde olan ucuz bir motelde yaşayan insanların günlük hayatına odaklanıyor .
Ve seyirci olarak bütün yaşananları , annesi Halley ile yaşayan 6 yaşındaki Moonee'nin gözünden izliyoruz .
Moonee , büyüklerin yaptıkları şeyi yapmaya çalışan , televizyon veya gerçek hayatta duyduğu şeyleri taklit eden ve her şeye masum bir şekilde bakan bir çocuktur .
Moonee'nin içinde bulunduğu ortam en mükemmel yer olmadığı için , onun bakış açısı filmi daha da ilgi çekici bir hale getiriyor .
The Florida Project'in bu sıradan hikayeyi anlatış şekli tek kelimeyle sıra dışıydı .
Bu film bana ister istemez geçen yıl vizyona giren Moonlight'ı anımsattı .
Bu iki filmin A24 tarafından yapılmış olması ve hatta bu iki filmde de geçen küvet sahnesinin neredeyse aynı açıyla çekilmiş olmasının yanı sıra ; Moonlight , kötü bir çevrede büyüyen bir çocuğun kendisini keşfetmeye çalışmasını anlatırken , The Florida Project ise sadece bu çevreye ve burada yaşayan insanlara odaklanıyor .
Burada yaşayan bir anne ile kızı arasındaki sıradan bir hikayeyi evrensel bir başarıya ulaşmak yerine olabildiğince detaylı bir şekilde anlatıyor .
Bu yüzden film genel anlamda biraz kendisini tekrarlayan bir yapıya ulaşsa da , aslında buradaki sıradan hayatların kendisini tekrarlamasını izliyoruz .
Moonee'nin arkadaşlarıyla dondurma alma maceralarını , Halley'in her gün turistlere ucuz parfümler satmaya çalışmasını ve motelin yöneticisi Bobby'nin her gün halletmek sorunda olduğu sorunları görüyoruz .
İşin ilginç tarafı , The Florida Project bunları yaparken bir anlığına bile sıkıcı olmamayı başarıyor .
Ve bütün bunlar final sahnesinde etkili bir şekilde son buluyor .
Moonee'yi canlandıran Brooklynn Prince'in performansı akıl alır gibi değildi .
Uzun zamandır hiç bu kadar iyi bir çocuk performansı izlememiştim .
Ayrıca onun annesini canlandıran Bria Vinaite de harikaydı .
Üstelik bu ikili başta olmak üzere oyuncu kadrosunun neredeyse tamamının aslında hiç oyunculuk deneyimi olmadığını düşünürsek , film daha da doğal bir hal almış .
Son olarak Willem Dafoe , bu filmde kariyerinin en iyi performanslarından birisini sergilemiş .
Dafoe'un bulunduğu her sahne harikaydı .
Kısacası The Florida Project , içinde bulunduğu çevreyi ve insanları kusursuz bir şekilde anlatan , eşsiz bir deneyimdi .
Film boyunca kendinizi bu insanların hayatlarına tanık oluyor ve yaşanan olaylarda gerçekten oradaymışsınız gibi hissediyorsunuz .
Sean Baker'ın yönetmenliğine ve filmdeki bütün performanslara tek kelimeyle hayran kaldım .
Gerçi filmin uzun bir süresi var ve hikayede kendisini tekrarlayan durumları izlemesi o kadar kolay olmadığı için , filmi bir kere deneyimledikten sonra bir kez daha izleme isteği içimde doğmadı .
Ama bu ufak sorunuma rağmen The Florida Project , mutlaka kaçırmamanız gereken bir film .
Bu yılın en iyi ve en etkileyici filmlerinden birisi .
FİLMİN İYİ yanları : + Sean Baker'ın yönetmenliği . + Doğal oyunculuklar . + Yaşanan durumların seyirciye yansıtılış şekli . + Finali .
FİLMİN KÖTÜ yanları :
- Kendisini tekrarlaması ve ağır içeriğinden dolayı tekrar tekrar izleyebileceğiniz bir film olmaması .
TOPLAM PUAN : 9 / 10
