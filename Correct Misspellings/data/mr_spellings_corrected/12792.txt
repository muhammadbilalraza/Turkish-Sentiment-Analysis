Her şeyden önce teknolojinin geldiği nokta şaşırtıyor insanı .
Film boyunca tek bir saniye bile izlediklerimin yarıdan fazlasının yapay ortamlarda çekildiğini veya oluşturulduğunu hissetmedim .
En ufak detaylar dahi göz önünde bulundurulmuş ve harika bir atmosfer oluşturulmuş .
İki saatten biraz fazla olan süresi size on dakika gibi geliyor .
Sürükleyicilik had safhada .
" Maymunlar Cehennemi " evreninin 2011 yılında başarılı yeniden doğuş operasyonu , aynı başarıyı , hatta biraz daha ileri götürerek belki , devam ettiriyor bu ikinci film ile .
Umarım serinin üçüncü filmi de , muhtemel son halkası yani , yerinde bir final yapar .
Tüm teknik başarısının yanında , belki tahmin edilebilir ancak son derece başarılı oluşturulmuş olay örgüsü ve senaryosu ile de takdiri hak ediyor .
Sahneler ilerlerken , özellikle finale doğru George Orwell'in başyapıtı " Hayvan Çiftliği " aklıma gelmedi değil .
Hele de kitabın o kısa ancak muhteşem olan son paragrafı , son cümlesi .
Bilmiyorum doğrudan ilişki kurulabilir mi , ancak filmi izlerken ve insanlar ile maymunların mücadelesini , birleştikleri ve ayrıldıkları noktaları özümserken , bu gibi düşünceler gelip geçiyor zihninizden .
Tabii ki kitabın alt metinleri oldukça farklıydı , ancak birleştikleri noktalar da var .
Yalnızca bir aksiyon - macera filmi olarak göremiyorum bu nedenle filmi .
Sağlam bir altyapıya oturduğu düşüncesindeyim .
Tabii ki özellikle finale doğru aksiyonun da hakkıyla tadını çıkarıyoruz , ancak sıradan bir " popcorn " filmi değil , " izle - geç " filmi değil bana kalırsa .
Yine de bu tercih seyirciye kalmış , hangi pencereden filmi tecrübe etme tercihi .
Senenin görülmeyi hak eden yapımlarından olduğu su götürmez bir gerçek .
