Senaryosunu da Aziz Kedi ve başrol oyuncularından Feyyaz Yiğit ile birlikte yazan Türk sinemasının “yeni nesil yüz aklarından” Ali Atay’ın yönetmen koltuğunda oturduğu “Cinayet Süsü” , dantela gibi işlenmiş bir “kara mizah” fırtınası …
O nedenle de bu film , Türkiye’de komedi denilince aklına doğrudan Recep İvedik ve Yılmaz Erdoğan gelenlere pek fazla hitap etmemektedir …
Zira Ali Atay ve yazım ekibi hikâyeyi , içine serpiştirdikleri “kıvrak zekâ ürünü” olduğu tartışmasız değişik hınzırlıklarla doldurmuşlar …
Filmin hemen başında ve hem de sabahın köründe , Olay Yeri İnceleme Şubeden önce ilk “süslü cinayet” mahalline intikal eden Komiser Salih ( Cengiz Bozkurt ) , Komiser Asuman ( Binnur Kaya ) ve Komiser Yardımcısı Alaattin ( Mert Denizmen ) ile tanışıyoruz …
Bu üçlünün amiri de Baş komiser Emin ( Uğur Yücel ) olup cinayet sonrasında kendilerine araştırmaları için farklı görevler verir …
Verir vermesine de süslü cinayetler de hız kesmez ki …
Alaattin’in o meşhur telefonu yine çalar …
Bu kez dördü birden giderler olay mahalline bir kez daha …
Vaka incelemesi esnasında , tam da maktulün annesinin önünde Alaattin ile ( film boyunca uykusuzluktan yakınan ) Salih’in zırvalayarak zaten kedere boğulmuş olan kadını daha da üzdükleri ve Emin’in de onları fırçaladığı öyle bir bölüm var ki , kesinlikle kaçmaz …
Cinayetler serisine bir tane daha eklenince bu dörtlüye , konuya ilişkin eğitimini Amerika’da almış olmasının yanı sıra kendine özgü çok özel yöntemlere sahip olan “Suç Uzmanı” Dizdar Koşu ’da ( Feyyaz Yiğit ) katılır …
Ki , bu da aslında aynen “saatli bomba” sahnesindeki bombanın fünyesindeki kabloların renklerinde olduğu şekilde benzeri Amerikan polisiyelerindeki basmakalıp ( cliché ) senaryolara yönelik “mizahi” bir bakış açısıdır …
Şimdi diyebilirsiniz ki , Ankara’dan gelen psikolog Emel Umar ( Açelya Topaloğlu ) , kriminolog Uygar Ten ( Ozan Ayhan ) ve teknoloji uzmanı Bengü Tömer’den ( Lesli Karavil ) oluşan teknik destek ekibinin durumu ile bu ekiptekilerin isimlerini sürekli yanlış anımsayarak hitap eden Dizdar’ın hali çok mu farklıdır ?
Elbette değil …
Tabii sadece yaptığı göndermeler ile “polisiye film” eleştirisiyle yetinmeyen Ali Atay , Asuman ve ( film boyunca sululuğu elden bırakmayan ) Dizdar karakterleri arasındaki konuşmalar üzerinden “romantik komediyi” de “tiye” almış …
Örnek mi : Asuman’ın evindeki “tıraş” ve “G noktası” sohbetleri ile bomba sahnesi boyunca yapılan telefon görüşmeleri gibi …
Hepsi bu mu ?
Olur mu hiç …
Pide , mercimek çorbası ve ayran menülü öğlen yemekli Ziya Gül ( Süleyman Kabaali ) içeren “iyi polis ve daha iyi polis” esprisinden tutunda son derece sürpriz bir finale de sahip olan filmde daha neler var neler …
O yüzden de eğer halen izlemediyseniz : Yeter ki siz , yapılan olumsuz yorum ve verilen düşük puanlara aldanarak Mel Brooks filmlerindeki kadar “şahane ve sağlam” bir seyir lezzetine sahip olan “Cinayet Süsü” nü kaçırmayın diyoruz …
Keyifli seyirler …
