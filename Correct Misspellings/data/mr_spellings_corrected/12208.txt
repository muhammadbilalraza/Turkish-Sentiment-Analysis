“Red Sparrow” , yönetmen koltuğunda “Constantine” ( 2005 ) ve “I Am Legend” ( 2007 ) gibi filmlere de imza atmış olan Francis Lawrence’ın oturduğu bir casusluk hikâyesi …
Filmin senaryosunu , Jason Matthews’un aynı isimli romanından ( 2013 ) uyarlayarak Justin Haythe yazmış …
69 milyon dolarlık bir bütçeye sahip olan ve sonuçta 152 milyon dolarlık bir gişe yapabilen filmin çekimleri Macaristan , Slovakya ve Avusturya’da gerçekleştirilirken , Jennifer Lawrence , rolündeki bale sahnelerine New York Şehir Balesinde ( New York City Ballet - NYCB ) hazırlanmış …
Prömiyeri , 15 Şubat 2018’de Washington , D. C. ’deki Newseum’da yapılan ve 2 Mart 2018 tarihinde vizyona giren filmin , 6.6 / 10 ( 108.289 oy ) ve 3.1 / 5 ( 7.406 oy ) olan IMDB ve Rotten Tomatoes izleyici puanı ortalamalarıyla 5.6 / 10 ( 257 yorum ) ve 53 / 100 ( 51 yorum ) olan Rotten Tomatoes ve Metacritic yorum ortalamaları , vasat bir filmle karşı karşıya olduğumuzu söylüyor gibi …
Gelin isterseniz , bu puanların etkisinde kalmadan , filmimizi , her zamanki gibi önceliği yine oyuncu kadrosuna vermek suretiyle mercek altına alarak bizzat kendimiz incelemeye ve sonrasında da puanlamaya çalışalım …
Her ne kadar , pozitif ayrımcılık yaparak yılların usta oyuncuları , Avrupa Film Akademisi Yaşam Boyu Başarı ve César ödüllü Charlotte Rampling ile 1 Academy , 2 Golden Globes , 3 Primetime Emmy ve 1 César ödüllü Jeremy Irons’ı eleştiri oklarının dışında tutmaya gayret etsek de , filmin oyuncu kadrosundaki anormalliği gizlenmenin neredeyse imkânsız olduğunu görüyoruz …
Özellikle de kadroda , hikâyenin Rus karakterlerini canlandıran bir tek Rus oyuncu yoksa …
Bu hatayı , yönetmen Francis Lawrence’mı yoksa casting direktörü Denise Chamian’mı yaptı ( veya hata olarak görmeyip ikisi birden bunu hiç önemsemediler mi ) bilinmez ama sonuçta yapılmış bir kere …
Bize göre bu hata karşısında durumu , Jennifer Lawrence’ın seksi görünümü ile Joel Edgerton’ın karizması da kurtarmaya yetmemiş …
Eğer castingdeki bu hatayı ( veya ayrıntıyı ) önemsemediniz ve halen koltuklarınızı terk etmedinizse , 1990’lı yıllarda çekilen soğuk savaş dönemi casusluk filmlerini andıran Amerikan yapımı yeni nesil bir casusluk filmini izlemeye hazırlamalısınız kendinizi …
Castinge ilişkin bu küçük değerlendirmeden sonra , şimdide kısaca işin teknik ayağına bir bakalım …
Bu bağlamda , filmin görüntü yönetmenliği koltuğunun , “The Hunger Games” ( 2013 – 2014 – 2015 ) film serisinin de görüntü yönetmeni olan Jo Willems’e , editörlüğünün ise yine aynı film serisinin editörü olan Alan Edward Bell’e teslim edildiğini görüyoruz …
Aslında filmin dekor , kostüm , makyaj , efekt vs. gibi teknik işlerinde de herhangi bir sorun yok …
Kesinlikle her şey yolundaymış gibi duruyor …
Ki zaten bu haliyle de filmde , sorun olması da son derece şaşırtıcı olurdu diye de düşünüyoruz …
Zira film , ABD ve Rusya arasında yaşanan bir casusluk hikâyesini anlatıyor olmasına rağmen birkaç işkence sahnesi dışında herhangi bir aksiyon , gerilim yahut heyecanlı sahne de içermiyor …
O yüzden de , teknik ekibin işi sanki biraz fazlasıyla kolay olmuş gibi …
Sonuç olarak , pek fazla ısınamadığımızı söyleyebileceğimiz bu film için puanımız 2,5 önerimiz ise , “siz bilirsiniz” şeklinde olacak …
Bu kadar olumsuz yoruma ve 140 dakikalık süresine rağmen , “Olsun , ben yine de izlerim” diyenlere de keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 21 Ekim 2018 günü saat 01.06’da yazılarak paylaşılmıştır .
