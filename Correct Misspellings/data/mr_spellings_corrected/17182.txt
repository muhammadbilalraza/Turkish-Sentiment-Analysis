Bu filmi aslında açılış gününde izlememe rağmen hala aklıma buraya yazacak doğru düzgün bir şey gelmiyor .
Her ne kadar harika filmlerle dolu Oscar sezonunun tam ortasında olsak da , bu filmi izledikten sonra sinemadan uzun bir süre boyunca soğudum doğrusu .
Bu yüzden uzun bir süredir eleştiri yazamıyordum .
Öncelikle bu filmin konusuna değinecek olursam ( eğer varsa tabii ) : Ana karakter olarak sempati duymamız gereken ama bir türlü duyamadığımız Kayhan , okul arkadaşlarıyla yıllar sonra görüşmek için buluşma yemeğine gider ve orada onun okul yıllığına arkadaşlarının yazdığı kötü şeyleri görür .
Bundan sonra Kayhan iyi niyetinden vazgeçer ve yıllığına kötü şeyler yazan herkesten intikam almaya başlar .
Madem konu açıldı , size Şahan Gökbakar ve filmleri hakkındaki görüşlerimden bahsedeyim .
İlginçtir ki , Şahan Gökbakar'ın şu ana kadarki hiçbir filminden nefret etmedim .
Evet , bu filmlerin her birinin hiç de iyi olmadığını olduğunu kabul ediyorum ama bu filmlerden birisine televizyonda denk geldiğim zaman belki bir göz atarım , sonra da aklımda hiçbir şey kalmadan kapatırım .
İzle - unut türünde idare ederler yani .
Fakat bu filmlerin her birinin gişe rekorları kırmasına da bir anlam veremediğimi söylemeliyim .
Ama benim için işin asıl can sıkıcı olan tarafı , Şahan'ın yarattığı filmlerin suyunu çıkarmaya çalışan filmlerden geliyor ; örneğin Cumali çember gibi .
Fakat şu ana kadar çektiği kötü filmlerin hiçbiri canımı sıkmamış olan Şahan'ın yeni filmi Kayhan , epey sinirlerime dokundu .
Bu yüzden film hakkında söyleyecek hiçbir iyi şey bulamadığım için , size direk filmin 3 önemli yanını ve neden bunların yanlış yapıldığını açıklamaya çalışacağım : 1 ) Ana karakter : Şahan'ın şu ana kadar canlandırdığı Celal ile Osman karakterleri hiç olmazsa biraz gerçekçi sayılırdı ( Şahan'ın seviyesine göre tabii ) . Recep İvedik karakteri ise ilk çıktığı zaman epey absürt ve aykırı bir kişilik olduğundan büyük dikkat çekti . Bu tiplemeler Şahan'ın kendi çapında anlaşılır olsa da , Kayhan'ı hiç anlamıyorum . Kayhan , Şahan'ın şu ana kadar canlandırdığı açık ara en itici karakterdi . Çünkü filmin tamamını Kayhan'la birlikte geçiriyoruz ve bu karakterin ağzından çıkan her bir kelimeye bile inanmadım , hatta Kayhan'ın ekrandan yok olmasını istedim . Hiç olmazsa Recep İvedik'in 3. filminde Recep'in kendi hayatında yaşadığı sorunları görüp karakter daha gerçekçi yansıtılmaya çalışılmıştı ( Şahan'ın seviyesinde tabii ) . Bu filmdeyse Kayhan'ın kendine ait hiçbir özelliği yok , bu kişiliğin nasıl bir çevreden geldiğini veya çocukluğunu hiç öğrenemiyoruz . Normalde bu tarz filmde bunları istemenin fazla olduğunun farkındayım ama filmin ortasında Kayhan'ın çocukluğuna yapılan bir flashback görüyoruz zaten ve bu flashback hikayeyi hiçbir şekilde etkilemiyor . Kayhan , filmin iyi adamı olmaktan ziyade , aslında kötü adamıydı . 2 ) Hikaye : Hiç olmazsa Cumali Ceber'in belli bir hikayesi vardı , ilk Recep İvedik filmini copy - pastel yapmış olmasına rağmen . Bu filmin konusu ise Kayhan'ın intikam alması iken , film bu konuyu unutuveriyor ve 1 saat boyunca Kayhan'ın arkadaşı ile takılmasını izliyoruz . Son 20 dakikaya geldiğimiz zamanda da film " doğru ya , benim bir hikayem vardı " diyor ve filmin en başından beri hazırladığı intikam hikayesini 2 dakikalık bir montaja sığdırmaya çalışıyor . Sonra da öylece bitiveriyor . Her bir Recep İvedik filminde bir devam filmi için potansiyel varken , Kayhan ise sırf para kazanmak için yapılmış izlenimi uyandırıyor . 3 ) Şakalar : Filmin canımı en çok canımı sıkan tarafı buydu aslında . Bu filmde yapılan tek bir şakaya bile gülmedim . Filmdeki şakaların her biri iticiydi , mantıksızdı ve yapılan işin içinde ruh yoktu . Fakat salon bu konuda benimle aynı fikirde değildi . Dediğim gibi bu filme açılış gününde gittim ve salonun tamamı doluydu . Kayhan'ı epey ön sıralardan izledim ve film boyunca salon gülmekten yıkıldı . Bağırarak gülmekten koltukları debelemeye kadar salonda o kadar çok ses vardı ki , etrafımı çevreleyen dev Dolby ses sistemine rağmen filmde söylenen kelimelerin büyük bir kısmını duyamadım bile . Hatta ara olduğunda arkamda oturan birisi " Keşke hiç ara olmasaydı , hep en güzel yerlerinde ara veriyorlar " dedi . Yani filmden zevk aldıkları için seyirci sevindim ama gerçekten mi ? Tamam , benim de Recep İvedik filmleri sırasında güldüğüm bazı yerler yok değil ama Kayhan , işin resmen suyunu çıkarmış . Eğer son yılların en itici karakterlerden birisinin sıradan insanların canını yakmasını izleyip sadece tek bir gelişme hakkında yapılan , kendisini tekrarlayan şakaları izlemek istiyorsanız , o halde Kayhan sizi tatmin edecektir . Daha da başka ne söyleyebilirim , bilmiyorum . Bu saydığım 3 şey dışında bile bu film hakkında her şey yanlıştı . Eğer benim gibi Şahan'ın diğer filmleri canınızı sıkmıyorsa bu filmin sıkacağına kesin eminim zaten . Eğer iyi bir komedi filmi izlemek istiyorsanız , Ölümlü Dünya ve Arif v 216 gibi filmlere destek olun . Günün sonunda bu filmi Cumali Ceber'den daha kötü bulup bulmadığımı bilmiyorum ( Cumali çember zaten başlı başına sinemaya bir hakaret çünkü ) ama epey yakın olduğu kesin . Size tavsiyem , bu filmi es geçmeniz . FİLMİN KÖTÜ yanları : - Bir senaryonun bile olmaması . - İtici , umursamayacağınız bir ana karakter . - Zayıf espri anlayışı . - Gereksiz ve birbirinden klişe olan yan karakterler . TOPLAM PUAN : 0 / 10
