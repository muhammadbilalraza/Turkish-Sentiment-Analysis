" The Raven " ı birkaç farklı açıdan ele alabiliriz .
Her şeyden bir polisiye - gerilim türü örneği .
Film boyunca takip edilen bir katil ve onun ardında ipuçları bıraktığı cinayetleri var .
Bu olayları birleştirerek finalde başarıya ulaşmaya çalışan bir dedektif var .
Tabii burada dikkat çekici unsur Edgar Allan Poe'nun ve onun hikayelerinin filmin merkezinde oluşu .
Poe'nun bütün eserlerini okumuş biri olarak bahsi geçen 4-5 efsane hikayesine hakimim ve onlara yapılan göndermeler de fena değildi .
Ancak Cusack'ın Poe performansını pek beğenmedim .
Zaten öteden beri yıldızımın pek barışmadığı bir aktördür John Cusack .
Özellikle filmin ilk dakikalarında " rezil " bir insan olarak yansıtılan Poe , bunların bir kısmını veya benzerlerini gerçek hayatta yaşamış olması ihtimaline karşın , biraz daha " az rezil " yansıtılabilirdi diye düşünüyorum .
Çok stereotip biri görünümünde .
Dahi ama çatlak .
Etrafındaki insanları sürekli ezen , onlara takılan , dalga geçen , iğneleyen , yeri geldiğinde sinirlenen , onları tersleyen , bencil , itici bir tip .
Dediğim gibi tarihsel gerçeklere baktığımızda bunların bir kısmı doğru da olabilir .
Ancak başlangıçtaki doku bu şekilde komediye kaçan değil de gerilim türüne daha uygun olarak , daha şık oluşturulabilirdi .
Yine de film izlenebilir bir polisiye - gerilim .
Vaat ettiği tek farklılık Poe .
Hayranıysanız ve hikayelere göndermelerden haberiniz varsa daha bir keyifli gelecektir film .
Onun dışında giriş - gelişme - sonuçta herhangi bir başka örneğe göre dikkat çekici bir unsur bulunmuyor .
