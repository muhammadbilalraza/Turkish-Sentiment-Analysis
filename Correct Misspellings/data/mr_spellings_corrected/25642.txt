Tek kelime ile BA - yıl - DIM .
Hiç tartışmasız son dönemlerde izlediğim ve gerçekten büyük keyif aldığım nadide yapımlardan birisiydi .
Mübalağa yapmak istemiyorum lakin beklentilerimin çok çok üzerinde bir film olduğunu gönül rahatlığıyla belirtmeliyim .
İngiltere ' nin soğuk ve kasvetli atmosferini , sıcak ve samimi bir üslupla ele alarak izleyiciye aktaran film ; Muhteşem oyunculuk performanslarıyla bezenerek adeta görsel bir şölen yaşatıyor .
Özellikle aktarılmaya çalışılan duygunun işlevselliği ve senaryonun barındırdığı mesajların içeriği adeta izleyicinin yüzüne bir tokat gibi çarpıyor .
Tüm ön yargı tabularını yıkmak , toplumun her kesimine hitap edebilmeyi başarmak ve amaca ulaşabilmek adına verilen mücadeleler , göğüs gerilen zorluklar ve en önemlisi tabi ki de dayanışma çerçevesinde el ele yürüyebilmek .
Bütün baskılara , saldırılara , tacizlere aldırmadan , istikrarlı bir şekilde adım atılan yolda ilerlemek ve bu mücadelenin getirisinin meyvelerini keyifle yiyebilmek .
En büyük mutluluk bu değilde nedir .
2011 yapımı ' Parade ' filmi ile olan benzer yönlerine rağmen bu filmin kalitesi tartışılmaz .
Tarihin tozlu sayfalarında keyifli bir zaman yolculuğuna çıkıyor insan .
Kostümler , müzikler , mekanlar .
Her şey mükemmeldi .
Kimine göre itici gelen fakat benim fazlasıyla hoşlandığım Güney İngiltere aksanı ile süregelen diyalogların tadına doyamadım .
Hele o tontiş yaşlı teyzelerin filme sağladığı katkı takdire şayandı .
İster Heteroseksüel , ister Eşcinsel , ister Biseksüel .
Hiç farketmez .
Aynı havayı soluyorsak , aynı bayrağın altında yaşam sürüyorsak , kimsenin kimseden yok bir üstünlüğü .
Aşağılık kompleksinin esiri olmuş bencil ve narsist insanlardan arınmış , her bireyin sevgi , saygı ve hoşgörü ilkeleri ekseninde hayatını devam ettirebileceği , huzurlu bir Dünya dileklerimle .
Kesinlikle izlenmesi ve izlettirilmesi gereken harika bir film . iyi seyirler
