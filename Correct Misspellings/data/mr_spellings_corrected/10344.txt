Seksenlerde yazılmaya başlanan bir serinin ilk kitabının beyazperde uyarlaması olan Ender's Game : Uzay Oyunları , türün meraklıları ve serinin sıkı takipçileri tarafından uzun zamandır bekleniyordu .
Orson Scott Card'ın kaleme aldığı bu bilimkurgu serisinin bu hafta sonu vizyona giren beyazperde uyarlaması , kitabın hayranlarını tam olarak tatmin etmese de , kitabı okumayan izleyicinin genel olarak beğenisini kazandı . ' un ön gösterim etkinliğinde izlediğim film , son zamanlarda bilimkurgu türüne oldukça temkinli yaklaşmama rağmen filmi sonuna kadar ilgiyle izlememe sebep oldu .
Tabii burada oyuncu performanslarının başarısının rolü büyük .
Adını X Men Başlangıç : Wolverine ve Tsotsi gibi filmlerle duyduğumuz Gavin Hood'un uyarlayıp beyazperdeye aktardığı Ender's Game ; uzaylılar ve insanların arasındaki savaşın ilk roundundan insanlığın galip gelmesinin ardından , yeni bir saldırının hazırlık safhasını ele alıyor .
Dünya Formic adı verilen uzaylı ırkın muhtemel saldırısını önlemek adına her yolu deniyor ve çareyi gelişen teknolojilere çok çabuk uyum sağlayan çocuklardan ordular kurmakta buluyor .
Bu ordulara katılmak için bir savaş okuluna devam eden ve ailesinin son umudu olan Ender , Albay Graff'e göre de dünyanın son umudu oluyor .
Çocuklardan oluşan ordular yerçekimsiz ortamlarda saldırıya hazırlanıp , inanılmaz gerçeklikteki simulasyonlarda birbirleriyle savaşırken , Ender sahip olduğu sağduyu , zeka , inisiyatif alma gücü vb. özellikleri ile kısa sürede kendisini gösteriyor , terfi ediyor ve sonunda kumandan olarak başa geçiyor .
Ancak filmin uzun sayılabilecek 114 dakikalık süresine rağmen bütün bunlar öylesine hızlı olup bitiyor ki , bir an ipin ucunu kaçırıveriyorsunuz .
Ama filmin finalinde , bunun da bilinçli bir tercih olabileceği fikri beliriyor kafanızda .
Film sürekli şu iki fikri tekrar ediyor ve bu ikisi arasında gidip geliyor : İlki " Düşmanının varlığını onu iyi tanıyacak kadar kavradığında , onu sevmeye de başlarsın . " diğeri ise " Yılanın başını küçükken ezeceksin . "
Ne ablası kadar merhametli , ne de abisi kadar şiddet yanlısı olmayan Ender , oyunu kuralına göre oynuyor ama insan her oyunu kazandığına sevinemiyor işte .
Not : Ejderha Ordusu'nun sahaya sürüldüğü sahnede hep bir ağızdan söyledikleri marşımsı şarkı gösterdi ki , uzayda da olsa asker askerdir ; yaylalar , yaylalar !
Bu arada filmin oldukça başarılı bir soundtracki olduğunu söylemeden geçmeyeyim .
