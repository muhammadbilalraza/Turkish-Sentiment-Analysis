Şimdi öncelikle bu filmin yönetmeni ve yazarı Christopher Nolan'ı çoğumuz tanıyoruz değil mi ?
Bu yönetmen ilk önce adını Batman Başlıyor ve Prestij gibi beklenmedik başarılar gösteren filmler ile adını duyurdu .
Ardından yönetmenlik camiasında Kara Şövalye ile müthiş bir yükseliş yaparak gönüllerimize taht kurdu .
Ve bunu da ayrıca 2010'da vizyona giren yeni filmi Başlangıç ile de yeniden kanıtlamış oldu .
2012'de ise Kara Şövalye Yükseliyor ile karşımıza çıktı bu yönetmen ve karışık eleştiriler aldı .
Ama genelde iyiydi .
Şimdi kısaca bu yönetmenin her filminde çıtasını , yapabileceklerini bir tık hep daha ileriye atarak ortaya bir şaheser çıkarıyor .
Peki bu şaheserleri de bir tık ötesine gidilebilir mi ?
İşte cevabı Nolan'ın son filmi Yıldızlararası'nda ve şunu rahatlıkla söyleyebilirim ki ortaya tam bir şaheser çıkmış .
Ayrıca büyük bir ihtimalle de bu yılın en iyi filmi .
Aslında bu eleştiriyi ayrıntılı yazmak isterdim ama film hakkında bir sürü spoiler ( sürpriz bozan ) var .
Bu yüzden öncelikle bu film hakkında bildiklerimizden gidelim .
" Dünya'da artık yiyecek kaynakları tükenmiştir ve tozlar daha da artmıştır . Yani Dünya yavaş yavaş yaşanamaz bir hale gelmiştir . Bu sırada Cooper ( Matthew McConaughey ) şans eseri dünyayı kurtarmak amaçlı bir göreve seçilir ve bu iş uzayda , yeni ve yaşanabilir bir gezegen bulmak amaçlıdır . Ama bu yolda onu , ailesi ve aynı görevde olan diğerleri için zorlu bir yolculuk olacaktır . "
Tamam , tamam .
Bence film hakkında bu kadar ana bilgi yeter de artar bile .
Gerisini izleyip kendiniz görün bence , kesinlikle buna değecek .
Şimdi filmin başarılarına gelelim ; Görsel efektler , son zamanlardaki en yaratıcı ve en başarılı örneklerinden birisi adeta .
Oyunculuklar , oldukça başarılıydı .
McConaughey ve Anne Hathaway bunlardan bazıları .
Bu arada filmdeki Matt Damon ise başka bir sürprizdi .
Senaryo oldukça yaratıcı ve son zamanlardaki diğer Hollywood filmlerinden daha iyi .
Yani diğer filmlerde efekt oldu mu patlatalım düşüncesi varken bu filmde ise bu şeyleri bilim için kullanıyor .
Ya da mesela filmdeki robotlar cool dursun diye değil de o dünyanın gereksinimlerinden biri de oldukça normal bir şeymiş gibi gözüküyor .
Ayrıca filmin 169 dakikalık bir süresi de var ama lütfen ön yargılı olmayın bu konuda çünkü filmi izlerken zamanın nasıl geçtiğini anlamıyorsunuz .
Bunun dışında ekibin keşfettiği yerler bile çok yaratıcıydı .
Dağ boyutunda dalgaların olduğu , bulutların bile donmuş olduğu bambaşka gezegenler veya solucan delikleri ile karadelikleri keşfetmek gibi .
Yani onlar keşfederken sanki biz de oradaymışız hissini çok iyi veriyorlar .
Aslında film bizi olayların en başından bizi bir amaç için kullanıyor ama filmin sonlarına doğru niçin kullandığını müthiş bir derecede açıklıyor .
Bu son kısmı çok yaratıcıydı .
Film , kısaca Nolan'ın yeni bir şaheseri ve üstelik çıta olabildiğinden daha yüksekte . ( acaba Nolan'ın sonraki filmi nasıl olacak ? ) Film bir yandan gelecekte bu tür olayların gerçekten de olabileceğini gösterirken bir yandan da Nolan'ın yaratıcı hayal gücüne tanık oluyoruz .
Bunun dışında filmin sonu elbette bir yere varıyor ve bu vardığı yer kimilerine saçma , kimilerine başarısız vb. gelebilir .
Ama beni tatmin etti ve bence herkes de bunu başarılı bulacaktır .
Bu filmi kısaca mutlaka sinemada , mümkünse IMAX'de izlemeniz gereken , bu yılın en iyi filmi olmuş diyebilirim rahatça .
Nolan , oyuncular ve filmin kendisi adeta bir başyapıt .
Mutlaka izleyin !
5 / 5
