ORTALAMA BİR FİLM olmasına RAĞMEN ÇOK BEKLENTİYE GİRMEDEN İZLENEBİLİR “Erkek filmleri çeken kadın yönetmen” olarak nam salan Kathryn Bigelow sinemasını “1982 – 20” ve “2002 – 2012” olarak iki farklı dönemde incelemek gerekiyor .
1982-20 arası dönemde tür sineması konusunda “Near Dark” ( 1987 ) , Point Break ( 1991 ) , Strange Days ( 1995 ) gibi yetkin örnekler veren Bigelow , 2002’deki “K : 19 : The Widowmaker” filminden itibaren “siyasi” ve “milliyetçi” yapısı ön planda olan filmler çekmeye başladı .
2009 yılında daha minimalist tarzda olmasına karşın görece vasat filmi “The Hurt Locker” ile , “Avatar” ( 2009 ) ve “Inglouirous Basterds” ( 2009 ) gibi güçlü filmler karşısında “Film” ve “Yönetmen” Oscar’larına sahip olarak haksız bir galibiyet aldı .
Zero Dark Thirty ise kuşkusuz Bigelow’un 20 sonrası çektiği filmler içerisinde “sinema duygusu” , “teknik altyapısı” ve “siyasi tutumu” bakımından açık ara en iyi filmi .
11 Eylül saldırılarının ardından yıllardır aranan Usame Bin Ladin’in öldürülüşünü ele alan film , bunu kendisini “dişli köpek” olarak tanımlayan kadın ajan Maya ( Jessica Chastain ) ‘nın mücadelesi ekseninde anlatıyor .
Bigelow , sonunu başından bildiğimiz bu hikayenin 2003 – 2011 arasındaki “yakalama süreci”ne odaklanıyor ve Mark Boal’un gerçeklere ve gizli belgelere dayanan senaryosu ekseninde bir “operasyon filmi”ne dönüşüyor .
Konusal bazda olmasa da kısmi olarak David Fincher’ın “Zodiac” ( 2007 ) ‘ıyla benzeştirmek mümkün filmi , çünkü ikisi de gerçek bir olaydan uyarlama .
Birisi dedektif filmi konseptinde ilerlerken , diğeri CIA filmi tabanını eksen alıyor .
Fakat Zero Dark Thirty’deki karakterlerin Zodiac’taki gibi derinlemesine ele alındığını söylemek mümkün değil .
Zero Dark Thirty ile ilgili yakın zamanda yapılan eleştirilere baktığınızda “film eleştirisi” ve “ideoloji eleştirisi” olarak ikiye ayrıldığını göreceksiniz .
Bunların büyük kısmı ise filmin içerisinde barındırdığı tüm başarıları görmezden gelip “İşkenceyi savunuyor , Amerika’yı yüceltiyor , Kahrolsun Bigelow ! ” türündeki cümlelerden oluşuyor .
Açıkçası durumun bu noktaya gelmesinden epey rahatsız olmuş durumdayım .
Örneğin , Robert Zemeckis’in bu yılki son filmi “Flight” ( 2012 ) ’ı ele alalım .
Gece boyunca alkol alıp ayağa kalkamayacak durumda olan Whip Whitaker’ın bir saat sonra mahkemeye çıkması gerekmektedir .
Ve avukatı , Whip’i ayık duruma getirmek için ona kokain çektirir .
Ki Whip zaten kokain kullanmaktadır .
Ondan sonra kendine gelir ve mahkemeye çıkar .
Şimdi bu noktada kokaini özendiriyor mu demeliyiz ?
Tabii ki hayır .
O anki durum çerçevesinde “etik” olmasa dahi Whip’i kendine getirmek için yapılması gereken yapılıyor .
Kaldı ki , Flight gerçek bir olay değil “bir senaryo” .
Şimdi Zero Dark Thirty’nin çok konuşulan işkence sahnelerine gelelim .
Karakterlerin Usame Bin Ladin’e ulaşabilmesi için onun örgüt militanlarını konuşturma amacıyla işkence yapılıyor .
Yapılan işkenceler teröristleri konuşturuyor ve sonunda adım adım gerçekleşen operasyonlar sonucunda Ladin’i yakalamayı başarıyorlar .
Bu gerçek bir olay olduğundan Ladin’i yakalayış sürecinde CIA’nin söylediği gibi gerçekte kimseye işkence yapılmadığını düşünmek elbette bir ütopya .
Dünyanın en büyük teröristlerinden birini yakalamak için ona aşırı derece bağlı militanlarını kolay bir şekilde konuşturamazsınız .
Peki bu noktada Bigelow işkenceyi mi savunuyor ?
Yine hayır .
Kendisinin de dediği gibi “Ben olanı gösterdim . ” CIA’nin ve filmi izleyen çoğu kişinin “Asla işkence yapmadık” diye şiddetle karşı çıkmalarına rağmen Bigelow aslında Amerika’yı eleştirmiş bile oluyor .
Peki Bigelow teröristlere işkence yapmadan onları konuştursaydı , aynı eleştirmenler bu sefer gerçekleri yansıtmadığını , kahramanları sevimli hale getirmeye çalıştıklarını , olayları Amerika’nın kendi işine geldiği gibi yorumladığını iddia etmeyecekler miydi ?
İşkence sahnelerine gelirsek abartıldığı kadar “aşırı” olduğunu söyleyemeyeceğim .
Bir insanı konuşturmak için yapılan işkenceler arasında “yüzüne gece boyu ışık verip uyutmamak” , “son ses metal müzik açmak” ya da “waterboarding” gibi yöntemlerin olduğunu zaten biliyoruz .
Ki diğer işkence yöntemleri düşünüldüğünde bunlar “hafif” bile kalıyor .
Bigelow zaten bu sahneleri mümkün oldukça “kansız” ve “pornografi” sınırlarında dolaşmadan yapıyor .
Bu da Bigelow’un işkenceleri gösterirken “yumuşatma” yoluna gittiğini ve hatta yapılan çoğu işkence yöntemini de göstermediğini kanıtlıyor .
Peki filmde “milliyetçi” dokunuşlar yok mu ?
Elbette var .
Fakat bir Amerikan filminden bahsediyoruz .
Elbette Amerika , “Argo” , “Lincoln” ve “Zero Dark Thirty” gibi filmler çekecek .
Ama biz bunlara bakış açımızı “Amerika’yı övüyorlar işte .
Çöp ! ” kıvamına getirip filmlerdeki tüm yönetmenliği , teknik altyapıyı ve oyunculukları görmezden geliyorsak “sinema” adına kendimizi sorgulamamız gerek diye düşünüyorum .
Filme tekrar dönersek Kathryn Bigelow’un inanılmaz yönetmenliği filmin her karesinde gözümüze gözümüze çarpıyor . .
Amerika’da Zero Dark Thirty hakkında büyük ihtimal kulisler açılıp yapılan “işkence” sahnelerine eleştiriler .
Oysa Bigelow , herkesin dillerinden düşmeyen , son yarım saatteki olağanüstü “baskın sekansı”nın haricindeki ilk 2 saat içerisinde de “güçlü bir CIA filmi” tabanı yaratıyor .
Üstelik kimseyi “şovenist bir kahraman”a dönüştürmüyor , “Yaşasın Amerika ! ” demiyor .
Şahane kurgusunun altında hafiften sürekli kendisini devam ettiren Alexandre Desplat notaları da filme büyük güç katıyor .
Özellikle yine Bin Ladin’in öldürülmesini konu alan bu seneki bir başka film “Seal Team Six : The Raid on Osama Bin Laden” ( 2012 ) ile karşılaştırdığımızda Bigelow’un yönetiminin ne kadar “büyük” olduğunu çok daha iyi anlıyoruz .
Aynı baskın sahnesinin farklı ellerde nasıl “önemli” ya da “önemsiz” hale gelebileceğini görmek için diğer filmin de izlenmesi gerekiyor .
Karakterlerinin çok derinlikli yazılmaması kuşkusuz filmde tek bir amacın olmasından kaynaklanıyor . “Usame Bin Ladin’i yakalamak ! ” Bunu yaparken en çok takdir ettiğim şey ise kendini “dişli köpek” olarak adlandıran “Maya”nın , bir kadın olarak kendini erkeklere sunmadan bu işi başarabilmesi .
Bu noktada filmi “feminist” olarak niteleyenler da olacaktır .
Jessica Chastain’in üstün performansının ise büyük payı var . “Silver Linings Playbook” ( 2012 ) ‘taki rolüyle bu yılki rakibi Jennifer Lawrence gibi “yüzüne odaklı” abartılı ve gösterişli mimiklerle oynamayı tercih etmiyor , aksine filmdeki 8 yıllık süreç içerisinde bakışlarının ardında barındırdığı bir sürü duyguyu aynı gerçeklikte yansıtıyor ve yürüyüşüne kadar kademe kademe kendini değiştiriyor .
Filmin güçlü ve kalabalık oyuncu kadrosu da bir “Toplu Performans” adaylığını hakediyor açıkçası .
Jason Clarke , James Gandolfini , Kyle Chandler , Jennifer Ehle , Mark Strong , Joel Edgerton gibi oyuncular yan rollerdeki performanslarıyla filmi “diri” tutmayı başarıyorlar .
Zero Dark Thirty , “işkence” ve “ideoloji” tartışmalarıyla devam ededursun , Bigelow’un 20 sonrasında çıkardığı “en iyi iş” .
Yönetmenlik anlamında ise kariyerinin “en iyisi” bile diyebiliriz .
Bize ise Bigelow’un böyle bir “yönetmenlik - oyunculuk - kurgu - sinematografi - müzik” bileşiminde “kusursuz” bir iş çıkarmasını takdir etmek ve böyle işler ortaya koymaya devam edecekse “inandığı yolda ilerlemesini” dilemek kalıyor .
