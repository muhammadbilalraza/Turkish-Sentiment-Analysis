İlk filminin büyük başarısından tam 13 yıl sonra , sonunda Kayıp Balık Nemo’ya bir devam filmi geldi .
Bu film , ilk filmin sevilen karakteri Dori üzerine kurulmuş .
Bu filmde Dori , bir ailesinin olduğunu hatırlıyor ve balık hafızası yüzünden her şeyi anında unutabileceği için Dori ve babası Marlin ile bir yolculuğa çıkıyorlar .
Bu filmin , geçen yılki Minyonlar filmi gibi olacağını düşünmüştüm , sevilen yan karakterin kendine ait bir filmi olunca bütün beklentilerin suya düşmesinden bahsediyorum .
Pixar’ın geçen yılki filmleri İyi Bir Dinozor’u ve Ters Yüz’ü de pek beğendiğimi söyleyemem .
Bu yüzden bu film için bütün beklentilerimi sıfırlamıştım .
Beklediğimden daha da fazlasını buldum .
Kayıp Balık Dori’nin ne kadar başarılı bir devam filmi olduğu tartışılır ama iyi bir film olduğu kesin .
Kayıp Balık Dori’nin eksikliklerinden başlayalım .
Bu film , ilk filmin yarattığı nostaljik duyguyu yeniden yaşatsa da , nostaljiyi içeren bazı sahneleri hızlı geçmiş .
Giriş , gelişme ve sonuç bölümleri biraz fazla aceleye varmış gibi duruyor .
Süresi de oldukça kısa olduğundan , bu karakterlerle daha fazla vakit geçirmek istiyorsunuz .
Bir de bu filmin neredeyse tamamı balıkların bulunduğu parkta geçtiği için , ilk filmdeki gibi sınırsız macera limiti azalmış oluyor .
Ama bir de filmin iyi taraflarına bakalım .
Ellen DeGeneres , bir kez daha Dori’yi seslendirmek için seçilmiş en iyi kişi olduğunu kanıtlıyor .
DeGeneres’in sesi Dori ile o kadar örtüşüyor ki , filmin bütün dinamiğini etkiliyor .
Eğer bu filmi Türkçe dublajlı izlerseniz , orijinal seslendirmenin yarattığı tempoyu ve enerjiyi hissedemeyeceğinize eminim .
Filmin temposu sırf seslendirme kadrosu yüzünden bu kadar iyi değil , yanlış anlamayın .
Filmin senaryosunun da büyük bir etkisi var .
Mesela , bu film Dori’yi sürekli hafızasını kaybedip her şeye yeniden başlayan , sinir bozucu birisi olarak göstermemiş .
Hafızasını yitirince aklına ilk gelenler ile geçmişine dair bir şeyler hatırlayıp , zeki birisi olarak göstermiş .
Bu yüzden film hiç tekrara uğramıyor , komedi dozu artmış oluyor .
Ayrıca , filmdeki yan karakterlerden de bahsetmek istiyorum .
Ahtapot Hank , Animasyon , her zamanki gibi oldukça güzeldi , özellikle de filmin başında gösterilen Piper adlı kısa filmde bunu göreceksiniz .
Filmin mesajını da oldukça beğendim , sonunu çok iyi bağlamışlar .
Gerçi evet , son 15 dakikada geçen otoban sahnesinin hiç de gerçekçi olmadığını bilsem de , izlerken çok keyif aldım .
Kısacası Kayıp Balık Dori'nin bazı eksi tarafları var .
Bu taraflar filmi biraz basitleştirdiği için bu filmi hiçbir beklentiye girmeden izlemenizi tavsiye ediyorum .
Ve bazı sahneleri biraz fazla çocukça olsa da genel anlamda , hem yetişkinlerin hem de çocukların eğlenerek izleyecekleri bir film olmuş .
Ben şahsen , oldukça iyi vakit geçirdim ve filmin bitmemesini diledim .
Eğer filmi ortalama bulursanız da son 20 dakikasını çok seveceksiniz , film sonunu çok iyi toparlamış .
Bu yüzden film Türkiye'de vizyona girince bir daha izlemeyi planlıyorum .
İyi seyirler .
FİLMİN İYİ yanları : + DeGeneres'in Dori'ye yaptığı seslendirme . + Yardımcı karakterler . + Yaratıcı , zekice yapılmış ve ters köşe yapan sahneler . + Temposunun hiç düşmemesi . + Güzel animasyon ve başarılı mesajlar .
FİLMİN KÖTÜ yanları :
- Bazı anlarında biraz basitleşmesi , çok çocukça gelmesi .
- 1-2 tekrar eden anının olması .
TOPLAM PUAN : 8.3 / 10
