Böyle konusu olan bir film , kolayca klişe ve vasat bir rehine kurtarma filmine dönüşüp Amerikalıların kahramanlıklarını anlatan klasik Hollywood yapımları arasına katılabilirdi .
Baştan sona hafif belgesel tadı veren film hiçbir şekilde Somalili korsanları güçlü bir düşmana çevirip Amerikalıların kendilerinden daha güçlü düşmanlarını haklaması gibi sampur sumpur bir akış kazanmıyor .
Tam tersi , enfes final kısmına bakarsak Amerikalıların akılsızlığına bile bir parça değinilmiş .
Film bitince sinema salonu yerine tiyatro salonunda olmayı diledim ; yönetmen oyuncularıyla bir çıksaydı da ayakta alkışlasaydım diye düşündüm .
Paul Greengrass , gerçekten unutulmaz bir filme imza atmış .
Film insanı bir ilk yarı sonunda çarpıyor bir de bitişinde , ama bitişindeki çarpış okkalı bir tokat gibi resmen !
Yalnız yönetmen seyirci izlerken etkilensin diye çekmemiş filmi , iyi bir biyografi yapmak isterken fazlasına ulaşmış .
Greengrass , çarpıcı , dramatik bir film yapmak niyetiyle bu filmi çekseydi bence seyirciyi bu kadar etkileyemezdi .
Filmin son 15-20 dakikası herhalde bu yıl izlediğimiz en iyi sekanslardı .
Kaptan Phillips ile hemşire arasında geçen diyalog tüyler ürpertici , göz doldurucu , fena halde çarpıcı , etkileyici bir sahne .
Hala aklımdan çıkmıyor , olağanüstü bir final !
Diyorum ya , Hanks sırf bu 15 dakika için bile bir ödül hak ediyor .
Koskoca bir Amerikan ordusunun tek bir adam için devreye girmesi gibi sahnelerle " Amerikalılar kahramandır " hiç denmiyor değil ama bu gözümüze sokulmuyor ya , o çok iyi işte .
Bilgisayarın da çok az sahnede kullanılması filme hayran kalmanızı arttıracak bir başka nokta .
Sanırım diyecek başka bir şey kalmadı .
Muhteşem bir gerilim eşliğinde ilerleyen biyografik dramın aynı zamanda harikulade bir gözdağı filmi olduğunu da söyleyebiliriz .
Kaptan Phillips'ın görüntü yönetiminden müziğine kadar her unsuru şaheser .
Zaten jenerikler akarken Hans Zimmer'ın adını görünce müziklerin nasıl bu kadar iyi olduğuna hiç şaşmadım .
Kısaca Kaptan Phillips için salonlardaki yerinizi biran önce alın derim , bu filmi kaçırmak ayıp !
- - - - - - - - - - - - - - - -
- Eleştirinin tamamını okumak istiyorsanız siteme davetlisiniz .
