Bu eleştirinin biraz geç olduğunun farkındayım , geçen Aralık'da vizyona girmesine rağmen Dangal'ı anca şimdi izleme fırsatı bulabildim .
Ve bir amir Khan filmi olduğu için de başlı başına bir eleştiriyi hak ediyor Dangal .
O zaman Dangal'dan konuşalım .
" Zamanında başarılı bir güreşçi olmuş ama artık emekli olan Mahavir Singh Phogat'ın tek isteği , güreşlere katılması için bir erkek çocuğu olmasıdır . Ama üst üste kız çocuğu olunca Phogat , güreş konusundaki umudunu yitirir . Ama bir gün kızlarının ne kadar güçlü olduğunu görünce , onları güreş için eğitmeye başlar . Film de bundan sonra onun kızlarının hayatlarının nasıl değiştiğine ve bu tempoya nasıl ayak uydurmaya çalıştıklarına odaklanıyor . "
Her amir Khan filminde olduğu gibi bu filmi de izlemeden önce çok heyecanlıydım .
Ve hayal kırıklığına uğramadım .
Dangal , amir Khan'ın yaptığı en iyi işlerden birisi .
Öncelikle performanslara bayıldım .
Geeta'yı canlandıran ve bence filmin asıl yıldızı olan Fatima Sana Shaikh , inanılmaz bir performans sergilemiş .
Babita'yı canlandıran Sanya Malhotra da öyle .
Ama amir Khan , her zamanki gibi döktürmüş .
Bu filmdeki performansına diğer filmlerinden daha kişisel bir şeyler katmış gibiydi .
amir Khan'ın kariyerinin en iyi performansıydı diyebilirim .
Ve oyunculuklar bir yana , Dangal hakkındaki neredeyse her şeye bayıldım .
Özellikle de hikayesine .
Filmin güreş sporuna vizyona giren diğer filmlere göre daha fazla odaklanması çok güzeldi ve verilen mesajlar da çok başarılıydı .
Bir de , Nitesh Tiwari'nin yönetmenliği şahaneydi .
Fakat Dangal ile ilgili birkaç ufak sorunum var sadece .
Bunlardan birisi , filmin bir süreden sonra sadece Geeta'ya odaklanıp tamamen Babita'yı unutmasıydı .
Bunun dışında bu filmin gerçek hikayeyle pek örtüşmediğini de öğrendim ( özellikle de Geeta'nın finaldeki güreş sahnesi ile Geeta'nın koçunu kötü göstermesi gibi ) .
Gerçi bunlar hikayeye katkıda bulunsa da genel anlamda daha gerçekçi bir iş çıkabilirdi .
Ve merak ettiğinizi de biliyorum , Dangal mı yoksa Sultan mı daha iyiydi ?
Çünkü her iki filmin de çok ortak yanı var .
Bollywood sinemasının en çok gişe getiren 1 ve 2 numaralı filmleri olmaları ve geçen yıl vizyona girmelerinin dışında her iki film güreş ile ilgiliydi ve bu iki filme de bayılmıştım .
Şahsen Dangal ile Sultan'ın aşağı yukarı eşit olduğunu düşünsem de , Sultan'ın bir tık daha başarılı bir iş olduğunu düşünüyorum .
Çünkü Dangal'ın güzel bir mesajı , müthiş performansları ve kusursuz yönetmenliği olsa da , Sultan da ana karakterini olabilecek en gerçekçi şekilde işlemeyi başarıyordu ve gerek dramatik anlar , gerek güreş sahneleri olsun , seyirciye vermek istediği etkinin de ötesinde bir şeyler veriyordu .
Beni yanlış anlamayın , Dangal'a bayıldım ama Sultan bittikten sonra derin bir nefes alıp rahatlamıştım .
Dangal ise aynı tonda başlıyor , ilerliyor ve bitiyor .
Ve sonuç olarak da başarılı bir film çıkmış olsa da Sultan , beni Dangal'dan daha çok etkiledi .
Sonuç olarak eğer amir Khan'ın hayranıysanız ve spor filmlerini seviyorsanız , Dangal'ı izlemenizi kesinlikle tavsiye ediyorum .
Güçlü bir mesajı var , başarılı oyunculuklara ve yönetmenliğe sahip , kesinlikle görülmesi gereken bir iş .
amir Khan'ın en iyi filmlerinden birisi , sakın kaçırmayın .
FİLMİN İYİ yanları : + Nitesh Tiwari'nin yönetmenliği . + amir Khan ve Fatima Sana Shaikh . + Güreş sporunu daha önceden hiçbir filmin ele almadığı kadar detaylıca işlemesi . + Müzikler . + Mesajlar .
FİLMİN KÖTÜ yanları :
- Filmde olan bazı olayların gerçekte yaşananlar ile örtüşmemesi .
- Bazen bir karaktere fazlaca odaklanıp , yan karakterleri unutması .
TOPLAM PUAN : 10 / 10
