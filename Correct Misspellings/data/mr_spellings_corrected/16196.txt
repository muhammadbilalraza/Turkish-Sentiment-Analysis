Dabbe'nin bütün serilerini izlemiş biri olarak , her ne kadar korku türevlerinde Hasan Karacadağ kendini geliştirmiş olsada biz mütedeyyin izleyicilerin yumuşak karnı olan efsunlu materyalleri filmlerinde ana öğe olarak kullandığından mütevellit bizleri etki altında bırakma konusunda 1-0 önde başlıyor .
Dabbe 2 gibi felaket ötesi bir filmden sonra bunu çekmesini cesaretine yada başka etik ! bir anlayışına mı bağlamam gerekiyor bilemem ama salt korku yapımı adına güçlü prodüksiyon ile kimsenin izleyicilerin karşısına çıkmaması yönetmenin elini güçlendirmiş anlaşılan .
Filme gelince yine klasik Hasan Karacadağ imzası olan amatör oyuncular , basit diyaloglar , kötü efekt , zayıf senaryo ve ucuz prodüksiyon ile takdirimi kazanmış etkili reklamasyonla yine gişenin belini kırmış bir yapım .
Filmi izlerken korkmadım ama film bittikten sonra insan normal hayatta başına gelen anormal şeyleri hayra yoracağına filmin insan üzerinde bırakmış olduğu tekinsiz ve huzursuz üç harflilere yorması çok ilginç .
İmdb oy oranına aldamayın çünkü yaklaşık 500 kişilik bir ekip tarafından 10 puanla ! şişirilmiş .
Filme gelirsek bayanlar ve özellikle küçük kız çocuğu senaristin üzerlerinde yapmış olduğu telkinden olsa gerek naif bilinçaltılarının etkisinde kalarak bir nebze inandırıcı oynamışlar .
Lakin Sinan ve avukat arkadaşı hiç mi hiç inandırıcı oynamamışlar .
Sadık hoca fena değildi .
Bir de kızdığım bir nokta filmin sonlarına doğru Sinan korkmuş küçük kızı sakinleştirirken kızın dudaklarından öpmesi bu ne perhiz bu ne lahana turşusu dedirtti .
Açıkçası korku filmi bütçe isteyen bir yapım .
Efektler olmazsa olmazı .
Hele oyuncu seçimi çok önemli .
Umarım Japon korku sinemasının katmanlarını altyapısına enjekte eden Hasan Karacadağ eleştirilerimizi kale alırda bizleri bu kadar uzun negatif eleştiri yazma zahmetinden kurtarır .
