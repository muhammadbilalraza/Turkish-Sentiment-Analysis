Son yıllarda yurtdışında belki de en fazla ses getiren Türk filmi .
Aslında kağıt üzerinde Fransız filmi ancak tüm kadroyu ve anlatılanları göz önüne aldığımda " Türk filmi " olarak bahsedeceğim .
Tabii ki pek çok başarılı yapım önemli festivallerden önemli ödüllerle , güzel eleştiriler ile döndü , ancak " Mustang " , hikayesi ve oyuncu kadrosunun da etkisiyle , festival seyircisinden tutun , örneğin dünyaca ünlü Amerikalı aktör James Franco'ya kadar .
Film , yabancı basın veya eleştirmenler tarafından muhakkak belli açılardan ele alınıyor , ancak biz Türk seyircisinin yorumları da , bu topraklarda ve kültürde yaşayan insanlar olarak çok önemli haliyle .
" Mustang " ile ilgili en sık dile getirilen eleştirilerden biri , ülkemizin aslında bu kadar " iç karartıcı " bir yer olmadığı ile ilgiliydi .
Bunlar tabii ki çok ama çok derin konular ve üzerine saatlerce konuşulabilir , sayfalarca yazı yazılabilir .
Ben çok üstünkörü geçmeyi düşünüyorum .
Ülkemizde yaşanan şeyler olmadığını , yani yönetmen Ergüven ve ekibinin bunları tamamen hayal ürünü olarak sunduğunu düşünmüyorum .
Ancak gözüme batan bazı hususlar da var .
İster istemez , hele ki ülkemizin son on beş yılına baktığımızda , Kastamonu'daki genç kız öğrencilerin filmin girişinde erkek arkadaşlarıyla denize girip deve güreşi oynayacağı düşüncesi pek yakın gelmedi bana .
Hele ki o kadar kapalı bir çevrede yaşıyorken .
Bu yalnızca bir örnek ve oldukça çoğaltılabilir filmin genelinde .
Kısacası demek istediğim , seyirci biraz daha " gerçeklik " arıyor .
Veya Lale ve o uzun saçlı şoförün , Yasin miydi ? , dostça ilişkisi .
Yani çok enteresan bir durum aslında .
Bir yandan filmde asıl anlatılmak istenenler bir şekilde ülkede yaşanıyor , ancak bu durumun yaşandığı çevre , atmosfer , karakterler , diyaloglar , bu şekilde yaşanmıyor .
Veya bazıları yaşanıyorsa dahi bu kadar klişe , bu kadar " kör göze parmak " bir tavırla yansıtılması , 2015 yılına pek de uymuyor gibi .
Filmin tarzı kesinlikle farklı , kesinlikle stilize bir yaklaşım var , kabul ediyorum .
Fakat senaryo ne yazık ki çok çok zayıf .
Genç oyuncular belli bir başarıyı tuttursa da , onlardan da çok akılda kalıcı bir performans çıkmamış denebilir .
Film çok fazla konudan aynı anda bahsetmeye çalışıyor ve bu özelliği ile pek çok yerde yazdığı bir " Mahsun Kırmızıgül " havası var .
Ancak yine de , o kadar kötülenecek bir deneme değil .
Bazı hataları olsa da .
