Senaryosunu , yönetmen koltuğunda oturan Stephen Chbosky'nin , R. J. Palacio'nun aynı isimli romanından ( 2012 ) uyarlayarak Jack Thorne ve Steven Conrad ile birlikte yazdığı “Wonder” , izleyicisine " duygusal " anlar ve hatta kimi sahnelerde " göz yaşı seli " yaşatan bir aile draması .
O nedenle de filme verilen yüksek puanlar kimseyi hemen yanıltmasın .
Karşımızdaki kesinlikle bir David Lynch klasiği olan " The Elephant Man "
( 1980 ) değil .
Gelin lafı daha fazla uzatmadan doğrudan konuya girelim .
Doğduğu günden bu yana 27 ameliyat geçirmiş olan 10 yaşındaki August " Auggie "
Pullman ( Jacob Tremblay ) , annesi Isabel ( Julia Roberts ) , babası Nate ( Owen Wilson ) ve ablası Olivia " Via "
( Izabela Vidovic ) ile beraber yaşamakta olup ilk okul eğitimini bizzat kendisi vermiş olan annesi ile babası an itibarıyla , onun orta okul eğitimi üzerinde tartışmaktadırlar .
Nate , oğlu da istemediği için " Auggie okula gitmesin " derken Isabel , " Ne zamana kadar saklanacak ? " diye sormaktadır kocasına .
Ancak önce Bay Tushman'ın ( Mandy Patinkin ) müdürlüğünü yaptığı Beecher ilk okulunun beşinci sınıfında okuyarak mezun olması gerekmektedir .
Bir ön ısınma olsun diye Tushman Auggie'yi , okul açılmadan diğer öğrencilerden Jack Will ( Noah Jupe ) , Julian Albans ( Bryce Gheisar ) ve Charlotte ( Elle McKinnon ) ile tanıştırarak onlardan , Auggie'ye bir okul turu yaptırmalarını ister .
Ve okulun ilk gününde , diğer öğrencilerin şaşkın ve tedirgin bakışları arasında Bay Browne'ın ( Daveed Diggs ) sınıfına girilir hep birlikte .
Herkesçe bilinen bir okul klasiği olarak da Auggie dahil herkes kendini tanıtır sırayla .
Ertesi gün kafeteryada , herkesin gözleri önünde zaten ilk günden beri gözünün hiç tutmadığı Julian'ın son derece tatsız olan hakaretlerine maruz kalır .
Aynı gün sırada , öğretmenlerden Bayan Petosa'nın ( Ali Liebert ) Newton'ın ilk hareket yasasını anlattığı ve Auggie'nin zekasının net bir yansıması olarak yıldızının , pırıl pırıl parlayacağı fen dersi vardır .
Okuldan , kendisini almaya gelen annesi ile ayrılan ve eve vardıklarında da fazlasıyla üzgün olduğu her halinden belli olan Auggie'nin ilk işi , Julian'ın dalga geçtiği ensesindeki saç örgüsünü kesmek olur .
Neyse .
Tam bu noktada , Auggie hususuna küçük bir virgül atıyoruz şimdilik .
Zira sıradaki konu , ebeveynlerinin " tüm ilgi ve şefkatlerini " kardeşine gösterdiklerini düşünen evin büyük çocuğu Via hakkındadır .
O da her nasıla öğrencisi olduğu lisenin ilk gününde , ana okulundan beri en yakın arkadaşı olarak bildiği Miranda ( Danielle Rose Russell ) tarafından satılmış olduğunu fark ederek afallar .
Derken kayıt yaptıracağı tiyatro kulübünün önünde , ilerleyen günlerde romantik bir birliktelikleri de olacak olan Justin Hollander ( Nadji Jeter ) adındaki bir delikanlı ile tanışır .
Hep çocuk kitabı çizeri olup resim dersi vermek isteyen Isabel ise , Auggie'in aileye katılması ile tek bir dersi kalmasına rağmen mastırını dahi yarım bırakarak hayatını oğluna adamış bir ev hanımıdır yıllardır .
Bu arada Auggie ve tüm sınıf , yakınındaki sandalyede oturan Jack Will'e kopya verdiği Bayan Petosa'nın ( Amerikan eğitim sisteminin temellerinden olan ve " pop quiz " olarak bilinen ) baskın sınavındadır .
Ki bu da aslında , iki çocuğun dostluklarının başlangıcıymış gibi görünse de " ilk aşamada " pek uzun sürmez .
Ömrü Auggie'in , Jack ile Julian'ın aralarındaki kendisini ziyadesiyle kıran tatsız bir konuşmaya tanık olacağı Cadılar Bayramına kadardır .
Toparlayacak olursak ortada , birbirinden mutsuz iki çocuk ve onlara ellerinden geldiğince destek olmak için çırpınan bir anne ile babanın çabaları mevcuttur .
Henüz dakika 46. .
Geride , Jack Will ile Miranda'nın hikayelerine de yer verilen sürprizlerle dolu 67 dakikalık bir bölüm daha sizleri bekliyor .
Bugüne kadar fırsat bulup da izleyememiş olanlara , " çok büyük beklentilere girmeden " izlemelerini önerebiliriz bir kova dolusu " patlamış mısır " kıvamındaki bu filmi .
Keyifli seyirler ,
