Ferhat , babasının dev şirketinin başına geçen , çocuksu davranışlar sergileyen birisidir .
Çocukluk arkadaşı Gökhan'la birlikte bu şirketi yöneten Ferhat , kendi evinde bir hırsızlık olayına tanık olur .
Ve Ferhat , suçluyu yakalayan polis Elif'e aşık olur .
Bundan sonra Elif'i kendisine aşık etmek için her türlü numarayı deneyen Ferhat'ın başına Gürkan ile birlikte büyük sürprizler gelecektir .
Selçuk Aydemir , iyi bir hikayesi olduğunda zayıf Türk komedileri içerisinde gerçekten ön plana çıkan ama hikayesi zayıf olduğunda da hayal kırıklığı yaratan işlere el atan bir yönetmen .
Aydemir'in Çalgı Çengi ve Düğün Dernek ile sinemada gerçekten parladığını görürken , Çalgı Çengi İkimiz ve Düğün Dernek 2 ise seyircide hiçbir iz bırakmadı .
Bu yüzden Ailecek Şaşkınız için hem heyecanlıydım ama bir yandan da sonucun nasıl olacağını bilmiyordum .
Günün sonunda Ailecek Şaşkınız , gerçekten harika performanslara ve iyi bir espri anlayışına sahip olan ama senaryosu çok zayıf olan bir filmdi .
Yani , senaryo faktörü filmi kötü yapmasa da , ortadaki potansiyelle birlikte ortaya bu sonuçtan çok daha fazlası olabilirdi .
Eğer Selçuk Aydemir'in şu ana kadar yaptığı filmleri sıralayacak olursam , Ailecek Şaşkınız bu listenin tam ortasında yer alırdı .
Selçuk Aydemir , bütün işlerinde olduğu gibi bu filme de özgün stilini getirmiş .
Hızlı sahne geçişleri , yaratıcı göndermeler ile yerinde kullanılan şakalar , Ailecek Şaşkınız'ı zayıf içeriğine rağmen ön plana çıkartmayı ve kendisini sıkmadan izlettirmeyi başarıyor .
Normalde bir komedi filmine göre fazla uzun olan 110 dakikalık süresine karşın filmi izlerken epey eğlendim .
Ve filmi bu kadar eğlenceli yapan şey sadece Aydemir'in yönetmenliği değil , aynı zamanda herkesin döktürmüş olduğu performanslardan da kaynaklı .
Ahmet Kural ile Murat Cemcir'i izlemek her zamanki gibi epey keyifliydi .
Birbirinden epey zıt olan iki karakteri canlandıran ikilinin birbirine olan kimyasına diyecek söz yok zaten .
Saadet Işıl Aksoy da filmde çok iyiydi bu arada .
Aksoy , filmde gerçekten eğlenceli tiplemesiyle ön plana çıkmış .
Fakat benim için filmin asıl yıldızı Cengiz Bozkurt'du .
Zaten Bozkurt , içinde bulunduğu her işe renk katan , her türlü tiplemeyi olabildiğince samimi ve komik bir şekilde canlandırmayı başaran bir oyuncu .
Ailecek Şaşkınız'ın en iyi tarafı kesinlikle Bozkurt'un performansıydı .
Selçuk Aydemir'in gelecek projelerinde Bozkurt'u daha çok görmeyi isterim doğrusu .
Şimdi gelelim filmin senaryosuna .
Her ne kadar senaryo komik espriler ve yaratıcı fikirlerle dolu olsa da , filmde hiçbir zaman önemli bir şey yaşanmıyordu .
Karakterler filmin başında neyse sonunda da aynı olarak kalıyor ve hikaye sürekli önemli bölümleri hızla geçiştirip , mutlu sonu hak etmeden mutlu sona ulaşmak istiyordu .
Gerçi bunla birlikte filmi izlerken sıkılmayıp sürekli eğlenseniz de , bunların arkasındaki nedeni bir türlü öğrenemiyoruz .
Normalde bu tarz filmlerde buna pek dikkat etmesem de , Ailecek Şaşkınız'ın bu konuda gerçekten büyük bir sorunu vardı .
Hikayenin en başında önemli olan fikirlerin büyük çoğunluğu filmin yarısında çöpe atılıyor ve siz de " bunun amacı neydi ? " diye düşünüp kalıyorsunuz .
Yani komik olmaya çalışmanın dışında , filmin gerçekten düzgün bir konuya sahip olmasını isterdim .
Çünkü son zamanlarda vizyona giren Ölümlü Dünya ve Aile Arasında gibi filmleri bu kadar akılda kalıcı yapan şey sadece oyunculuklar değil , aynı zamanda özgün konusu ve birbirinden renkli karakterleriydi .
Ailecek Şaşkınız ise , bu haliyle 20 dakikada anlatabilecek basit bir konuyu 110 dakikaya kadar uzatmış ve içerisine iyi karakterler , giriş - gelişme - sonuçtan ziyade sadece espri katmayı tercih etmiş .
Selçuk Aydemir'in filmlerine bakacak olursak ; iyi bir hikayeye , harika şakalara ve akılda kalıcı karakterlere sahip olan tek filmi Düğün Dernek ve bir nebze bile olsa Çalgı Çengi idi .
Çalgı Çengi İkimiz ile Düğün Dernek 2 ise hikayelerini gereğinden fazla ciddiye alıp karakterlerine ilk filmdeki samimiyeti bir türlü yansıtamıyordu .
Bu yüzden bu filmler dediğim gibi , seyirciyle bir türlü bağdaşamadı .
Aydemir'in bu filmde farklı bir şeyler deneyip sadece komediye yoğunlaşması iyi bir seçim olsa da Ailecek Şaşkınız , Çalgı Çengi İkimiz ve Düğün Dernek 2 gibi hiç de akılda kalıcı , özgün bir iş değil .
Burada filmin üzerinde biraz fazla düşündüğümün farkındayım ama , Ailecek Şaşkınız'ın gerçekten özgün ve akılda kalıcı bir iş olmasını isterdim .
Film bu haliyle sıradan Türk komedi filmlerinin biraz daha komik versiyonu olabiliyor sadece .
Üzerinde bu kadar emek harcanmış , güçlü bir kadroya sahip olan kaliteli bir filmin , bir kereliğine eğlenerek izlendikten sonra hemen unutulabilir olmasından çok daha fazlası olmasını isterdim doğrusu .
Yine de filmi o kadar kötülemek istemiyorum .
Ortaya çıkan sonuç kesinlikle harika değildi ama kaliteli espri anlayışı , Selçuk Aydemir'in yönetmenlik stili ve birbirinden eğlenceli performanslar , Ailecek Şaşkınız'i sırf komik olmak bakımından başarıya ulaştırıyor .
Son zamanlarda vizyona giren kaliteli Türk komedileri kadar akılda kalıcı karakterlere ve iyi bir hikayeye sahip olmasa da , Selçuk Aydemir'in aşırı ciddi son filmi Çalgı Çengi İkimiz'in aksine , Ailecek Şaşkınız seyirciye iyi vakit geçirmeyi başarıyor .
Ve bu aralar vizyona giren Cumali çember , Kayhan gibi filmler yerine kesinlikle bu tarz filmlerin daha çok desteklenmesi gerekiyor .
Sonuç kesinlikle daha iyi olabilirdi ama sırf seyirciyi eğlendirme amacı bakımından Ailecek Şaşkınız , eğlenceli bir seyirlik olmayı başarıyor .
FİLMİN İYİ yanları : + Selçuk Aydemir'in yönetmenlik stili . + Birbirinden eğlenceli performanslar . + Yerli yerinde olan şakalar , yaratıcı göndermeler .
FİLMİN KÖTÜ yanları :
- Senaryonun hiçbir yere varmaması .
- Akılda kalıcı olmayan karakterler .
TOPLAM PUAN : 6.4 / 10
