BERKE : Damien Chazalle kariyerinin üçüncü filmi La La Land'i çekmeye başladığı zaman , burun kıvırıp " meh ! müzikal mi ? " demiştim .
Pek müzikal film izleyicisi değilim .
Animasyonlar hariç bana pek hitap etmiyor .
Hayır , müzikal kötü demiyorum .
Sadece üst düzey bir film fikri bana pek gerçekçi gelmiyor - du .
The Sound of Music , Singin ' in the Rain , Grease , The Rocky Horror Picture Show gibi gayet sevdiğim müzikal filmler olsada , şarkı söyleyip dans etmeli filmler bana 50-60'lı yıllara özgü gibi geliyordu .
Hemde Moulin Rouge , leş Misérables gibi kaliteli , nispeten son dönem filmleri olmasına rağmen .
Yinede haklı çıktığım bir nokta oldu .
La La Land 50-60'lı yılların arasından fırlayan modern bir başyapıt .
Film 3-4 ay önce Venedik'te dünya prömiyerini yaptığında gelen eleştiriler beni öyle heyecanlandırıp beklentimi öyle yükseğe koydu ki bunu karşılayacabileceğini düşünmüyordum .
Biz filmi Türkiye gösterimden 9 gün önce İKSV galaları etkinliğiyle erkenden izleme fırsatı bulduk .
Film henüz yarısına geldiğinde beklediğimi almış ve klişe bir hikayenin muhteşem anlatımıyla karşı karşıya kalmıştım .
Sinemaya ve müzikale öyle büyük bir saygıyla yaklaşılmış ki oturduğum yerden sadece aptal sırıtışlarla izlemek zorunda kaldım .
Film muazzam renkleri , kostümleri ve tasarımlarıyla hayran bırakıyor .
Sinematografi'de Linus Sandgren her anıyla muhteşem görüntüler yakalamayı başarmış .
Açılış sahnesinden tutun da Planetarium sahnesine , oradan da final sekansındaki muhteşem sahneye kadar herşeyiyle dört dörtlük bir iş çıkarıp beni kendisinin abonesi yapmayı başardı .
Başta Emma Watson ve Miles Teller başrol için seçilen oyuncularmış , Ryan Gosling ve Emma Stone haricinde birilerini düşünmek bir hayli zor geliyor şuan .
İki oyuncuda kariyerlerinin belkide en iyi performanslarını sunup heykelciğe göz kırpmışlar .
Filmdeki mutluluğuda , komediyide , dramıda direk seyircinin beynine işlemeyi başarıyorlar .
Müziklere ise ayrı bir parantez açmak gerek diye düşünüyorum .
Another Day of Sun , City of star , A Lovely Night gibi çok başarılı şarkılar filmde bize müzikalin tüm ruhunu veriyor .
Beklediğim filmler öncesi score ve sountrack dinleme huyumdan dolayı film öncesi tüm müzikleri ve hatta neredeyse tüm şarkıları ezberlemiştim .
Justin Hurwitz , Mia & Sebastian's Theme ile muhteşem bir tını yakalamış ve bunu filme tüm müzik aletleriyle yedirip film çıkışında müzikleri mırıldanarak çıkmanızı sağlamış .
Akademi ödüllerinde net bir şekilde " En iyi müzik " dalının favorisi olduğunu söyleyebiliriz .
Film diğer müzikallerin aksine , filmin büyük bir kısmını şarkılar ve danslarla doldurmuyor , ancak bunu çok dengeli bir şekilde yapıp filmin kurgusunu en iyi şekilde toparlıyor .
Filmin küçük bir kitleye hitap edeceği kesin .
Muhtemelen Akademi ödüllerinin ardından dev bir popüleriteye yelken açacaktır .
Damien Chazalle yeni filminde tekrar Ryan Gosling ile çalışıyor - evet bu sevindirici .
Ancak bu filmin önceki 3 filminin aksine bir biyografi filmi olması bende hayal kırıklığı oldu .
Filmden çıktığımda Damien Chazalle 5 yılda bir çeksin ama böylesini çeksin ve müzikali bırakmasın istemiştim .
Yinede bu filmle beraber yönetmenlik seviyesini bir üst seviyeye çıkarttı ve artık çağın yeni dehalarından biri olmaya çok yaklaştı .
Bu sene neredeyse beğenecek film bulamayan birisi olarak benim için çölde bir vaha gibi oldu .
Biz filme tekrar belki üstüne tekrar gideceğiz .
Sizde hiç durmayın ve böyle bir filmi sinemada izleme fırsatını kaçırmayın .
Manchester bu the Sea ve Moonlight gibi yılın bir diğer iddialı iki filminide sabırsızlıkla bekliyoruz .
EDA : Biz filmi 21 Aralık gecesi İKSV'nin ön gösteriminde izledik .
Yönetmeninin bir önceki filmi Whiplash'i Berke'nin ısrarıyla La La Land'a gitmeden önceki hafta izlemiştim .
Ve bayılmıştım . Whiplash'ı izlerken çok fazla filmin içine girdiğimi farkettim .
Müzikler , oyunculuklar gerçekten harikaydı .
O kadar gerilmiştim ki filmin sonunda artık tırnaklarımı bacaklarıma geçirmekte bulmuştum çareyi .
La La Land'ın bu sene En İyi Film Oscar'ı için en güçlü adaylardan biri olduğunu biliyordum .
Bu yüzden iyi bir film izleyeceğimiz yönünde bir beklentim vardı zaten .
Hemen öncesinde de Whiplash'i izleyip çok beğenince La La Land için beklentim ve heyecanım arttı .
Filmden önce herhangi bir fragmanı , trailerı vs. izlemedim .
Sadece City Of star ve Mia and Sebastian's Theme parçalarını dinlemiştim .
Bu iki parça bile La La Land'ın masalsı bir film olacağı hissini vermişti bana .
Ve öylede oldu .
Film klasik ve modern zaman karması bir masal tadındaydı .
Masalımsıydı ama aynı zamanda gerçeklikten de kopmuyordu .
Bütün insanlığın ortak sorunu olan ekonomik problemler ve beraberinde getirdiği gelecek kaygısına rağmen hayallerinin peşinden koşan sanat dolu iki karakter izledim .
Mia , okulu bırakıp Los Angeles'a taşınmış , - küçüklüğünden beri hayali olan - oyuncu olmak için çabalayan , her gün seçmelere katılan ama biz sizi arayacağız denip , katıldığı seçmelerden geri dönüş alamayan , aynı zamanda geçimini sağlamak içinde kafede çalışan bir kadınken .
Sebastian , geleneksel jazz aşığı , bir gün kendini mekanını açıp unutulmakta olan geleneksel jazzı orada yaşatmaya devam ettirmenin hayallerini kuran ve bunun peşinden koşan bir müzisyen .
Ama jazz çalmasının yasak olduğu bir restorantta çalarak geçimini sağlamaya çalışan bir adam .
Mia ve Sebastian'ın üst üste karşılaşmaları ve aşık olmaları .
Bana kendimi masalda gibi hissettiren bir ilişki yaşamaları .
Aynı zamanda hayatın zorluklarına rağmen ikisi de hayallerini gerçekleştirmek için çabalarken birbirlerine bu yolda destek olmaları benim için umut vericiydi .
Karakterler hem ayrı ayrı çok güzel işlenmişti hemde ilişkileri çok güzel işlenmişti .
Aralarında geçen diyaloglar çok özverili ve karakterleri tamamlayan nitelikteydi .
Bu yüzden karakterleri çok çabuk benimseyip filme dahil olabildim ve onlarla birlikte bütün duyguları yaşayabildim .
Aşklarına , samimiyetlerine gerçekten inandım .
Böyle hayat dolu bir filmin sonunda beni çok fazla üzebileceğini aklıma gelmezdi .
Birbirlerine bu kadar aşık , hayallerine de bir o kadar tutkuyla bağlı .
Bu konuda birbirlerinin en büyük destekçisi bir çift izledikten sonra filmin ' Aşkınız mı ?
Hayalleriniz mi ? ' gibi bir yol ayrımına gelmesi çok acımasızcaydı .
Bu noktaya kadar film iyi bir şekilde işlendiği için , karakterlerin hayattaki amaçlarına da aşklarına da beni tam anlamıyla inandırdığı için buradan sonrası benim için oldukça sarsıcı oldu .
Filmin müzikal oluşu herhangi bir duyguyu daha az vermedi bana veya filmden koparmadı beni bir saniye bile .
Aksine zaten filmi bu kadar büyüleyici yapan , masalsı hale getiren müzikal oluşuydu .
Müzikler müthişti .
Özellikle Mia and Sebastian's Theme parçası benim açık ara favorim .
Parçayı filmden önce dinlediğimde de bana verdiği o masalımsı tadı çok sevmiştim ama filmden sonra parçaya baya aşık oldum denilebilir .
Gerçekten her dinlediğimde içime dokunuyor .
Film kullanılan renklerlede masal gibi cıvıl cıvıl hayat doluydu .
Oyunculuklar iyiydi , bence tam anlamıyla karakterlere oturmuşlardı .
Emma Stone ve Ryan Gosling'in çift olarakta çok iyi ve uyumlu olduklarını düşünüyorum .
Sonuç olarak ; Muhteşem müzikler , danslar , iyi işlenmiş karakterler , iyi oyunculuklar , müthiş kurgu , masalsı anlatım .
Bence film vermek istediği herşeyi izleyiciye verebiliyor .
La La Land benim beklentilerimi tamamıyla karşıladı hatta çok çok üstüne çıktı .
En iyi film oscarını hakkettiğini kesinlikle düşünüyorum almasını canı gönülden istiyorum .
Vizyondayken filme bir , iki kere daha gidip iyice beynimize kazıma planlarımız var bizim .
Bence sizde şansınız varken mutlaka gidip sinemada izlemelisiniz bu filmi .
