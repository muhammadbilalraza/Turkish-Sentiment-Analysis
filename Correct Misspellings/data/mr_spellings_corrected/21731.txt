Film öncelikle müzikal filmini sevenler için kaçırılmayacak fırsat .
Gerçek bir kişinin yaşam öyküsünden alıntı olması artı avantaj .
Bu Film , sadece müzikleri için ve kadın ses sanatçısının film boyunca söylediği 2 şarkı için izlenmeye bile değer .
Tek kelime ile kusursuz ses .
Müzikal film olduğu için dans öğeleri de bolca var ama dans öğesi 2 kişi arasında değilde topluca herkesin aynı korografide yaptığı dans gösterileri bence kaliteyi biraz düşürmüş ve Hollywood değilde Bollywood filmi havası vermiş .
Malum her filmde topluca dans edenler Hint - Bollywood filmlerinde bolca görülür .
Film müzikal olması yanında gerçek hayat hikayesi olduğu için sıfırdan başarıya ulaşan azim ve yaratıcılık öğelerini de barındırıyor .
Hayatın kendisini sıkıştırdığı her noktada yaratıcı düşünerek çıkış yolunun bulunması bence filmin ana mesajlarından .
Kimsenin gelmediği gösterilere nasıl müşteri çekilir , size yapılan acımasızca eleştiriler nasıl avantaja dönüştürülür , alt tabakaya hitap eden seyirci kitlesinden üst tabakaya hitap eden seyirci kitlesine nasıl dönüşüm sağlanır , gösteriyi yaptığınız bina tamamen yanıp kullanılamaz hale geldiğinde ve yeni bina için hiçbir bankadan kredi alamıyorken nasıl çıkış yolu bulursunuz ( spoiler olsun : gösteriyi binada yapmaktan vazgeçip büyük çadırlarda yaparak tabi kide : ) : ) Hem böylece mobil olup farklı şehirlerde de gösteri yapabilirsiniz . Böylece sirklerin neden genelde çadırlarda yapıldığının hikayesini de öğrenmiş oluyoruz . Binlerce lira verip kendinize yaşam koçu tutacağınıza 15-20 lira verip işin uzmanından sinema filminde zevkli bir şekilde yılmayıp hayata hep pozitif bakarak , gülümseyerek ve başkalarını da gülümseterek başarıya ve aşka ulaşmanın yollarından bazılarını bu filmde öğrenebilirsiniz . Ailece izlenebilen bir film ama Tabi söylemeye gerek yok müzikal sevmeyen kişilere hitap eden bir film değildir .
