Juliette Binoche'nin başrolünde olduğu ve bu yılki Cannes festivalinin " Yönetmenlerin 15 Günü " bölümünde En İyi Senaryo ödülünü kazanan İçimdeki Güneş , Paris'de yaşayan ve hayatında aşkı arayan Isabelle'in hayatına değiniyor .
Ve film boyunca Isabelle'in yaşadığı aşk acılarını ve gerçek aşkı bulma konusundaki kararlılığını görüyoruz kısaca .
Eğer dramı veya komedisi abartılı olmayan , hiçbir anlamda bir Hollywood işine benzemeyen romantik filmlere bayılıyorsanız , muhtemelen bu filmi dört dörtlük bulacaksınız .
Ama eğer bu filme bilet alırken içinizden " Aman canım , romantik olsun da eğlenceli olsun " gibi bir düşünce geçiyorsa , büyük ihtimalle bu filmden sıkılmış bir şekilde ayrılacaksınız .
Çünkü İçimdeki Güneş , herkese hitap eden bir film değil .
Mesela bugün filmi tamamen dolu bir salonda izledim ve film bittiği zaman çoğu kişi sıkılmış ve filmden tatmin olmamış bir şekilde ayrılıyordu .
Hatta salonun neredeyse yarısı filmin ilk yarısında ayrılmıştı bile .
Peki ben filmi beğendim mi ?
İçimdeki Güneş'in aslında bir karakter çalışması olduğunu düşünürsek , film kesinlikle amacını yerine getirmiş ama sonucun tam benlik olduğunu söyleyemeyeceğim .
Film hakkında birazdan değineceğim iyi şeyler var elbette ama film bittiğinde hikayenin üzerimde hiçbir etki yaratmadığını da söylemeliyim .
Hatta filmin büyük bir kısmını 1-2 hafta içerisinde hatırlayacağımdan da şüpheliyim .
Aslında bunun büyük bir kısmı , dediğim gibi filmin bir karakter çalışması niteliğinde oluşundan kaynaklanıyor aslında .
Ana karakter rolünde Juliette Binoche her zamanki gibi döktürmüş , hatta bu yıl ekranda oyuncunun gözümde kaybolup sadece canlandırılan karakteri gördüğüm nadir performanslardan birisiydi .
Binoche karakterini öyle bir ustalıkla canlandırıyor ki , film boyunca onunla empati kurabiliyor ve yaptıklarını neden yaptığını rahatça anlayabiliyorsunuz .
Ama bunu yaparken bir yanınız da " İyi hoş da , bunu neden umursamalıyım ? " diyebiliyor .
Çünkü dediğim gibi , film boyunca ana karakterle empati kurabilmenize rağmen film bittiğinde olanları hemen unutuyor ve direk gündelik hayatınıza geri dönüyorsunuz .
Bu yüzden film bende hiçbir iz bırakmadı .
Ayrıca şundan da bahsetmeden geçemeyeceğim : Bu film , muhtemelen bu yılın en ani biten finalini içeriyor .
Filmin finali hikaye ve ana karakterin yolculuğu hakkında mantıklı bir son olup bir yandan da Isabelle'in aşk arayışının çoğu insanda da olduğunu gösterse de , genel itibariyle bayağı değişik bir finaldi .
Fazla detaya girmek istemiyorum ama finalde 2 kişi arasında bir konuşma geçiyor ve bu konuşma esnasında ekranda birdenbire bitiş yazıları akmaya başlıyor .
Ben de filmin içine o kadar girmiştim ki , yazılar çıktığında ; " Nasıl yani , film şimdi bitti mi ? " derken buldum kendimi .
Gerçekten de ilginç bir andı doğrusu .
Fakat şu ana kadar bu filmi çok kötülemiş gibi görünmek istemiyorum , hatta aksine İçimdeki Güneş'in görülmeye değer bir film olduğunu düşünüyorum .
Evet , film bitince üzerinizdeki etkisi de hemen kayboluyor ve zaman zaman hikayeye olması gerektiği ilgiyi de gösteremiyorsunuz .
Ama ben bu nedenlerin daha çok kişiden kişiye göre değişeceğini düşünüyorum .
Ama filmi sevseniz de sevmeseniz de , kimsenin kötü bir şey diyemeyeceği iki şey var ; o da Juliette Binoche'nin performansı ve Claire Denis'in yönetmenliği .
Binoche , bu filmi ilgi çekici kılan yegane şeydi .
Ve Claire Denis'in yönetmenliği , bu filmin içinde bulunduğu zaman dilimini ve karakterlerin yaşadığı duyguları uzun kamera çekimleriyle çok iyi yansıtmış .
Ayrıca filmin senaryosunun içerisinde yaratıcı fikirlerin bulunduğunu düşünüyorum .
İçimdeki Güneş , illaki vizyondayken izlemeniz gereken veya her romantik film sevenin kaçırmaması gereken bir film değil .
Eğer alışılmış romantik filmlerden sonra türe getirilmiş olan daha sade ve gerçekçi bir bakışı görmek istiyorsanız , bir göz atmanızı tavsiye ederim .
Günün sonunda film tam benlik değildi , ama içerisindeki iyi şeyler ortaya çıkan sonucu ilgi çekici kılmayı başardı .
Vaktiniz varsa büyük beklentilere kapılmadan bir göz atmanızı tavsiye ederim .
İyi seyirler .
FİLMİN İYİ yanları : + Juliette Binoche . + Claire Denis'in yönetmenliği . + Senaryodaki ilgi çekici noktalar .
FİLMİN KÖTÜ yanları :
- Hikayeye zaman zaman istediğiniz kadar ilgi duymamanız .
- Etkisinin çabuk geçmesi filmi kısa sürede unutulabilir kılıyor .
TOPLAM PUAN : 6.4 / 10
