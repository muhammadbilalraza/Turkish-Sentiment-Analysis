“Campeones / Champions” , senaryosunu aynı isimli orijinal hikâyenin yazarı David Marqués ile birlikte uyarlayarak yazan Javier Fesser’in yönetmen koltuğunda oturduğu gülümseten bir drama …
Yaklaşık 5,3 milyon dolarlık bir bütçeyle çekilen ve 6 Nisan 2018’de vizyona giren filmin brüt gişe hasılatı 25,7 milyon dolar …
91. Academy Ödüllerinin “Yabancı Dilde En İyi Film” kategorisinde İspanya’nın giriş adayı da olan ancak Aralık ayındaki ilk seçmelerde elenen filmin , hâlihazırda IMDB , Rotten Tomatoes ve Metacritic gibi mecralarda ciddiye alınacak miktarda oydan oluşan bir izleyici ve yorumcu puan ortalaması mevcut değil …
O nedenle bizde , bu filmi , her zamanki gibi önceliği yine oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Evet , en başta da söylediğimiz gibi “Campeones / Champions” , insanı gülümseten hoş bir drama …
çocuk çocuk , cümbür cemaat , maaile yahut artık her ne derseniz deyin , bir Cumartesi akşamı ailecek hiç kafa yormadan mevsim meyveleri , çerez , çay , kahve , meşrubat gibi atıştırmalıklar eşliğinde izlenilecek ve sonrasında da bir daha hatırlanmamak üzere unutulacak oldukça sıradan bir film …
Tabii aslında , filmin yönetmeninin ve yapımcılarının , ( İspanya'daki onca film arasından seçilerek gönderildiği ) Academy ödülü adaylığından da anlaşıldığı üzere yola böyle bir düşünceyle çıkmadıkları oldukça açık …
Muhtemelen onlar da filmin hikâyesini , herkesi rahatlıkla kavrayıp etkisi altına alabilecek “engelli insanlar” ve “takım sporu” gibi duygu sömürüsüne fazlasıyla yatkın iki ana tema üzerine kurgularlarken ortaya çıkacak sonucun bu kadar etkisiz olacağını hiç tahmin etmemişlerdi …
Ancak ne yazık ki filmde , ciddi bir istenilen duyguyu karşı tarafa ( yani izleyiciye ) aktaramama problemi mevcut …
Öyle ki , filmi izlerken bir türlü hikâyeleri anlatılan engelli insanlarla empati kuramadığınız gibi , oynanan takım oyununun coşkusunu yahut hüznünü de onlarla birlikte hissedip yaşayamıyorsunuz …
Bir yerden sonra , artık nedendir bilinmez ama filmdeki her şey , fazlasıyla yapmacıkmış gibi gelmeye başlıyor insana …
Peki , bu filmde gerçek gibi görünen hiç mi iyi bir şey yoktu ?
Elbette vardı …
Örneğin Marco Montes rolünde kusursuz bir performans sergileyen Javier Gutiérrez gibi …
Ki kendisi , “La isla mínima / Marshland” ( 2014 ) filminden bu yana takibe aldığımız oyunculardan biridir …
Bunun dışında maalesef filmde olumlu anlamda gözümüze takılan başka da bir şey olmadı …
Sonuçta , puan olarak 2,5 verebileceğimiz film için önerimiz ise , en fazla “bas izle , sonra da unut” şeklinde olabilir …
İzleyeceklere keyifli seyirler ,
