Film gerçek anlamda bir sürü karışık terim ve ifadelerle dolu .
Konuyu anlamadan filme dalmak hiçbir şey anlamamanıza yol açabilir .
Bu yüzden bir yerden bulduğum bilgileri kendi çapımda özetleyerek ve bizim seviyemize indirerek size açıklamaya çalışacağım .
Filmi izlemeden önce okursanız yararınıza olabilir .
Ev almak isteyen kişiler mortgage acentesine gidiyor .
Onlarda bu kişileri bir banka ile buluşturuyor .
acente parayı cukkalıyor .
Ailede ev sahibi oluyor .
Krediyi veren banka da , başka bir yatırım bankasına mortgage'leri satıyor .
Böyle , böyle yatırım bankası bir sürü mortgage satın alıyor .
Evi alan kişiler de bunlara her ay taksidini yatırıyor .
Bu gelen paraları yatırım bankası üç dilime ayırıyor .
Güvenli , iyi ve riskli .
Daha sonra yatırım bankası , güvenli dilimi sadece güvenli yatırım amaçlayan yatırımcılara , ortadaki dilimi diğer bankalara , en alt dilimi de risk arayanlara iteliyor .
Yatırım bankası bu sayede paraları götürüyor .
Bu şekilde herkes parayı götürmektedir .
Yalnız artık motgage alacak seviyede kimse kalmamıştır .
Bu yüzden artık riskli kategoridekilere , parayı ödeyemeyeceklere bile mortgage vermeye başlarlar .
Ne de olsa evi alan parayı ödeyemezse ev bankaya kalacaktır .
Bu şekilde herkes kazanmaya devam eder .
( Çok büyük bir ihmal var tabi burada . ) Ta ki evi alanlar parayı ödeyememeye başlayana kadar .
Bundan sonra evler teker teker boşa çıkmaya başlar .
Taksitleri ödeyenler azınlıkta kalır .
Ve daha sonra yatırım bankalarının elinde bir sürü boş ev dolar .
Bunları yatırımcılara satmak ister .
Ama onlar da aptal değil tabi almazlar .
Çünkü yatırımcıların elinde de bir sürü mortgage vardır ama onlarda ellerindeki bu bombalarla ne yapacağını bilemez .
Ve yine mortgage veren bankalarda ellerindekileri çıkarmak isterler ama onlarda hiçbir şey yapamazlar .
Mortgage alan yok .
Evler boşta .
Bundan sonra kriz patlak verir .
Ve bütün hepsi iflas bayrağını çeker .
Onu da al , bunu da al , biraz şundan biraz bundan , evimiz yok olsun sıkıntı değil mortgage var .
15 yılda 20 yılda ödersin ne olacak .
Kira öder gibi , herkes alıyor , sende al .
Hayatını yaşa . taksit taksit ödersin , zaten çok bir şey de değil .
Böyle böyle insanlar , hayatlarının çok büyük bir kısmını bir yere bağlıyorlar .
Geleceğin ne getireceğini bilmeden 20 yıl sonrasına yatırım yapıyorlar .
Ufak görünen ücretler , aldatıyor ve çok çok uzun bir yükümlülüğün altına giriyorlar .
Filmde de bu krizi önceden fark eden yatırımcıların , ya herru ya merru demesiyle bu kargaşaya dalışını anlatıyor .
Dediğim gibi film bir sürü terimlerle dolu .
Aslında buna çözüm bulmak için yönetmen farklı taktikler ve farklı girişimlerde bulunmuş ama yine de tam olarak olayı kavrayamıyorsunuz .
Filmin çoğu kısmı konuşma havasında geçiyor .
Size bir hikaye anlatır gibi .
Sizi karşısına alıyor ve sizinle konuşuyor .
Bu açıklama kısımlarında farklı bir kaç sanatçı geliyor ve olayı size anlatmaya çalışıyorlar .
Onun dışında bu 4. duvarın yıkılması denen olay gerçekten çok başarılı olmuş .
Sizi olayın içine dahil ediyor ve birebir size anlatıyor .
Filmin müthiş bir oyuncu kadrosu var yalnız bu kadro öyle her an sizinle olmuyor .
Üç farklı bölümde geçiyor .
Ve bunlar birbirlerinden bağımsız .
Bir Ryan Gosling'in olduğu tayfa var ve burada özellikle Steve Carell müthiş oynamış .
Orada ağır öne çıkan o olmuş .
Bir Brad Pitt'li tayfa var .
Bana göre en zayıf kısımlar onların tarafı oldu .
Çok geride kalmışlar .
Pitt de az rol almış zaten . ve son olarak Christian Bale tayfası .
Aslında oraya tayfa demek yanlış olur .
Çünkü Bale tek başına götürüyor adeta .
Harika bir oyunculuk çıkarmış .
Rahat , kendinden emin , müzik delisi bir karakterle karşımıza çıkıyor .
Bu sene Oscar'a 2 dal ve üzerinde aday olan filmlerin hepsini izlemiş oldum .
En iyi filme aday olanlar arasında da bu sonuncusuydu .
Şöyle söyleyebilirim .
Zayıf halka film değil .
Benim görüşüm bu gece Spotlight'a gidecek ödül .
Ama bu filminde en az The Revenant ve madde Max kadar şansı var .
Bale'in yardımcı oyuncu dalında acayip rakipleri var .
O yüzden hiç şansı olduğunu düşünmüyorum .
En iyi uyarlama senaryo çok büyük ihtimalle bu filme gidecek .
Onun dışında belki bir de kurgu da alabilir .
Ama zannetmiyorum .
Tek Oscar'la dönecektir bu film .
Farklı çekim teknikleri , farklı anlatımıyla başarılı bir yapım diyebilirim .
İyi seyirler .
8.0 / 10
