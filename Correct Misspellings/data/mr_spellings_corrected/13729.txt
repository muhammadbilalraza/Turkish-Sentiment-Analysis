izlemeden de tahmin ettiğim üzere zayıf , sığ bir film . yine de görmek lazımdı , gördük . film ile ilgili neredeyse tek olumlu düşüncem 3-4 yerde açığa çıkan ve insanı anlık da olsa güldürmeyi başaran sahnelerdi . eğlenceli tarafı vardı yani filmin . bir de finalini fena bağlamamışlar , yakın zamanda gelecek olan devam filmleri açısından da zemin hazırlanmış yani . ha unutmadan bir de dominic cooper'ın kendine has tarzıyla oldukça örtüşen howard stark ( bilirsiniz , iron man tony stark'ın babacığı ) film boyu bence herkesten rol çaldı , hep ön planda kaldı . o da eğlenceli , artist bir karakterdi . o kızıl kuru kafa bence başlı başına bir facia . güzel tasarlanmamış . chris evans ise aylarca uyguladığı sıkı antrenman programının meyvelerini almış gözüküyor . başlarda özellikle saç stilini yadırgasam da sonradan gözüm alıştı , rahatsız etmedi . konu olarak ilgi çekici ve bir anlamda hem gerçekçi hem de fantastik olabilmeyi başarsa dahi , filmde konunun ve olayların işleyişi bence vasattan öteye gidemiyor . sanırım bunun en başlıca sebebi de bu tarz filmlerde sıkça görmeye alıştığımız çarçabuk " oldu bitti " ye getirmeler idi . sahneden sahneye atlarken kahramanın hazırlık bölümünü pek yapamamışlar sanki . filmde her şey kısa kısa . sanırım kamera 2-3 saniye arayla kadraj değiştirdi . ancak dediğim gibi bu durumlar aslında bu gibi filmlerin başlıca özelliklerinden . ne var ki şikayetimiz tam da buna . biraz daha uğraşıp , daha farklı düşünüp daha kaliteli , daha sağlam süper kahraman - aksiyon filmleri çeksinler artık . azınlıkta kalmasın bu filmler , mesela watchmen gibi . aksiyon sahneleri de kesinlikle aman aman değildi . e ne kaldı geriye o zaman ?
