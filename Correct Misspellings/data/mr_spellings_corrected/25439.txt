“Dovlatov” , senaryosunu da Yuliya Tupikina ile birlikte yazan Aleksey German Jr . ’ın yönetmen koltuğunda oturduğu biyografik bir drama …
Prömiyeri , 17 Şubat 2018’de “Gümüş Ayı” ödülünü kazandığı Berlin Uluslararası Film Festivalinde yapılan ve 1 Mart 2018 tarihinde sınırlı salon gösterimiyle Rusya’da vizyona giren bu Netflix filminin , hâlihazırda IMDB , Rotten Tomatoes ve Metacritic gibi mecralarda ciddiye alınacak miktarda oydan oluşan bir izleyici ve yorumcu puanı ortalaması mevcut değil …
O yüzden bizde , mütevazı bir bütçeyle çekildiği her halinden belli olan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe , karşımızdakinin : Gazeteci ve yazar Sergei Dovlatov ( Milan Marić ) ile şair Joseph Brodsky’ın ( Artur Beschastny ) Kasım 1971 Leningrad’ındaki “Ekim Devriminin” yıldönümü kutlamalarına denk gelen bir haftalık öyküleri ve neredeyse onlarla bütünleştirilen her bir karesi üzerinden , soğuk savaş dönemi günlerini anımsatan bir anti – Sovyet ( ve tabii anti – komünizm ) propagandasının , üzerimize pervasızca boca edildiği bir film olduğunu söyleyerek başlayabiliriz …
Elbette filmde , David ( Danila Kozlovsky ) ve Anton Kuznetsov ( Anton Shagin ) gibi özellikle de Joseph Brodsky’dan daha fazla göze batan başka karakterler de var …
Ancak , diğer tüm Sovyetler Birliği’nden kaçan yahut da sınır dışı edilerek ABD’ye sığınan hemen herkese sağlanan ayrıcalıklardan , senaryodaki payını o da almış …
Kolay mı ?
Ülkesinden sürüldükten beş sene sonra 1977’de ABD vatandaşlığına kabul edilerek vitrine yerleştirilen Brodsky , 1986 yılında Oxford Üniversitesi'nden onursal doktora ve 1987 yılında da Nobel Edebiyat Ödülü almış olan bir isim …
Hadi gel de ıskala bakalım bu adamı senaryoda …
Hele de Dostoyevski , Tolstoy , Hemingway , Fidel Castro gibi isimlerin yanı sıra caz müziği ile de süslenmiş olan filmi , Batı’da pazarlayacaksan …
Peki , düzgün yapılmış hiçbir şey yok mu bu filmde ?
Olmaz mı ?
Örneğin , dönemin ruhunu ve Leningrad sokaklarını , olabildiğince doğru yansıtmaya çalışan dekor , kostüm ve mekân tercihleri ile ( yine yoğun bir anti – Sovyet ve anti – komünizm propagandası içeren ) “Zimna wojna / Cold War” ( 2018 ) dam da tanıdığımız Polonyalı görüntü yönetmeni Lukasz Zal’ın çıkarttığı iş için söylenilecek olumsuz herhangi bir şey mevcut değil …
Belki biraz tarzımızın dışında olacak ama tek bir “spoiler vermeden” buraya kadar yazdıklarımızın tamamı , zımnen de olsa ikisini de içerdiği için filme ilişkin hem ilk tespitimiz hem de ilk önerimiz olsun …
Ayrımı gönlünüze göre siz kendiniz yaparsınız …
Sonuç olarak , kendi değerlendirme sistemimiz içinde : Dünyaya bakış açılarındaki benzerlikler nedeniyle kendini eşe dosta “Franz Kafka” olarak takdim eden Sergei Dovlatov’un başrolde olduğu ve puan olarak da “1,5”u az “2”yi de çok” bulmamıza rağmen 2 vermeyi uygun gördüğümüz bu film için önerimiz de “siz bilirsiniz” şeklinde olacak …
Keyifli seyirler ,
