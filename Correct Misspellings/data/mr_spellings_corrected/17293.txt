Wolverine'nin son filmi daha doğrusu Hugh Jackman'ın son Wolverine filmi .
İki bin yapımı ilk filmden beri bizim için ayrı bir yeri olan Wolverine karakterine hayat veren Hugh Jackman her filmde onu yaşayarak oynuyordu ve bu filmde de yine ve en iyi şekilde Wolverine'i canlandırırken içinizdeki burukluk hissiyle filmi izliyoruz .
Alışılageldik süper kahraman filmlerinden değil hatta bana göre bir süper kahraman filmi değil .
Bir dram , bir veda ve oyunculuğun zirve yaptığı çok iyi bir film .
Bütün kadronun performansı çok iyiydi , Patrick Stewart da son kez canlandırdığı Charles Xavier rolünde çok iyiydi aynı şekilde Logan'ın kızı rolündeki Dafne Keen de çok iyiydi .
Yıl 2029 , mutantların çoğu ölmüştür sağ kalanlar da gizlenmektedir .
Mutantlardan topladıkları dnalarla yeni çocuk mutantlar oluşturan bir şirket kendi süper asker ordusunu hazırlamak istemektedir ama bu çocuklar sonuçta bir insan ve tabi ki şirkete itaat etmezler , çocuklar artık şirket için bir risktir ve ortadan kaldırılmaları gerekmektedir , bunlardan biri olan Laura'nın yolu Wolverine ile kesişir .
Filmin senaryosu , atmosferi , aksiyonu çok iyiydi , süresi uzun olmasına rağmen filmden hiç kopmuyorsunuz sadece bazı yerlerde tempo bir tık düşüyor .
Ayrıca yan karakterler de çok iyiydi hiçbiri sırıtmıyordu .
