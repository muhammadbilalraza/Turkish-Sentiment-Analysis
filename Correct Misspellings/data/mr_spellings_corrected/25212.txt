Ağaç zehirleme işinde çalışan Joe , genç ve hırslı bir genç olan Gary Jones ve babasını işe alır .
Gary'nin babası , çalışmaya yüzü olmayan , ailesine kötü davranan alkolik bir adamdır ve bir süre sonra Joe tarafından kovulur .
Kendisi eski bir mahkum olan Joe , son derece umursamaz bir insan olmasına rağmen Gary ve babası arasındaki çatışmada Gary'den yana taraf olur ve belki de ilk kez birisi için kendisini sorumlu görür .
Joe'nun oyuncuları ya da performansları ile ilgili söyleyebileceğin tek bir kötü söz bile olamaz ; ancak kullanılan atmosfer ve çekim mekanları benim için oldukça uzak yerler .
Kendimi bir türlü o topluma adapte edemedim .
Gelir seviyesi oldukça düşük insanların yaşam mücadelesi ve hayatını bir hiç gibi yaşayan baba modelinin yanında ; hayat kadınları , bar , iş ve karakol arasında mekik dokuyan , yaptığı iş dışında hiçbir doğrusu olmayan bir adam .
Kötünün iyisini seçmek zorunda kalan , hayatında hiç okula gitmemiş , ailesini babasından korumaya çalışan genç bir delikanlının mücadelesi .
Şurası bir gerçek ki bu film hakkında pek fazla bir yorumda bulunmak istemiyorum ; çünkü film hakkında yazdığım her satırda o zor hayatlar ve pislik gözümün önüne geliyor .
İnsanların hayatları zor olabilir , fakirlik denen şey diz boyu da olabilir ; ama temizlik denen şey bir başka .
Evin içerisinde et kesme , sigaralar , alkol şişeleri , hayat kadınları ve içinde öldürülmüş köpek sahnesi ve de Gary Jones'un babası , tüm bunlar benim için biraz fazla .
Olayı abarttığımı düşünebilirsiniz , eğer abartıyorsam da bu da yine filmin kalitesinden kaynaklanıyordur .
Bende böyle bir his uyandırmış olması belki de filmin amaçlarından belki da araçlarından biridir .
Filmde dikkatimi çeken noktalardan biri de ağaç zehirleme işi için işçi çalıştıran Joe'nun bütün işçileri siyahi ve Gary'nin gelmesi ile ekibe bir beyaz dahil olmuş olmasıdır .
Ekipteki herkes kendisine yardımcı olmaya çalışıyor ve kısa süre içinde de ekibe dahil oluyor .
İşi bırakma yolunu seçen babası her gün daha da batarken Joe'nin kanatları altındaki oğlu kendine yeni bir yol çiziyor .
Tabi ki , babası bu yola engel olmak isteyinceye kadar .
Gary için babasından tek kurtuluş yolu Joe'dan geçmektedir ve Joe bu duruma kayıtsız kalmayacaktır .
İyiliğin her zaman bir bedeli , kötüğün de her zaman bir vicdanı vardır .
Bir belgesel üzerinden çekilen Joe , benden 6,0 puan alıyor .
