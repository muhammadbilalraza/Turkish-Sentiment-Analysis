Lucy filmi hakkında söylenebilecek başarısız bir film olduğudur .
Ancak karşımızda güzel bir aksiyon , hiç sıkılmadan seyredeceğiniz bir film ve de Scarlett Johansson'ın başarılı performansı var .
Film hakkındaki belli eleştirileri okudum ve de bir sitede " Lucy'nin Düşündürdükleri " başlığıyla yazılan Lucy'nin varsayım bakımından doğru olmadığı ( Luc Besson'un da bizzat söylediği gibi ) ancak belli kısımların , kullanılan sözcük ve cümlelerin senaryosunda özenle seçilip evrim teorisine işaretler ediyordu .
Bazı yerlerde ise " Bir Bilimkurgu Skandalı " gibi gerçekten belli kesimden sinema eleştirmenlerinin ciddi bir biçimde sinirini bozan bir film olmayı başarmıştı .
Bence de Lucy filmi , Limitless ile karşılaşıldığında fantezinin sınırlarını çok ciddi bir biçimde aşıyor .
Evet , aslında insan beyninin günümüzde kullanımının daha da arttırılabileceği hala bir tartışma konusudur hatta rüyalarda da insan beyni günlük hayattakinden daha yüksek seviyede beynini kullanmaktadır ve de bu görüşe katılmaktayım .
Ancak bir insan beyni kapasitesinin tamamını kullanmaktadır .
Evreni yaratan Allah'ın bir olduğu ve de onun bizden farklı , sıradışı olduğunu biliyoruz .
Ancak Lucy filminde Luc Besson bir insanı Tanrılaştırarak gerçekten fantezinin boyutlarını o kadar ciddi bir biçimde aşıyor ki yok artık dedirtecek seviyelere getiriyor desek de yeridir .
Lucy filmi ile Limitless'ı karşılaştırdığımızda ise Limitless'ın kesinlikle çok daha başarılı bir film olduğunu dile getirmek gerekiyor .
Performanslara gelecek olursak , Scarlett Johansson filmde gerçekten başarılı bir performans sergiler iken , Luc Besson'un da kendi ağzıyla bilerek seçtiğini dile getirdiği Morgan Freeman ise çok klasik bir performans ile , bir profesör olarak karşımıza çıkıyor .
Bunun dışında senaryonun Limitless'ı hatırlatmasına rağmen belli kısımlarında gerçekten özenle seçilen kelimeler vs. sayesinde izleyiciye ilginç bilgiler de veriyor tabiki ( kapasite kısmını dahil etmezsek ) , bir yere kadar ama .
Yönetmen hakkında da az çok yorumumu dile getirdiğim için daha fazla detaya girmeyeceğim .
Görsel yapı bakımından da çekilen sahnelerin oldukça başarılı olduğunu da söyleyebiliriz .
Sonuç olarak , Lucy filmini gerçekten izlemek istiyorsanız izleyebilirsiniz , filme bilimsel açılardan bakmayacak iseniz beğenebilirsiniz diyebilirim .
Ancak geneline baktığımızda Lucy filmi sıradanlığı aşmayı başaramıyor ve de izleyiciye çerezlik bir 90 dakikalık sinema keyfi sunuyor .
