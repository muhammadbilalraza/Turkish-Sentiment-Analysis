Daha önce James Wan'ın yönetmenliğini yaptığı serinin devam filmini bu kez Leigh Whannel yönetti .
Aynı zamanda oyuncu olan ve önceki filmlerde de olduğu gibi yine senaristliği üstlenen Whannel'in senaryo ve diyaloglardaki performansındaki düşüşü görmek mümkün .
Buna bir de oyuncuların yüzeysel performansları eklenince bazı yönlerden tatmin edici olmayan bir yapım olmuş Insidious Chapter 3. Ama bütün bunların aksine , ilk iki filmden daha korkutucu olduğunu söylemek istiyorum .
Bunun en büyük etkisi ise makyaj konusunda büyük gelişim kaydetmiş olmaları .
Serinin ilk filminde izlediğimiz şeytan tasvirinden sonra , Chapter 3'deki doğa üstü varlıkların tasvirleri ilaç gibi geldi .
Makyaj konusundaki bu atılımın haricinde aniden kameranın kadrajına giren korkutucu hayaletlerin de buna katkısı büyük .
Evet , ilk iki filmde de böyle sahneler vardı ama serinin bu filminde bu yönteme daha çok başvurulmuş .
18 yaşında olan Quinn Brenner ( Stefanie Scott ) , ölen annesi ile iletişim kurmaya çalışır ve bu konuda başarıya ulaştığını , gerçekten annesi ile iletişime geçtiğini zanneder .
Ama önceki filmlerden de tanıdığımız Elise Rainer ( Lin Shaye ) ' e , medyumluk yeteneklerinden yararlanmak için gittiğinde durumun hiç de böyle olmadığını öğrenir .
Bunun üzerine başına garip olaylar gelmeye başlayan Quinn için hayat cehenneme dönmek üzeredir . Quinn , bu şeytani varlığın elinden kurtulabilecek ve ruhunun tamamını bedenine geri getirebilecek midir , yoksa ölümün kollarına kendini bırakacak mıdır ?
Senaryo , ilk filmlerdeki olayları anımsatacak küçük objelerle süslenmiş .
Bunun dışında ilk iki filmde filmin ilk saniyesinden itibaren hissedilen gerilimi yok , maalesef .
İlk yarım saatimiz ( yaklaşık olarak ) karakterleri tanımak ve onların bu olaylar olmadan önceki , normal hayatları konusunda bilgi edinmekle geçiyor .
Elbette karakterleri tanımamız çok önemli ama başrolde yer alan Stefanie Scott'ın başlarda sergilediği berbat performans katlanılacak gibi değil , neyse ki sonradan toparlamaya başlıyor .
Dermot Mulroney için ise ne iyi ne de kötü diyelim .
Ama beni en çok rahatsız eden şey filmin aşırı salak sonu .
Sonlarını izlerken korku filminde miyiz , yoksa ailecek izlenecek dram filmlerinde mi ayırt edemedim .
Finalinin kötü olması dışında , finaldeki diyaloglar da o kadar kötü ki .
Ancak filmin en en sonunda gösterilen sahneden de anlayabileceğimiz üzere Insidious Chapter 4'un gelebilme olasılığı pek de düşük değil .
Sonuç olarak , makyaj ve ani sahnelerden dolayı korkutuculuğu daha yüksek olmuş AMA senaryo ve oyunculuklar olarak serinin diğer filmlerini geçememiş , hatta baya altlarında kalmış .
