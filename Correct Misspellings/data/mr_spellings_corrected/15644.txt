İkinci dünya savaşı filmlerinden bıkanlar için bir yenisi daha geliyor ancak bu seferki diğerlerinden farklı olarak aksiyonu düşük ve Çekoslavakyalıların bakış açısından oluyor .
Film Hitler'in 3. adamı olan Reinhard Heydrich'e düzenlenen suikasti konu alıyor .
Yönetmenlik koltuğunda Sean Ellis'in olduğu film , yılın sürpriz çıkış yapan iyi filmlerinden olmuş .
Yönetmen " Cashback " ve " Metro Manila " gibi seyiri güzel ve umut vadeden filmlerden sonra ikinci dünya savaşı gibi farklı bir konudan giriş yapıp ortalamanın üstü iş çıkarmış .
Aynı zamanda görüntü yönetmenliğinide yapan Sean Ellis , filmin gerilimli ve soğuk atmosferini renk paletiyle birlikte çok kaliteli bir şekilde yansıtmış .
Cillian Murphy ve Jamie Dornan farklı aksanlarıyla önce bir şaşırtsada , filmin gerçekçiliğini iyi bir noktaya getirip sizi karakterlere inandırıyor .
" The Fall " haricinde kendisini pek gösteremeyen ve kötü filmlerde sürünen Jamie Dornan , bu filmde üstüne düşeni yapıp karakteri iyi bir performansla canlandırıyor .
Zaten çok iyi bir oyuncu olan Cillian Murphy ise yine üstüne düşeni yapıp adeta döktürüyor .
Film kasvetli havasını gerilimle iyi bir şekilde birleştirip sizi sarıyor .
Filmin bir noktasında gerilimden büyük bir heyecanla " Ne olacak şimdi ? " diye yerimden fırladığımı iyi hatırlıyorum .
Bu konuda fazlasıyla iyi olan film , milliyetçilik gazıyla aksiyon sahnelerine değil , savaşın ne zorluklarla geçtiğini ve Çekoslovakya'nın bu savaşta yaşadığı ızdırapları net bir şekilde göstermiş .
Birinci ve ikinci dünya savaşı filmlerinin bir çoğunu hatmetmiş ve bu türü çok seven aynı zamanda hollywood yapımlarından bıkmış birisi olarak farklı bir bakış açısını izlemek fazlasıyla iyiydi .
Film son yarım saatiyle zirveye çıkıp arkasına aldığı dramla birlikte sizi hem gerilime boğuyor hemde üzgün ve çaresiz hissettirip bu türün yapması gerekeni layığıyla yerine getiriyor .
Ben filmi izleyeli yaklaşık 3-4 ay oldu vizyona girmişken yazmak istedim .
Sizde imkanınız varsa bu filmi sinemada görmelisiniz .
