Mesaj 1 : Hangi devirde yaşıyorsanız yaşayın başkalarının kölesi olmayın , sonunda hezimet olacağını bilseniz dahi özgürlüğünüz için savaşın .
Mesaj 2 : Yaşadığınız hayatı yalnızca sizin seçimleriniz belirlemez , etrafınızdaki uzak , yakın bütün insanların yaşadığınız hayatın şekillenmesinde payı vardır .
Mesaj 3 : Dili , dini , ırkı ne olursa olsun insana sadece insan olduğu için ( iyi bir insan olduğu için elbette ) saygı gösterilmelidir ( İbrahim Tatlıses'in ünlü şarkısındaki gibi aynen ' ' Madem ki insandır saygımız vardır ' ' ) .
Bütün bu mesajlar güzel , hoş .
Bunlara herkes gibi bende katılıyorum elbette .
Ancak bu mesajların içini doldurabilecek hikayelere sahip olduğunu düşünmüyorum filmin .
Bu hikayelerin hemen hemen hepsi eli yüzü düzgün yazılmış , yönetilmiş .
Ancak sinema tarihinde onca film içerisinde bu filmi üste çıkarabilecek özgünlüğe sahip değil bu hikayelerin hiçbiri .
Sanki orta seviyede 5 filmin birleştirilip sunulması gibi film .
En azından 1-2 hikaye sinema tarihinde iz bırakacak orijinalliğe sahip olabilseymiş .
Film boyunca yukarıda saydığım üç mesajın on dakikada bir tekrarlanması da beni cidden rahatsız etti .
Siz hikayeyi anlatın , biz düşünerek mesajları bulurduk zaten .
On dakikada bir karakterlerin bunları tekrarlamasına gerek yoktu .
