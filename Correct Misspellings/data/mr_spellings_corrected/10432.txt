“Us” , yapımcılığını Academy ödüllü “Get Out” ( 2017 ) ve “BlacKkKlansman” ( 2018 ) isimli filmlerde olduğu gibi Jason Blum ve Sean McKittrick ile birlikte üstlenen Jordan Peele’in senaryosunu da yazarak yönettiği psikolojik bir gerilim filmi …
Prömiyeri , 8 Mart 2019’da South bu Southwest ( SXSW ) festivalinde yapılan ve 22 Mart 2019 tarihinde Amerika’da vizyona giren filmin : 6.9 / 10 ( 221.791 oy ) ve 3.3 / 5 ( 13.285 oy ) olan IMDB ve Rotten Tomatoes izleyici puanı ortalamalarıyla 7.9 / 10 ( 538 yorum ) ve 81 / 100 ( 56 yorum ) olan Rotten Tomatoes ve “Mutlaka İzlenmeli” etiketine de sahip olan Metacritic yorum ortalamaları , “korku – gerilim” kategorisindeki bir film için yeterince iyi …
Yine de isterseniz , 20 milyon dolarlık bir bütçeyle çekilen ve şu ana kadar da 255 milyon dolarlık bir gişe rakamına ulaşmış olan bu filmi , her zamanki gibi önceliği oyuncu kadrosuna vermek suretiyle bir de biz inceleyerek yorumlayalım …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , korku – gerilim sinemasının , insanları psikolojik baskı ve terör ile sindirerek korkutmanın yanı sıra pek çok siyasi mesaj da içeren , “düalist” yapıdaki nadir eserlerinden biri olduğunu söyleyerek başlayabiliriz …
Farkındayız , özellikle de bu “düalist” yapı ve siyasi mesaj tespiti sonrasında , pek çok kişinin : “Ne alaka ? ” “Nereden çıktı şimdi bu ? ” dediğinin …
O halde gelin konuyu biraz daha açalım ve ilk önce de filmin adını ele alalım … “Us” …
Sözlük karşılığı , zamir olarak “biz” direk …
Ve cümle içinde çoğunlukla , yerine göre “bizi” yahut “bize” olarak da kullanılır …
Ama o , aynı zamanda United States’in yani Birleşik Devletlerin kısaltmasıdır da …
Ve bu haliyle de sınıfsal yapısı ve sömürü düzeni dâhil her şeyi ile tam bir “eşitsizlikler imparatorluğu” olan ABD’yi vurgular …
Şimdi de dikkatleri , filmdeki kostümler aracılığı ile Michael Jackson’a yapılan iki göndermeye çekelim …
Birincisi , daha filmin en başında genç Adelaide ( Lupita Nyong'o ) karakterinin üzerindeki kocaman " Thriller " tişörtü …
İkincisi de aynı " Thriller " ın video klibindeki Michael Jackson’ın kıyafetinden esinlenilen “kırmızı” tulumların , Michael Jackson’ın alametifarikalarından eldiven de ihmal edilmeden , elde makas dans eder gibi oradan oraya koşuşturan ikiz karakterlere giydirilmiş olması …
Rachel Thompson’ın Mashable . com’daki 19 Mart 2019 tarihli makalesini okuduğumuzda , bütün bu göndermeler , Jordan Peele’ye sorulduğunda verdiği yanıt , “Michael Jackson düalitenin koruyucu azizidir” olmuş …
Yani en başta da vurguladığımız gibi “Us” , öyle izle geç tarzı sıradan bir korku – gerilim filmi değil …
Anthony Lane’nin de 22 Mart 2019’da The New Yorker’da belirttiği gibi , daha pek çok Marxist ve Freudian yorumları da yapılacak olan bu film , şimdiden konuşmak için belki biraz fazla erken fakat Jordan Peele’nin önündeki bütün engellerin kalktığı bir yapım oldu gibi …
Tam da bu noktada ; “İyide , senin öve öve bitiremediğin bu film hakkında neden bu kadar fazla olumsuz yorum da yazıldığı gibi çok düşük puanlarda veriliyor ? ” diye bir soru da sorabilirsiniz …
Haklısınız …
Onu da : “Zaten bizde o yüzden , hiç anlamadığımız Amerikan futbolu , rugby , kriket , beysbol , polo ve golf gibi sporlar hakkında tek anladığımız futbol ile kıyaslayarak spor yorumu yazmak yerine film yorumu yazıyoruz” diyerek yanıtlarız …
Farkındayız bu curcunada ; oyuncuların performansı , “Get Out” ( 2017 ) ve “See You Yesterday” ( 2019 ) gibi filmlerde de aynı işi yapan Michael Abels’in müzikleri , “Glass” ( 2019 ) ın da görüntü yönetmeni olan Mike Gioulakis’in kamerası ve ekipteki diğer isimlerin çıkarttıkları işlere değinemedik …
Ne yapalım o da gelecekteki diğer yorumlarımız için bizden alacağınız olsun …
Belki biraz tarzımızın dışında olacak ama buraya kadar söylediklerimizin tamamı , zımnen de olsa ikisini de içerdiği için filme ilişkin hem ilk tespitimiz hem de ilk önerimiz olsun …
Artık ayrımı gönlünüze göre siz kendiniz yaparsınız …
Keyifli seyirler …
