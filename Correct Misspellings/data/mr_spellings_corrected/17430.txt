Özellikle 2011 Oscar ödül törende Yönetmen Asgar Farhadi’nin Bir Ayrılık filmi parlayınca tüm gözler İran sinemasına çevrilmişti .
Sarhoş Atlar Zamanı , Kaplumbağalar da Uçar filmlerinden hatırladığımız İranlı yönetmen Bahman Ghobadi'nin yeni filmi Gergedan Mevsimi .
Şahın devrilmesiyle işkencelere maruz kaldığı 30 yıllık mahkumiyet hayatından sonra , İstanbul'a yerleşen karısının , aşkının peşinden giden İranlı şair Sahel Farzan’i 90’ı aşkın filmde çalıştıktan sonra devrim öncesi Amerika’ya kaçmak zorunda kalarak oyunculuğa otuz yıldan fazla ‘ara’ vermiş Behrouz Vossoughi , onun öldüğünü sanan güzel karısını Monica Belluci , aralarında Arabesk filmindeki ( Ertem Eğilmez , 1989 ) Necati Bilgiç misali dolanan kara kediyi Yılmaz Erdoğan başarıyla canlandırıyor .
Ruj sahnesinde Yılmaz Erdoğan’ın oyunculuğu özellikle dikkat çekici .
Dizi Yönetmen’in , sinema filmi Yönetmen ve Oyuncu’nun , tiyatro ise yalnızca Oyuncu’nundur , derler .
Dizilerdeki oyunculuğuna bir diyecek yokken , olamazken , sinema filmlerinde kendisine nazar değdiğini düşündüğümüz Beren Saat’in 124 filmindeki gibi neden Gergedan Mevsimi’nde de bu kadar tutuk olduğunu anlayamadık .
Filmde Beren Saat’in ekürisi Belçim Bilgin’in canlı oyunculuğu , Beren Saat’le karşılaştırınca fazlaca atak kalıyor .
Monica Belluci’nin , komedi esintisi de içeren ve anlatım diliyle beğeni toplayan Malena ( 20 ) filminde başına gelenler bir tarafa , Paris metrosunun altında uğradığı inanılmaz gerçekçi ve izleyen her kadının yüreğinde kendisinin de tecavüze uğruyor hissi yaratan olay film Dönüş Yok ( Irreversible , 2002 ) ’tan sonra şimdi bir de Yılmaz Erdoğan tarafından gözleri bağlı , bağsız tecavüze uğraması bıkkınlık yaratıyor .
Akışı olmayan , yavaş bir sanat filmi ile Yeşilçam filmi arasında hayret verici bir biçim ve hızda gidip gelmesiyle kararsız film , seyircide kafa ve ruh karışıklığı yaratıyor .
Ghobadi’nin şairin olaylar karşısındaki ruh halini Terrence Malick’in Hayat Ağacı’ndaki zamanın geçişi bölümlerinde kullandığı tekniği anımsatan şiirsel sahnelerle görsel anlatımı bildikse de sanatsal .
Öte yandan , olay örgüsünün kimi zaman mantıksızlığa , mübalağa kaçması , su altı sahnelerinin fazlalığı rahatsız ediyor .
Yine de dikkat çekici oyuncu kadrosuyla , Kürt kimliğiyle öne çıkan İranlı bir yönetmen tarafından ülkemizde çekilmiş olması , Monica Belluci’nin varlığı , Yılmaz Erdoğan’ın oyunculuğu ve güçle paranın kolayca el değiştirebileceğini anlatışındaki güzellik için seyredilebilir .
