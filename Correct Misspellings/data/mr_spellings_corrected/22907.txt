Martin Luther King …
Tüm dünya bu ismi onun vermiş olduğu anti - faşist mücadelesi ile duydu .
Şiddete karşı ‘şiddetsizlik’ ( pasif direniş ) ilkesini savunarak sergilediği eylemlerde , vurguladığı , daha doğrusu hissettiği barışçıl , demokrasiden yana , özgürlükçü fikirleri , asırlar boyunca ezilen ırklardan biri olan siyah derililerin onurunu kurtarmasına yardımcı oldu .
Tıpkı Gandhi gibi , Mandela gibi halkının özgürlük arayışında düşmana karşı takınan tavırda “şiddetsizlik” ilkesini savunmak , yüzyıllardır şiddete karşı şiddet ilkesini savunan dünyalar savaşının yarattığı aklın ilgisini çekmeyi başardı .
Bu şiddet dışı , sessiz eylemlerinde gerek Gandhi , gerek Mandela , gerekse Martin Luther King’in bildiği bir şey vardı ki , o da insanlara “utanma” duygusunu hatırlatmak !
İnsanın özü itibariyle ırksal ayrımlara gerek olmadığının altını çizen King , eşitliğin , kardeşliğin , barışın savunucusu olarak yaşamaya çalıştı hep .
Siyah ırkın tıpkı beyazlar gibi oy kullanma hakkının olduğunu , toplumsal yaşamda söz sahibi olmaları ve düşüncelerini özgürce ifade edebilmeleri gerektiğini ; yani tümüyle bir ‘insan’ gibi yaşamaları doğrultusunda verilecek bu haklı direnişte , siyahilerin özgürlüğü için önemli pay elde etti .
Aynı zamanda baptist papaz olan King , tanrıya olan inancını hak ve özgürlükler ile barışçıl çarelerle aramaya çalışmış bir aktivistti .
Zaman zaman İncil’den ayetler okuyarak , insanlığın eşit yaratıldığını her fırsatta söyleyecek kadar da dindardı .
Bu noktada inandığı değerler , ona bu düşünce savaşında ilham kaynağı olacak ve umudunu hiçbir zaman yitirmeyecekti .
Bu en insancıl , haklı mücadelesinde ölümü bile göze alacak kadar da gözü pek biriydi .
Hayat hikayesiyle , 60’lı yılların Amerikasına damgasını vuran Martin Luther King haricinde dönemi senaryoya uyarlayan Paul Webb kaleminden , Ava DuVernay yönetmenliğine uzanan bu tarihsel filmin yapımcıları ise geçen sene ( 2014 ) Oscar’da en iyi film seçilen 12 Yıllık Esaret’in yapımcıları .
Selma ( Özgürlük Yürüyüşü ) , bu sene Oscar yarışında en iyi film kategorisinde yarışacak .
