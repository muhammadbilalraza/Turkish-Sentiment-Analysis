Senaryosunu da , Frank Herbert'ın aynı isimli romanının ( 1965 ) bir kısmını , " Birinci Bölüm " olarak uyarlayarak , Jon Spaihts ve Eric Roth ile birlikte yazan , " Sicario "
( 2015 ) , " Arrival "
( 2016 ) ve " Blade Runner 2049 "
( 2017 ) gibi filmlerden de tanıdığımız Denis Villeneuve'nin yönetmen koltuğunda oturduğu “Dune / Dune : Part One” , destansı bir bilim - kurgu filmi olarak geliyor karşımıza .
Gelin isterseniz ; 165 milyon dolarlık bir bütçeyle oldukça zengin bir oyuncu kadrosunun yanı sıra görsel efekt ve yeşil perde teknolojilerinden de fazlasıyla yararlanıldığı , Origo Film Stüdyoları ( Budapeşte , Macaristan ) , Ay Vadisi ( Ürdün ) , Stad Yarımadası ( Norveç ) ve Liva Vahasında ( Birleşik Arap Emirliği ) çekilmiş olan filmimize biraz daha yakından bakalım .
Bir Fremen kadını olan Chani'nin ( Zendaya ) anlatımıyla : 140 dereceye kadar çıkan günün yakıcı sıcaklığından korunmak amacıyla , baharat çıkartma işini Kraliyet adına üstlenmiş olan Harkonnen'lerin kontrolü altındaki Arrakis gezegeninde , baharat hasat makineleri , akşamın karanlığında ortaya çıkıyor ve yerli halk ne kadar direnerek karşı koysa da , Harkonnen'ler zenginleşmeye devam etmektedir .
Ama bir gün , Uzay Loncasının da talebi sayesinde aynı Harkonnen'ler , bir İmparatorluk kararıyla gezegenden , aniden uzaklaştırılıverirler . * Yıl 10191 ve Atreides Evinin Ana Dünyası Caladan'dayız .
Sabah kahvaltısı vesilesiyle kadınlara özgü , çok özel bir yetenek olan " Gesserit becerilere " sahip olmadığı düşünülen genç Paul Atreides ( Timothée Chalamet ) ve " Bene Gesserit " ( beceriye yeterince sahip olan ) annesi Lady Jessica ( Rebecca Ferguson ) ile tanışır ardından da , metali kesecek güçteki kum fırtınaları ve tehlikeli hava olaylarının hakim olduğu Arrakis gezegenine çölü , boyları 400 metreye kadar ulaşabilen dev kum solucanları ( Shai - Hulud ) ile paylaşan ve adı Fremen olarak bilinen yerli kabilelerin , hayatta kalabilecek kadar iyi adapte olduklarını öğreniriz .
Ki , söz konusu baharata uzun süre maruz kalmak , tehlikeli ve güvenilmez olarak da tanınan bu kabileye , karakteristik mavi ( Ibad'ın ) gözlerini de vermiş olup , onu kutsal bir ürün saydıklarından , hasadını da zora sokmaktadırlar .
Ancak yıldızlar arası yolculuklar açısından olmazsa olmaz nitelikteki , uyuşturucu ve insana geleceği görme özelliği de kazandıran baharat ; İmparatorluk tarafından , evrendeki en değerli madde olarak görülmektedir .
O yüzden de Arrakis gezegeninin kontrolü , bizzat İmparatorlukğun kendisince , " Bayram değil seyran değil , eniştem beni niye öptü " dedirtircesine , durup dururken Dük Leto Atreides'in ( Oscar Isaac ) liderliğini yaptığı Atreides ailesine verilir .
Yani Harkonnen'lerin yerini Atreides'ler alacaktır bundan böyle gezegende .
İlk keşif görevi de , ailenin usta savaşçılarından ve gezegen hakkında sürekli " rüyalar " gören Paul'ün eğitmenlerinden Duncan Idaho ( Jason Momoa ) ile ekibindedir .
Çok istese de , " Dükalık varisi " olması sebebiyle , Duncan ile beraber Arrakis'e gitmesine izin verilmeyen Paul'ün yeni silah eğitmeni de , Gurney Halleck ( Josh Brolin ) olur . * Aynı esnada kazanların fokurdamakta olduğu , Harkonnen Evinin Dünyası Giedi Prime'dayız .
Baron Vladimir Harkonnen'in ( Stellan Skarsgård ) yeğeni Glossu rabbani ( Dave Bautista ) , baharat çıkartma ayrıcalıklarını , İmparatorluk kararı ile Dük Leto'ya devrederek Arrakis gezegeninden ayrılmaya zorlandıkları için hem çok üzgün hem de ziyadesiyle kızgındır .
Bu arada İmparatorun " Bene Gesserit "
Rahibelerinden Gaius Helen Mohiam ( Charlotte Rampling ) , gelecekten öngörüler içeren rüyalarından haberdar olduğu Paul ile onu WriteReviews etmek üzere tanışmak istemektedir .
Testin sonucuna göre Paul , sadece kadınlarda bulunması gereken yetenekleri , genetik yol ile annesinden kapmıştır .
Derken .
Thufir Hawat'ın ( Stephen McKinley Henderson ) öncü ekibi güveniği sağlamış ve ardından da Dük Leto ile mahiyetindeki heyet Arrakis gezegenine varmıştır .
İlginç olan husus , genç Paul'ün yerel halk tarafından , Lisan El - Gaip vurgusu ile kendilerine vaat edilen " Mesih " şeklinde karşılanmasıdır .
Neyse .
Saraya geçildiğinde Lady Jessica kendine , yerel halktan Shadout Mapes'i ( Golda Rosheuvel ) yardımcı olarak seçer .
Seçer seçmesine de , Harkonnen casuslarından biri Paul'ü öldürmeye yeltenirken enseleniverir .
Bunun üzerine Rahibe Gaius Helen Mohiam , Baron Vladimir Harkonnen'den , özellikle ana oğul Atreides'lere dokunulmayacağına dair bir söz alır .
Yalnız baharat üretiminde de henüz , bir türlü istenilen seviyelere ulaşılamamıştır .
Zira Harkonnen sabotajları bir türlü bitmek tükenmek bilmemektedir .
Şimdi Dük Atreides için sırada , gezegenin gerçek sahibi olan Fremen kabilesi ile uzlaşmak vardır .
Bu amaçla da kabilenin reisi , geleneklerine sıkı sıkıya bağlı olan Stilgar ( Javier Bardem ) ile bir görüşme organize edilir .
Sonrasında , da Arrakis gezegeninde görevli , kendisi de bir Fremen olan İmparatorluk ekolojist ve değişim yargıcı Dr .
Liet - Kynes ( Sharon Duncan - Brewster ) ile biraraya gelinerek , baharat üretim alanlarına gidilir .
İşte tesadüf bu ya , Dük'ün talimatı ile hem de ciddi anlamda bir üretim kaybı göze alınarak , aniden arızalanan Delta Ajax 9 kodlu paletteki yirmi bir çalışanın kurtarılma operasyonu gerçekleştirilirken , yalnız kendisine görünen Chani'nin " hayali siluetinden " büyülenerek donup kalan Paul , Gurney Halleck sayesinde son anda yırtarak kendini helikoptere atıverir . * An itibarıyla , Baron Harkonnen'in komutanlarından Piter De Vries'ın ( David Dastmalchian ) , İmparatorun da onayladığı şekilde Sardaukar Bashar'dan ( Neil Bell ) üç tabur seçkin lejyoner asker istediği , İmparatorluk Ordu Gezegeni Salusa Secundus'tayız .
Önceden ve gizlice tasarlandığı anlaşılan , sinsi bir planın uygulamaya konulduğu bu görüşmenin ardından , Atreides evindeki bir hainin de yardımı ile Arrakis gezegenin savunma kalkanı düşer ve Dük'ün Sarayı , Harkonnen ile İmparatorluk ortaklığının , göklerden başlattıkları yoğun saldırısının altında kalır .
Dakika 75. .
Geride , Atreides dükalığının hayatta kalan fertlerinin , Harkonnen ve İmparatorluk birliklerine karşı verdikleri ölüm kalım mücadelesinin anlatıldığı 80 dakikalık bir bölüm daha mevcut .
Fakat hemen belirtelim ki , yorumumuzun en başında da vurguladığımız gibi oldukça uzun olan süresine karşın " Dune " hikayesi , bu filmde noktalanamıyor .
Nihai sonu görmek için devam filmi , " Dune : Part Two " yu beklememiz gerekecek .
Keyifli seyirler ,
