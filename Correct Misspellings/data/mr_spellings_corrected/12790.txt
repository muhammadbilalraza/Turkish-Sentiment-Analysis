1968 yılında Franklin J. Schaffner’in başlattığı ve 2001 yılına kadar beş filmden oluşan bir seri halinde devam eden Maymunlar Cehennemi efsanesi , yeni milenyumun başında gotik / grotesk anlatımın Hollywood sinemasındaki en önemli isimlerinden Tim Burton’ın ellerinde yepyeni bir hal almıştı .
Sinema tarihinde pek çok ünlenen serilerde olduğu gibi Maymunlar Cehennemi’nin de bu gidişatına dur deme cesaretini 2011′de Rupert Wyatt gösterdi ve seyirciyi her şeyin başlangıç noktasına , cehennemin de öncesine götürdü .
Maymunlar Cehennemi : Başlangıç’ı başarılı bir uyarlama yapan tek özelliği bu değildi elbet ; filmin daha çok maymun Sezar ve bilim insanı Will Rodman arasındaki ilişki üzerine kurulu olması , seyrettiğimiz şeyin felaket filmlerinden de öte bir noktaya kendine yer edinmesini sağlıyordu .
Yeni filmin beğenilmesinin ardından yapımcılar her zamanki gibi kolları yeniden sıvadı ; bu sefer yönetmen koltuğuna Cloverfield ve Let Me In’den tanıdığımız Matt Reeves’i getirdi .
Hem yapım ekibinin hem de yönetmenin vereceği sınav önemliydi çünkü bir blockbuster yapma gayesiyle yola çıkılan ilk filmin , sinemanın yalnızca eğlence yönüne hitap etmediği ; çok daha fazlasını vaat ettiği düşünüldüğünde ikinci film için aynı çizgiyi korumak hayli zor olacaktı .
Açıkçası , bu zorluğun altından pek kalkabilmiş değiller .
