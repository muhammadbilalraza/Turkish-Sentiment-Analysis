O ne demiş , bu ne demiş , kim beğenmiş bunların önemi yok .
Önemli olan sizin ne düşündüğünüz .
Ben ne mi düşünüyorum , paramla rezil oldum .
Onu düşünüyorum .
Kardeşimin isteği üzerine gittiğim filmde , beklentim zaten ilk gelen yorumlarla epey bir düşmüştü ama o düşük beklentimin bile altında bir film ile karşılaştım .
İnanılmaz paralara çekilmiş , fazlasıyla reklamı yapılmış , fazla abartılmış bir film .
İnsan bir süper - kahraman filmini izlerken sıkılır mı ya , senaryo olmasa da , kötü bir kurgusu olsa da süper - kahraman filmleri aksiyonla bir şekilde göz boyayıp sıkıcılıktan uzak dururlar .
Ama bu filmi izlerken çok yerde sıkıldım .
Ben en baştan Batman ve Superman’in birbirleri ile savaşacağını duyunca bir garipsemiştim .
Birisi bizim gibi insan , diğeri ise başka gezegenden gelen bir varlık .
Kurşun geçirmez , alev işlemez , gözlerinden ışık çıkarır vs …
Yani bu ikisinin birarada biraz sıkıntılı olacağı belliydi .
Ben yine diyorum keşke Batman’i hiç şu işe karıştırmasalardı .
Aklımdaki Bale’in Batman figürü ile bu hiç gitmedi .
Nolan’ın efsane serisinden sonra ne gelse zaten eleştiri alacaktır .
Çıta çok yüksek çünkü .
Şunu söyleyeyim , tamam Bale’in performansının altında ama Ben Affleck’te fena iş çıkarmamış .
Micheal Keaton’ın Batman’i fazla suratsızdı , çok ciddiydi .
Affleck ise biraz daha sevimli bir suratı var ve o ciddilik tam olmamış .
Bale’in ki ise tam orta karar .
Ayrıca Jesse Eisenberg te sevdiğim bir oyuncudur ama o da psikopat kötü rolünü tam yansıtamamış .
Çünkü o da biraz güler yüzlü ve sevimli yüzünü saklayamamış .
Superman karakterini ise zaten oldum olası hiç sevememişimdir .
O yüzden eleştirmiyorum .
Genel eleştirileri yaptığıma göre filme geleyim .
Bir kere filmin senaryosu çok zayıf kalmış .
İyi olması gereken konulardan grafik ve görsel efektlerini de pek beğenmedim .
Bu kadar büyük bir prodüksiyondan daha iyi işler çıkmalıydı .
Hans Zimmer usta yine kaliteli müzikler yapmış ama ses kurgusunu kim yaptıysa içine etmişler .
Alakalı alakasız yerlerde kulakları tırmalarcasına yükselen sesler , olmamış .
Dc bu sene büyük işini Suicide Squad’la yapacak gibi geliyor bana .
Çok psikopat karakterler var ve kadrosu bu filmden daha sağlam .
Benim merakla beklediğim bir film .
İnşallah onun sonu da bunun gibi olmaz .
İyi seyirler …
5.7 / 10
