Klasik bir afro - amerikan öyküsünün oldukça dışında bir film Green Book , gerçekte yaşanmış bir hikayeden yola çıkan filmde dönemin meşhur siyahi bir müzisyenin ırkçılığın hala tam olarak ortadan kalkmadığı 1960'ların birleşik devletlerinde güney eyaletlere yaptığı bir turne programını ele alıyor .
Başroldeki siyahi müzisyen , hayli eğitimli ve bir o kadar da " züppe " bir profil çizerken , seyahatinde şoförü olarak görevli ırkçı sayılabilecek bir kafa yapısındaki beyaz karakter İtalyan asıllı daha eğitimsiz bir kenar mahalleli görünümünde .
Film boyunca bu zıtlıklardan yola çıkılıyor .
Siyahi karakter müzisyen Dr .
Don Shirley , siyahi olmanın yanı sıra aynı zamanda eşcinsel olduğundan ayrımcılığın katmerlisini yaşıyor .
Film boyunca kendisini hiçbir yere konumlandıramayan ve bir yere ( ne siyahilere ne de beyazlara ) ait hissedemeyen Don Shirley bildiğimiz klişe siyahi karakterlerin ötesinde bir karakter olarak sunulur .
Ancak bütün bu dram ve ırkçılığın geri planda tutulduğu da açık .
Film ilerledikçe klasik sağ hollywood klişeleri senaryoda gözümüze sokulmaya başlıyor .
Beyazların ayakta alkışlamasına rağmen o beyazlarla aynı mekanda yemek dahi yiyemeyen tuvalete gidemeyen Don Shirley'nin nasıl müzik eğitimini aldığını bilmeyiz film boyunca .
Ufak bir araştırma ile Sovyetler Birliği'nde Leningrad'da eğitim aldığını öğreniriz .
Zira ABD'de de mümkün değildir .
Sovyetler'de Ekim Devriminin hemen ardından hem eşcinsellik hem de ırkçılık ortadan kaldırılmış , eğitim parasız hale getirilmiştir .
ABD'ye kıyasla baktığınızda gayet eşitlikçi SSCB'de müzik eğitimi alarak sanata damga vurması yönetmen için anlam ifade etmese de insanlık için bir anlam ifade etmektedir .
Bütün hollywood saçmalıklarında görülecek olan amerikanın müthiş özgür , sovyetlerin insanlık düşmanı bir ülke gibi pazarlanması burada da vücut bulmuştur .
Benzeri örnek yakın geçmişte vizyona giren Gizli Sayılar filmi için de geçerlidir .
Sovyetlerde kadınların bilim yapması serbest iken abd'de yasaktır .
Ama filmde bu tartışılmaz bile .
Tıpkı ırkçılığın tartışılmadığı gibi .
" Zenci " nasıl " zenci " olarak eğitilir bu gösteriliyor .
Filme yeniden dönecek olursak , gerek kurgu , gerek oyunculuk muazzam başarılı .
Yönetmenlik olarak ele alındığında da yüzeysel anlatımlar , bakış açıları çok var .
Filmin ana teması sevginin ve kardeşliğin üzerine kurulmuş zaten .
Daha cesur kareler olabilirdi belki ama vasat da sayılmaz bana göre .
Sanat yönetimi , kostümler , dekorlar filmin dönemine göre iyi tercih edilmiş olmakla birlikte kullanılan müzikler de etkileyiciydi .
Her şey bir kenara sırf oyunculuk ve kurgunun başarısından dolayı en iyi film adaylığını hak ettiğini düşünüyorum .
