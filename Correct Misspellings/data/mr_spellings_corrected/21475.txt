Ant - Man’in ikinci solo filminde Scott , Hank ve Hope yıllar önce kuantum aleminde mahsur kalan Janet’ı bulmaya çalışacaktır .
İzlerken sıkılmadım ama filmden koptuğum çok yer oldu .
Filmin en büyük eksisi villian olmaması .
Ghost karakterini canlandıran kız villian olmaktan çok uzak ki zaten iyileşmeye çalışan ve kendince haklı olan biri , yani senaryoya öylesine eklenmiş aynı şekilde mafyadan bozma adamların da hikayeye katkıları yok .
Film tamamen ilk Wasp olan Janet’ı kurtarma üzerine kurulu , diğer her şey filmi doldurmak için yaşanıyor .
Paul Rudd yine çok iyi oynamış bazı sahnelerde çok komikti , yan rollerde Laurence Fishburne ve Michelle Pfeiffer başrollere eşlik ediyor .
Laboratuvarı kurtarmaya çalıştıkları kovalamaca sahnesi filmin en güzel bölümüydü ayrıca Michael Pena’nın doğruluk serumu sahnesi komikti .
Moleküler küçülme ve kuantum alemi filmde önemli bir yer tutuyor ; hem filmin genelinde hem de gizli sahnede .
Bir diğer büyük sorun ise filmin Infinity War ile olan bağlantısı .
Infinity War’da Scott’ın ev hapsinde olduğunu öğrenmiştik .
Snap sahnesi ise ev hapsi bittikten sonraya denk geliyor , diyelim ki Avengers ekibi Scott’ın başına gelenlerden habersizdi , peki Scott’ın Thanos ve diğer yaşananlardan haberi yok muydu ; burası soru işareti olarak kalıyor .
Ayrıca Hank Pym’in laboratuvarı filmde sürekli küçülüp büyüyor ve durmadan sallanıyor ama eski boyutuna geldiğinde laboratuvarın içindeki her şey yerli yerinde ve sapasağlam .
