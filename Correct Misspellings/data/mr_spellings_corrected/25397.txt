Filmlerden öyle pek anlamam , ama bu film hakkında Beyazperde - Murat Özer'den farklı düşüncelerim var .
Filmi adeta çöplük olarak nitelendirerek haksızlık ettiğini düşünüyorum .
Nasıl bir motivasyonla izlediğiniz çok belirleyici bence .
Filmin bir güldürü , bir komedi olarak sunulması aslında baştan algıyı değiştiriyor .
Bu film olsa olsa trajikomedi olmuş ( yerine göre drama bile denebilir ) .
Aslında çok ciddi bir " Memleket meselesini " çok çıplak bir şekilde anlatıyor ve filmin komedi kısmı sadece filmdeki karakterlerden ibaret .
Öylesine abuk , şuursuz ve aciz karakterler var ki filmde , bunlar gerçek olamaz sanıyor insan .
Oysa , karakterlerin dünyayı algılama şekilleri , günlük kaygıları , cehaleti , bilmişliği , aptallığı , uyanıklığı , fakirliği ve üçkağıtçılığı tam memleketimin insanını anlatıyor .
Filmin tüm karakterler gerçekten de var çevremizde .
Bu gerçekçilik , izlerken beni o köye aldı götürdü ve oradaki yaşama ve sorunlara ortak etti .
Bunda oyuncuların başarısı yatıyor sanırım .
Herkes kendi rolünü sadelikle ama iyi oynamış .
Oyuncu kadrosu gerçekten çok iyi ve belki başka bir yönetmenin elinde bu senaryo ve kadro çok daha başarılı ve eğlenceli bir film haline gelebilirdi .
Ancak , filmin konusu gerçekten gülünebilecek kadar basit mi sorusunu kendimize sormamız gerekir sanırım .
Meslek hayatında , doğrunun peşinde koşmaktan yılmamış bir hoca karakteri var başrolde ; Ahmet Uğurlu'ya biçilmiş kaftan gibi bir rol .
Adil Hoca , emekliği yaklaşmış , yanlışa karşı mücadeleden aslında yıpranmış ve artık eğriyi doğruyu da şaşırmış bir öğretmen .
Ahmet Uğurlu tüm hünerlerini sunmasa da , öğretmenin yaşadığı çaresizliği ve hayal kırıklıklarını iyi yansıtıyor performansıyla .
Filmin yardımcı oyuncusu Tuna Orhan ise açıkgöz hademe tiplemesiyle bence gerçek başrolü oynuyor ; hem oyunculuğu hem oynadığı karakter çok başarılı .
Bir film uzmanı değilim , ama filmin teknik altyapısının kötü olduğunu görebiliyorum , hatalar gani .
Ama oyunculuk ve hikaye bunları affettiriyor bence .
Adil hocanın oğlunun hikayesi de gereksiz gibi görünse de , önemli ve ironik ; Adil hoca başarısızlığını temsil ediyor .
Öğretmen çocuğu Deniz ( Bora Akkaş ) , sorumsuz , tembel ve silik bir karakterdir .
Filmdeki yeri gerçekten de belirsiz gibidir , ama bu çizginin bir kastı olduğunu düşünüyorum .
Deniz , filmdeki bir faydalı , bir faydasız varlığıyla günümüz bir kesim gençliğini çok iyi yansıtıyor bence .
Özetle , film mesajlarını çok güçlü bir şekilde veriyor diye düşünüyorum .
Hele Adil hocanın kabus sahnesi , ve hademe Haceli ile yaptığı prova çok şık bir kurgu .
Filmin tek güldüğüm sahnesi aslında .
Muhteşem bir sinema filmi olmasa da bence filme bir şans tanımalı ve ne anlattığına kulak vermeli .
Bugüne çok uygun bir film olmuş Memleket Meselesi .
