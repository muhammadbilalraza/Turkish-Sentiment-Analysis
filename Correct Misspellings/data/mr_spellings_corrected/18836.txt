Alacağın olsun Necati Akpınar , teessüf ederim Ata Demirer , aşk olsun Demet Akbağ .
Yine yaptınız yapacağınızı .
İlk filmde olduğu gibi Eyyvah Eyvah 2de de gönlüme Kuzey Ege özlemini düşürdünüz .
Şimdi ilk fırsatta yeniden ver elini Küçükkuyu .
Vallahi benzim paramı BKMye fatura edeceğim , ona göre .
Hıncal Ağabey ilk filmden sonra çok doğru bir tespitte bulunmuştu .
Demişti ki , " Yahu Ata , niye hikayeyi İstanbula taşıdın ? O güzelim Geyiklide devam etseydin ya ? "
Ata , Hıncal Ağabeyi dinlemiş , çok da iyi etmiş .
Ortaya ilkinden çok daha güzel , çok daha eğlenceli bir film çıkmış .
Bana göre sezonun en iddiasız görünen ama en iddialı filmlerinden biri .
Şu soğuk kış günlerinde yüreğinizi sıcacık tutmak , günlük yaşamın hayhuyundan iki saatliğine uzaklaşıp bolca kahkaha patlatmak istiyorsanız , mutlaka izleyin .
Ata zaten müthiş , Salih Kalyon yine acayip döktürüyor .
Ama Eyyvah Eyvah serisinden en kârlı çıkan Demet Akbağ .
Zaten çok iyi bir oyuncuydu ama sanırım uzun yıllar bu filmde canlandırdığı karakter ile anılacak .
Filmin sürprizi ise sinemadaki tuvalet kabinlerinin kapısında Eyyvah Eyvah 2nin kamera arkası görüntülerinin yayınlanmasıydı .
Millet gülmekten , duble su koyverdi .
Gülmenin , bağırsakları daha iyi çalıştırdığı bilimsel bir gerçek .
Bence Sağlık Bakanlığı , Eyyvah Eyvahın tüm umumi tuvaletlerde gösterilmesini mecbur kılmalı !
( Yüksel Aytuğun bugün tarihli yazısı . ) Düşüncelerimiz aynı olduğu için sizinle paylaşmak istedim .
Emeği olan herkesi tebrik ediyorum .
10 / 10
