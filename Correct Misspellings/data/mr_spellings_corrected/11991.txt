Son dönemde izlediğim bir çok filmde hep birşeylerin eksikliğini hissettim .
Belki özgün senaryo belki oyunculuk belki de atmosferi sarmadı bilemiyorum ama hep birşeyler eksikti .
Ama daha fragmanını seyredeli iki ay olan Upgrade filmini izlemiş bulunuyorum ve işte istenildiğinde nasıl güzel fikirlerin nasıl güzel filmlere dönüştüğünün kanıtı resmen .
Filmin hikayesini fragmanını ilk gördüğümde birazcık kavramıştım .
Bir adama ona özel yetenekler veren bir bilgisayar donanım takılır ve adam bir anda robot ve insan karışımı bir hal alır .
Sonrasında ise konu bellidir kotu adamlar ve bu kötü adamlara karşı duracak olan biz .
Yalnız filmin senaryosu bu kadar basit değil tabi ki .
Burada spoiler olmasın diye ben kabaca anlattım .
Çok daha derin ve arka planı dolu bir senaryoya sahip .
Biraz bilim kurgu , biraz günümüzde yaşanan ve yaşanması muhtemel teknolojik gelişmeler ve birazda insan - makine ilişkisinin yoğrulduğu filmde gayet ilginç noktalara değiniliyor .
Ve bu yapılırken de işin içine keşke daha fazla olsa dediğim o güzelim aksiyon sahnelerinden koysalar diye içimden geçirmedim değil .
Oyuncu kadrosunda çok aşina olduğum yüzler olmasa da baş rolde oynayan Logan Marshall - Green gayet iyi iş çıkarmış .
Kendisini nedense filmde ki görünümü ile Tom Hardy’ye kardeşi olabilecek kadar benziyor neredeyse .
Ben filmi sıradan eğlenceli bir bilim kurgu olarak bekliyordum ama gayet arkası sağlam bir yapım olarak beklentimin üzerine çıkması nedeni ile beni şaşırttı doğrusu .
Ee bu da izlediğim surenin boşa gitmediğine sevinmeme neden oldu .
Bilim kurgu - Aksiyon tarzının ağır bastığı bir yapım olarak Upgrade gerçekten eğlenceli , arkası sağlam bir senaryoya sahip .
Günümüzde bulunduğumuz teknolojik durum ve ilerlemenin insanlar ve bilgisayarlar arasındaki ilişkiyi nereye götürebileceği konusunda değişik bir bakış açısına sahip yapımı mutlaka izleyin ve izlettirin derim .
Benim puanım 10 / 8.
