Only God Forgives filmi , kimi izleyicilere göre bir başyapıt , kimilerine göre ise izledikleri en kötü filmdi .
Bu filmi bundan yaklaşık iki yıl önce izlediğimde adeta bir çöp film olduğunu düşünmüştüm .
Fakat o zamanlar sinemaya pek de sinemasal açıdan yaklaşamadığımı yani her tip filmi o dönem izleyemediğimi düşündüğümden , dün gece tekrar izleme tercihinde bulundum .
Bunun bir sebebi de Only God Forgives'in içi oldukça dolu olan metninden yani metafor olsun , sembol olsun , filmin kendi içerisinde oldukça anlamlı olduğunu okuduğumdan dün filmi ikinci kere seyrettim .
Öncelikle Nicolas Winding Refn sineması adına konuşacak olursak , her ne kadar izlediğim ilk filmi olsa da , Refn sinemada kendi tarzını yaratan yönetmenlerden .
Şu ana kadar ortaya koyduğu her film de gerilim filmi olarak gözlere çarpıyor , bunu da farklı bir tarzda ve kendi stiliyle işliyor .
Refn de nev - i şahsına münhasır sinemasıyla bilinen ve de çoğu izleyiciye oldukça ters gelebilecek bir yönetmen .
Drive filmiyle de büyük beğeni kazanarak tanındı denebilir .
Drive ise sekizinci uzun metrajlı filmiydi .
Only God Forgives filmi ise , Refn'in de açıklamalarına dayanarak söyleyecek olursak tam bir Refn filmi .
Refn bu film için iki tane çok önemli teklifi geri çevirip ileri bir tarihe atmış .
Bunun dışında bu filmi hakkında ise kendisi , bir filmde aradığı bütün şeylerin bu filmin içerisinde bulunduğunu söylüyor .
Bir bakıma hayalindeki projesiymiş desek yalan olmaz .
Filme gelecek olursak filmin senaryosu hakkında öncelikle konuşmak istiyorum .
Filmin eleştiri alan en büyük noktası olarak göze çarpıyor diyebilirim .
Çoğu kişi Refn'in teknik açıdan kusursuz olduğunu ancak senaryonun içerisinin boş olduğunu dile getiriyor .
Fakat kesinlikle öyle değil , film izleyicisine oldukça derin bir senaryo ve anlaşılması zor metaforlar ve semboller veriyor .
Kendi adıma söyleyecek olursam , ilk izleyişimde bu gözle bakmadığımdan kendimi dün ilk kez izlemiş biri olarak görüyor ve de filmi genel olarak tümü olmasa da anladığımı söyleyebilirim .
Ama izleyiciye oldukça ucu açık bir iş sunuyor .
Bu da çeşitli sahneler adına birden fazla teorinin olduğunu gösteriyor .
Filmin hem konusunu hem de alt metnini kusursuz işlediğini dile getirmek istiyorum .
Teknik açıdan da gerçekten kusursuz .
İnanılmaz görsel yapısıyla ve müzikleriyle hafızalarda yer ediniyor .
Bunun dışında Ryan Gosling'in de oldukça başarılı bir iş çıkardığını ve de genel olarak sessiz yapıdaki karakterini genel olarak bakışları ile yarattığı anlatımıyla karşısındakine geçirdiğini dile getirmek lazım .
Kristin Scott Thomas ise filmin en enteresan ismi denebilir .
Filmdeki en iyi oyuncunun da o olduğunu söyleyebiliriz .
Karakterine çok başarılı bir şekilde can verirken , son dönemlerdeki en iyi kadın oyunculuk performanslarından birini koyuyor hatta .
Vithaya Parsringarm ise Refn'in Bangkok'da ( filmi çektiği yer ) bulduğu bir oyuncu ve karakterine o da oldukça başarılı bir şekilde can veriyor .
Karakterler hakkında derin bir anlatım yapmak istemiyorum çünkü filmin derinliği karakterlerde .
Genel olarak oyunculuklar gerçekten başarılı .
Refn de çok iyi bir iş çıkarmış .
Film net bir biçimde sürüklemese de kendini izlettirmeyi başarıyor denebilir .
Sonuç olarak Only God Forgives filmi , çoğu izleyiciye ters gelebilecek bir film kesinlikle .
Bir Refn hayranı veya onun sıkı bir takipçisiyseniz de çok beğeneceğiniz bir iş olacak .
Açıkçası benim çok ilgimi çekti ancak herkese tavsiyem izlemeden önce kesinlikle fragmanını seyredin .
