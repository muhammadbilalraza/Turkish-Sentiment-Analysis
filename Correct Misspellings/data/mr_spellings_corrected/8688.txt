Bütün sorunlarına rağmen orijinal Mumya serisi hakkında eğlenceli anılarım var .
Özellikle de Brendan Fraser ve yaratıcı aksiyon sahneleri serinin en sevdiğim yanlarıydı .
Bu yüzden Universal'ın Mumya'yı yeniden çevirip Dark Universe evrenine dahil edeceğini duyunca projeye pek ilgi duymadım .
Ama filmin başrollerinde Tom Cruise ile Sofia Boutella ve yönetmeninin Alex Kurtzman olduğunu öğrenince ne yalan söyleyeyim , film dikkatimi çekmeyi başardı .
Ve filmin aldığı onlarca kötü yoruma rağmen izlemeye karar verdim .
" Tarihi eşyaları bulup satarak para kazanan Nick ve Chris , gittikleri düşman topraklarında başları derde girer ve şans eseri olarak kocaman bir mumya mezarı keşfederler . Araştırma ekibiyle oradaki mumyayı dışarı çıkardıktan sonra Nick , mumya tarafından lanetlenir . Bu sayede serbest kalan mumya , dünyaya hükmedip yarım kalan işlerini bitirmeye çalışır . "
Mumya'nın fragmanları çok ortalama olduğu için filmin kendisinden ne bekleyeceğimi bilemiyordum .
Çünkü mesela Tom Cruise'un Edge Of Tomorrow filminin fragmanları da zayıftı ama filmin kendisi müthişti , Jack Reacher 2'ninse hem fragmanı hem de filmi kötüydü .
Bu yüzden filmi olabildiğince düşük beklentilerle izlemeye çalıştım .
Sonuç olarak filmi idare eder buldum .
Ne kötü , ne iyi , sadece ortalama bir iş .
Ve açıkçası , Mumya gibi bir filmin sadece ortalama olması kötü çünkü bu filme çok emek verilmiş .
Aksiyon sahnelerine verilen önem ve senaryodaki bazı yaratıcı şeyler hemen fark ediliyor .
Peki Mumya ile ters giden şey neydi ?
Bu filmin en büyük sorununu rahatça tahmin edebilirsiniz aslında .
Evet bildiniz , sorun senaryoda .
Bu filmin senaryosu 6 kişi tarafından yazılmış ve filmin yönetmeni Alex Kurtzman da Hollywood'un blockbuster filmlerinin çoğunun senaristi aynı zamanda .
Ve buradan çıkan sonuç kendini rahatça gösteriyor .
Mumya , tek bir hikayeye sahip bir film gibi değil de , bir anda birden fazla şey olmaya çalışan bir işmiş gibi duruyor .
Gerek Dark Universe evrenini kurmak olsun , gerek Mumya'nın ve ana karakterlerin kökenine inmek olsun , sonuç kayda değer olsa da ortaya çıkan şey kocaman bir dağınıklık oluyor .
Normalde böyle büyük bir canavar filminde senaryoya pek dikkat etmemeye çalışırım çünkü filmin amacı başından belli zaten ; bir canavar filmi yapmak .
Ama dediğim gibi , bu film sadece canavara odaklanmak yerine o kadar çok şeye odaklanmış ki , sonuç olarak vermek istediği şeyi tam olarak verememiş .
Ana karakterler de öyleydi mesela .
Bu filmdeki kimseyi umursamadım .
Özellikle de Jake Johnson'ın karakterinin sırf konuyu ilerletmek için yazılmış birisi olduğunu düşünüyorum ve Annabelle Wallis'in karakteri de sürekli kurtarılmaya muhtaç olan , zayıf bir kadın karakterdi ( Wonder Woman'ın vizyona girmesinden 1 hafta sonra böyle bir kadın karakterin çıkması çok manidar olmuş ) .
Ve bütün bu dağınıklık yüzünden film canavar sahnelerine gelince de hayal kırıklığı yarattı bende .
Özellikle de zombi olayını çok gereksiz buldum ( bu arada , zombilerin yürüyüş tarzını Michael Jackson'ın Thriller videosuna benzeten bir ben miyim ? ) .
Ama filmin üzerine çok fazla gitmek de istemiyorum .
Mumya , herkesin dediği kadar kötü bir film değildi , sadece büyük bir hayal kırıklığıydı .
Bu yüzden biraz da iyi şeylerden konuşalım .
Öncelikle Tom Cruise'a bayıldım .
Jack Reacher 2'deki karizma eksikliğinden sonra Cruise , bu filmde kendisini toparlamayı başarmış .
Aksiyon sahnelerindeki kararlılığı ve genel anlamda bu filmde yapmaya çalıştığı şey çok havalıydı .
Neredeyse 55 yaşında olmasına rağmen Cruise'un böyle filmler yapabilmesi çok etkileyici .
Ayrıca Sofia Boutella , Mumya rolüne cuk oturmuş .
Zaten onun şu ana kadar kötü bir performansını görmedim , bu filmde de yüzümü kara çıkartmadı .
Bu arada , Russell Crowe'un gizli rolü de çok zekiceydi .
Karakterinin adını söylemek istemiyorum ama bu filme güzel bir katkı olmuş .
Bunun dışında Mumya , her ne zaman senaryodan uzaklaşıp bir aksiyon sahnesine geçtiği zaman eğlenceli bir hal aldı .
Eğer gürültülü ve büyük bir aksiyon filmi arıyorsanız , sırf bu yüzden Mumya'yı size tavsiye edebilirim .
Kısacası , Mumya'nın karmakarışık bir senaryosu ve zayıf karakterleri olsa da ne zaman bir aksiyon sahnesine geçse eğlenceli bir deneyime dönüşüyor .
Ayrıca Tom Cruise , Russell Crowe ve Sofia Boutella'nın performansları başarılıydı .
Mükemmel bir film olmasa da sinemada 2 saatinizi harcayacağınız gürültülü bir aksiyon filmi arıyorsanız , Mumya'ya bir göz atmanızı öneririm .
Eksikliklerine rağmen eğlenceli yanlar da vardı bu filmde .
FİLMİN İYİ yanları : + Tom Cruise ve Sofia Boutella . + Etkileyici ve eğlenceli aksiyon sahneleri . + Yaratıcı sahneler .
FİLMİN KÖTÜ yanları :
- Annabelle Wallis ve Jake Johnson'ın zayıf karakterleri .
- Aşırı karışık bir senaryo .
- Karakterlerin hiçbirini umursamamanız .
TOPLAM PUAN : 6.1 / 10
