Patricia Highsmith'in 1952 tarihli romanında uyarlanan Carol'ın ilk dikkat çeken başarısı muhteşem bir dönem filmi olması .
Sokakları , arabaları , modası , ev dekorasyonları , müzikleri ile muhteşem bir sanat yönetimi var .
Sonrasında , perdede ilk göründüğü saniyeden itibaren boyu posu , giyim kuşamı , saçı makyajı ile seyirciyi büyüleyen , tüm bunların üstüne bir de muhteşem bir performans ortaya koyan Cate Blanchett var .
Çağımızın en önemli aktrislerinden olduğunu kanıtlıyor bir kez daha .
Therese , yani Rooney Mara da kusursuz .
Karakterinin simgelediği tüm o şeylerin , gençliğin , kırılganlığın , savunmasızlığın , saflığın , acemiliğin başarılı şekilde vücut bulmuş hali .
Bu özellikleri ve bunlara karşın aklı başında , olgun bir kişiliğe sahip olması , Carol'ın da dikkatini çekiyor .
Evet , lafı fazla dolandırmadan söyleyelim , ki zaten filmin konusu , fragmanlar vs. bunu açıkça belli ediyor , filmin merkezinde iki kadın ve aralarındaki çekim , ileri safhada ilişkiye dönüşen bir çekim var .
Lezbiyen bir ilişki .
Yadırgama noktasında olanlar zaten hiç izlemesin filmi .
Nitekim kimi insanlar için bir tabu , bıçak üstü bir konu bu hala .
Herkesin kendi düşüncesi .
Ancak tercih edenler için şunu rahatlıkla söyleyebilirim ki , her şeyi bir tarafa bırakın , tek başına sanat yönetimi için bile izlenebilecek estetikte " Carol " .
Bu gibi filmlerde bazı kesimler tarafından ilk merak edilen şey filmin " cesurluk seviyesi " dir. Blanchett ve Mara cesurlar , evet , ancak ortalama bir sinema filminden , hatta özellikle son 6-7 yıla baktığımızda ortalama bir televizyon dizisinden daha fazla bir cesurluk kesinlikle yok .
Merak edenler için söylüyorum .
Film iki kadın arasındaki ilişkiyi de yine estetik bir havada vermeyi başarmış .
Akademi Ödülleri'nde ne yapar bilmiyorum .
Önemli adaylıkları var .
Bunlardan bana kalırsa yüzde yüz " En İyi Kadın " ı Blanchett'a vermeliler .
Diğer tüm adayları da izledim .
Sonuç olarak Haynes başarılı bir filme imza atmış , karakterlerin hissiyatını seyirciye de yansıtabilmiş .
