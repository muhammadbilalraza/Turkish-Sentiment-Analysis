Bir müzikal film ama izlediğim diğer müzikal filmlerden farklı bir film .
Filmin çoğu yerinde karakterler , müziksel şekilde iletişim kuruyor .
Bunun filme yakıştığını düşünüyorum .
Victor Hugo'nun aynı adlı romanından uyarlanan bir film .
Filmde 19. yüzyılın Fransasını izliyoruz .
Filmde , dönemin Fransasındaki toplumsal olayları , halkın çekmiş olduğu ekonomik buhranları ve devrim girişimlerini görüyoruz .
Jean Valjean , yıllardır mahkûm hayatı yaşamaktadır .
Nedeni küçükken kız kardeşinin çocuğu için hırsızlık yapmış olmasıdır .
Yıllardır hayatını mahkûm bir köle olarak sürdürdükten sonra beraat etmiştir .
Jean , hapisten çıkmasına rağmen hayatı mahvolmuş , sefil biridir .
Yıllar geçer ve Jean'ı belediye başkanı olarak görürüz .
Jean hayat mücaelesini kazanmıştır .
Aynı zamanda bir fabrikanın da sahibidir .
Fabrikasında çalışan bir kadın işten kovulur .
Adı Fantine'dir .
Fantine'nin hayatı alt üst olur .
Hayatını artık genelevde kazanıyordur .
Jean ile konuşmasında ona kızını alıp yetiştirmesini söyler .
Jean onun kızı Cosette'yi bulur ve ona babalık eder .
Yine yıllar geçer ve bu sefer Fransa'da bir grup örgütlenmiş halkın yönetime karşı devrimsel hareketlerde bulunduğunu görürüz .
Ama bu küçük grubun halktan aldığı bir destek yoktur .
Bu yüzden , ayaklanmaları başarısız olur .
Jean , bu devrime katılanlardan Marius'u da yanına alarak onu yetiştirir .
İki kişinin üvey babası olur .
Daha sonradan halk da bu devrimcilere destek verir .
Film , devrimcilerin büyük bir coşkuyla şarkı söylemeleri ile son bulur .
Teknik olarak filme bakacak olursak ; oyunculuklar genel olarak iyiydi ama Russell Crowe o role hiç yakışmamış bence .
Bu tarz bir filmde ( diyalogları müziksel olan ) oyuncuların iyi şarkı söyleme kabiliyetleri ( en azından biraz ) de olmalı diye düşünüyorum .
Russell Crowe'u çok sevsem de burada canlandırdığı karakterin altından kalkamamış .
Filmin ilk bir buçuk saati sürükleyiciydi , sonradan filmden kopmaya başladım .
Özellikle de filmde karakterlerin tek başına şarkı söyledikleri sahneler bir süre sonra sıkıcı bir hal alıyordu .
Görüntü yönetmenliğini başarılı buldum .
Filmdeki mekânlar , kostümler , makyajlar da çok güzeldi .
Baya emek verilerek oluşturulmuş bu eser .
1800'lü yılların Fransasında geçen , dönemin sefillerini , insanların çöküşlerini ve yükselişlerini , yönetimden memnun olmayan kişilerin devrimci faaliyetlerini anlatan güzel bir tarihi müzikal film .
Filme verdiğim puan = 7,8
