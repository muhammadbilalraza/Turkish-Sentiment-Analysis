Cem Yılmaz , bir kez daha Türk Sineması'nda umudun bitmediğini halen kaliteli yapımların üretilebileceğini bize göstermiş .
Konu , kurgu , akış , grafikler yani filmin bütün unsurları Türkiye'de genelde izlediğimiz yapıtlarının çok çok üstünde bir kalitede yapılmış .
Filmi GORA ve AROG'un devam filmi olarak değil de o filmlerin içinde yer alan birkaç karakterin tekrar bir filmde buluşması olarak izlememiz daha makul olur .
Eğer GORA ve AROG'un devam filmi olarak düşünürsek önceki filmde kurulan evrenden biraz daha farklılıklar görebiliriz .
Kesinlikle GORA'daki gibi akılda kalıcı replikler olmayacak çünkü Cem Yılmaz Arif v 216'da bizi biraz daha olay ile güldürmeye çalışmış sanıyorum ve bunu gayet iyi başarmış .
Ama birşey daha söylemem gerek ki bu film GORA ve AROG'dan çok daha absürt , daha fantastik ögeler barındırıyor .
Filmdeki bazı yanlış bulduğum unsurları filmi komedi ve bilim kurgu olarak değil de fantastik komedi tarzı olarak düşünürsem bütün bu yanlışlıklar siliniyor .
Cem Yılmaz o kadar detaylı , ayrıntılı düşünmüş ki her tarafta bir gönderme var ve bunları yakalamak imkansız gibi birşey , filmin her sahnesini birkaç defa durdurup etrafa bir bakmak gerek , her mekanda bir ayrıntı var .
Ve film bu kadar ayrıntı ve olay içerisinde size iyiliğin , Arif ile 216'nın dostluğunun gidişatını alt metin olarak veriyor .
Baştan sona kadar müthiş bir kurgu ile akıyor fakat son sahnede filmi çok yüksek tempoda bitiriyor .
Cem Yılmaz'dan o yüksek temponun ardından bir es verip güzel bir diyalog sahnesi üzerine final mesajını vermesini beklerdim ama bu da filmin nazar boncuğu olsun .
Umarım bu film gelecekteki yönetmenlere , senaristlere ilham olur ve daha çok böyle kaliteli , üstünde uğraşılmış yapım izleriz .
Tebrikler Cem Yılmaz .
