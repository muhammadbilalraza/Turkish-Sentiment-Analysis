Öncelikle 1940'lı yıllarda geçen filmin renkli olması hiç inandırıcı değil .
O yılarda dünyanın siyah beyaz olduğunu herkes biliyor .
Şaka şaka .
Yılmaz Erdoğan yaptığı pek çok işin içinde özellikle edebiyat yönü kuvvetli olan bir insan .
Filmdeki diyaloglar ve ince hastalıktan muzdarip kahramanların ince mizah anlayışı , ilk cümledeki görüşüme bir delil niteliğinde kanımca .
Arka planında bu film sayesinde varlığından haberdar olduğum mükellefiyet kanunu alan film şair olma hevesindeki iki arkadaşın hayat hikayesini anlatıyor .
Geçmişte böyle kanunların olduğunu ufak bir araştırmayla doğrulayabiliyorsunuz , ama filmin başında zincire vurulmuş olarak madene zorla çalıştırılmaya getirilen insanlara dair yönetmenin nasıl bir kanıtı var çok merak ediyorum .
Filme getirebileceğim en haklı eleştiri Belçim Erdoğan seçimi olacaktır sanırım .
Bence hiç bir şekilde liseli bir kız havası yoktu .
Belki bir kaç yıl sınıfta kalmışsa olabilir .
Ama o kadar zengin bir kızın sınıfta kalması pek inandırıcı değil .
Olsa olsa sınıf kızda kalır .
Sonuç itibariyle yerli yapımların ağırlıkta olduğu şu vizyon günlerinde izlenebilecek en kaliteli yerli film olduğunu düşünüyorum .
