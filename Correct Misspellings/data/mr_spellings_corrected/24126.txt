10 ÜZERİNDEN 10 100 ÜZERİNDEN 100 ÖLMEDEN ÖNCE İZLENECEK NADİR FİLMLERDEN Sıradışı Fransız yönetmen Leos Carax’ın 13 yıllık aradan sonra çektiği , Cannes Film Festivali’nde çok konuşulan fakat ödülsüz dönen son filmi “Holy Motors” , sadece son 10 yılın , 50 yılın değil sinema tarihinin en özel işlerinden biri .
Milyonda bir gelecek “sinefil” bir “sanat eseri” .
Carax , “gizem” , “drama” , “bilimkurgu” , “müzikal” , “gerilim” , “kara mizah” , “fantazya” gibi geleneksel “tür filmi” kalıplarını kendine has neon ışıklarıyla bezeli deneysel atmosferinde aykırı bir şekilde işleyerek filmi sinemasal bir şölene dönüştürüyor .
Bir limuzinin içerisinde Mr .
Oscar ( Denis lavanta ) adında biriyle tanışıyoruz öncelikle .
Mr .
Oscar’ın , bir gün içerisinde gerçekleştirmesi gereken 9 görevi var .
Bu görevler kendisine şoförü Celine ( Edith Scob ) tarafından söylenmekte .
Mr .
Oscar’ın gün içerisinde yorucu bu 9 görevi gerçekleştirmek için , 9 farklı insan kılığına bürünmesi gerekiyor .
Gireceği kılıklar için gerekli olan tüm makyaj malzemeleri ise limuzinin içerisinde mevcut .
Böylelikle Mr .
Oscar , “dilenci kadın” , “canavar” , “aile babası” , “CGI modeli” , “suikastçi” , “ölüm döşeğinde bir ihtiyar” , “bankacı” , “katil , ” “aşık” gibi farklı silüetlere bürüneceği 9 farklı “sürrealist yaşam” içerisinde bir yolculuğa çıkar .
Holy Motors , Leos Carax’ın sadece sinema tarihindeki filmlere değil , kendi filmografisindeki filmlere de bolca gönderme yaptığı bir film .
Özellikle 9 karakterden birinin Carax’ın , Michel Gondry ve Joon - ho Bong ile beraber kotardığı “Tokyo ! ” ( 2008 ) filmindeki “Merde” karakterinin aynısı olması izleyicinin Carax filmografisine de hakim olmasını gerektiriyor .
Leos Carax’ın yer aldığı açılış sekansı ise sinema tarihine geçecek cinsten .
Başlangıçta bir çocuk kadar zararsız olan Hollywood’un “sinemanın dijitalleşmesi”yle beraber hakikat duygusunu ele geçiren bir canavara dönüşmesini metaforik olarak çok güçlü bir sekansla anlatıyor Carax .
Bu bağlamda Lavant’ın büründüğü “CGI modeli” karakterinin dans bölümü ise yine filmin sahteleşen Hollywood’a eleştiri oklarını yönelttiği güçlü sinemasal anlardan .
Şimdiden dillere peleşenk olan “akordiyon sahnesi”nin ise defalarca kez izleneceği ve dinleneceği aşikar . “Hollywood eleştirisi” ve “kapitalizm eleştirisi” bağlamında filmde bolca bulunan “limuzinler”in , David Cronenberg’in “Cosmopolis” ( 2012 ) ’ iyle bir bağ kurulmasına da olanak sağlıyor .
Hatta Holy Motors’un oldukça sürrealist ve vurucu final sahnesini , Cosmopolis’in bir nevi devamı olarak okuma yapmak da mümkün .
Filmi ayrıca konusal bazda Giorgos Lanthimos’un “Alpeis” ( 2011 ) iyle ilişkilendirmek de mümkün .
Alpeis’de ölen insanların yerine belirli bir ücret karşılığında “yedek” olarak geçip “onlarmış” gibi davranarak “sahte yaşam” sürdüren bir şirketin yerini , Holy Motors’da yine belirli bir ücret karşılığında ! “sahte yaşam” kılıklarına girip “şirket” tarafından kendisine verilen görevleri yerine getiren tek bir adam alıyor .
Toplamda 11 farklı kılığa bürünüp hepsini nev - i şahsına münhasır kompozisyonuyla inanılmaz bir şekilde canlandıran Denis Lavant’ın performansına ise şapka çıkarmak gerek .
The Master ( 2012 ) dakika Joaquin Phoenix’in performansıyla beraber yılın en iyi performansı olduğuna şüphe yok .
lavanta , canlandırdığı her karaktere farklı beden dilleri ve mimiklerle hayat vererek hayatının en zor işini çıkarıyor diyebiliriz .
Eva Mendes ve Kylie Minogue’un “Bir Leos Carax Filmi”nde yer alacağı duyulduğunda oluşan şok etkisine ise Carax , yanlış gibi görünen kişileri bile doğru projede nasıl kullanacağını bildiği başarılı “oyuncu yönetimiyle” karşılık veriyor .
Holy Motors , yıllar boyu beklediğimiz ama hayalini bile kuramayacağımız biçimde sürrealist , estetik ve sinefil bir şaheser .
Leos Carax’ın sinemaya bir armağanı .
Her bir sekansı sinema tarihine altın harflerle kazınacak , ileride sinema derslerinde tek tek izlettirilecek , sinefiller tarafından başucu eseri olacak kusursuz bir başyapıt .
10 / 10
