Bond filmlerinin 50. yılında İstanbul , Şangay ve Macau görüntüleriyle renk bulmuş bir Londra filmi Skyfall .
İstanbul çatı görüntüleriyle Kapalıçarşı'dan köhne tren vagonlarıyla dağ yamaçlarında soluksuz ama klişe uzun bir kovalamaca sahnesiyle başlayan giriş kısmında , MI6'in emektar casusu James Bond'un ( Daniel Craig ) M'in ( Judi Dench ) talimatıyla melez hatun tarafından vurulup nehre düşmesiyle iki tokat yemiş gibi oluruz .
Hareket pat diye sonlanmış , yerine sanat filmlerini andıran bir görüntü şöleni jenerikte salınmaktadır .
Yazılar akarken izlediğimiz büyülü görüntüler ve enfes müzik eşliğinde gösterilen kandan haritanın ( kızıl sarmaşığın ) , filmin sonlarında önemli bir yere oturacağını dikkatli izleyici anlamıştır .
Şangay'daki renkli gökdelen kovalamacası , her seferinde maceranın hikayeciklerine sokuşturulmuş mini aşk sahneleriyle güzel kadınlardan nasiplenen yaşlı kurtu seksi Çinli hatuna götürür .
İstanbul sahnelerinde olduğu gibi Macau'nun epey oryantalist kullanımıyla Khimera'lı kumarhane görüntülerinde Bond'un Sherlock Holmes'a taş çıkartan psikolojik analiziyle Çinli kadın 007'yi ' kötü adam'a götürmeye , üstelik ' onun kadını ' olmaya aniden karar verir .
Bükemiyorsan öp hesabı .
İşte esas film , kötü adam Silva'nın ( Javier Bardem ) ortaya çıktığı terk edilmiş disütopyayla başlıyor .
Silva kendini zorla sevdiren renkli bir anti - kahraman .
Sam Mendes'in zekası Javier Bardem'in Biutiful'daki performansını yakalayan ama onun tam tersi , bir antikahramanı ete kemiğe büründürüşündeki deha , Çinli kızın dönüp bir daha baktıran gotik güzelliği , farklı ülkelerin renkli ve özgün görüntüleri .
Hepsi , Bond hayranı olmayanlara bile filmi keyifle izlettiriyor .
İskoçya'daki eski ev , şapel belki de İngiltere'nin her zaman gölgesi olarak kalan bu ülkenin zamanı gittikçe elden kaçırışına işaret ediyor , bilemem ama İskoçya görüntüleriyle filmin sonlarındaki anne tarafından terk edilmişlik ıssızlığını yarattığı gotik bir atmosferle tamamlıyor .
MI6'nın tedarikçisi Q ile yaşlı kurt Bond'un arasında geçen konuşmalar , M'nin yargılandığı mahkeme sahnesindeki savunması yaşlı - genç , yeni - eski , tecrübesizlik - geleneksellik bağlamlarında önemli ; çünkü film adeta artık yaşlanan Bond ile M'in ve geleneksel kalmakla suçlanan yöntemlerinin halen geçerli olduğunu savunmaya odaklanmış .
Karakterleriyle Bond filminin kendisi arasında bir paralellik kurduğu açık .
Skyfall ile 50. yılını kutlayan Bond Filmleri etkisinden bir şey yitirmiş değil , bence .
Javier Bardem'in anlattığı sıçan hikayesine dikkat .
İyi seyirler
