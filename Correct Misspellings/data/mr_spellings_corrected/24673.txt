Eastwood'dan izlenebilir , ancak " kesinlikle izlenmesi gerekmeyen " bir biyografi .
Ülkemiz insanı her ne kadar pek tanımasa da , bugün dahi Amerika'yı Amerika yapan insanlardan biri konumundadır aslında J. Edgar Hoover .
Kısaca " FBI'ın kurucusu " ünvanı ile anılsa da , aslında hem ülke hem de dünya tarihine etkisi bu ünvanın sınırlarını oldukça aşar .
Bu gibi enteresan karakterlerin genellikle enteresan hayatları , alışılmadık aile ve insan ilişkileri vardır .
Hoover'ın da böyleymiş .
En azından bize anlatılan kısmı .
Zaten biyografilerde anlatılanlar ister istemez biraz yönetmenin , film yapımcılarının yorumlarını da içerir hep .
Yani tamamen gerçek , tamamen yaşandığı gibi anlatması zordur bu hayat öykülerini , hatta imkansızdır .
Eastwood da kendi bakış açısından ve algı penceresinden değerlendiriyor tabii ki .
Kimi zaman sürükleyiciliği artan filmin kimi zaman temposu düşüyor .
Zaten genel olarak hareketli sahneler yok filmde .
Yalnızca bir dakika kadar bir hareketlilik var diyebiliriz .
Kısacası karakter odaklı bir film .
Merak edenlerin çok pişman olacaklarını zannetmiyorum , fakat hayatlarının biyografisi de olmayacaktır muhtemelen .
Oyuncuların hepsi başarılı .
Dönem filmi olarak da bir sorunu yok , o atmosferi yakalamayı başarmışlar .
Tek problemi , dediğim gibi temponun genel izleyici profilini göz önüne aldığımızda bazen yavaş kaçması .
İzlenebilir .
