' ' Bir Ayrılık ' ' gerçekten sürükleyici , birçok konuda söyleyecek şeyleri olan ( ve bunların birçoğunu da alttan alta söyleyen iyi bir film ) .
Benim senaryoda takıldığım önemli birçok zaaf var yalnız .
Alzheimer hastası olan bir yaşlı ve bu yaşlıyı ne olursa olsun arkasında bırakıp yurtdışına gitmek isteyen bir kadın ( Simin ) .
Bu bana fazla gerçek dışı geldi .
Doğu kültürünün içerisinde yetişmiş bir kadının ne kadar - batıya ait olmak istese de - bunu yapacağını pek düşünmüyorum .
Kaldı ki böyle birşey yapacak bile olsa bu konu hakkında başka en ufak bir çözüm önerisi getirilmedi film boyunca Mesela Simin - gelin - kocasına ' ' babanı da yanımızda götürebiliriz belki veya burada güvenilir bir bakımevine bırakabiliriz ' ' tarzında birşeyler söyleseydi film çok daha gerçekçi , ayakları yere sağlam basan bir senaryoya sahip olabilirdi .
Ayrıca Alzheimer hastalığı birkaç yıllık bir süreçten sonra hastayı bu hale getirir ( filmdeki hale yani ) .
Yani filmdeki yaşlının o hale gelebilmesi için en az 2-3 yıldır - belki de daha uzun bir süre - o hastalığı çekiyor olması lazım .
Bu hastalık sürecinde hiçbir karı - koca yurtdışı planları yapamaz .
Yukarıda saydığım bütün zaaflar hikayenin asıl kısmına geçmek için üzerinde fazlaca durulmamış senaryo handikapları .
Evet film bunları görmezden gelirsek sonrasında çok iyi bir filme dönüşüyor .
Alttan alta da toplumdaki bütün sınıfları eleştiriyor , herşey hakkında inceden fikir beyan ediyor .
Kurgusu çok iyi ve oyunculuklar gayet başarılı .
Benim filmin çıkış noktasındaki takıldığım şeylere takılmazsanız filmi oldukça beğenirsiniz .
Ben takıldım ama yine de filmi beğendim .
Ancak takıldığım şeyler filmi klasik , başyapıt mertebesine yükseltmemi engelledi .
