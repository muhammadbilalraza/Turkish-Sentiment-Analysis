Matthew McConaughey’in hayat verdiği Ron , amiyane tabirle toplumsal cinsiyet bakış açısının bir erkeğe yüklediği her türlü özelliğe sahip , para için pek çok şey yapabilecek bir erkek karakter .
Para için arkadaşlarını kandırıyor , seksi ise hayatından hiçbir şekilde eksik etmiyor .
Varoşlarda yaşayan , cahil ve bilgisiz bir profile sahip olan Ron’un bu özellikleri onun başına çok belalar açıyor : Korunmasız ilişkiye sıkça girdiği için HIV enfeksiyonu kapıyor , HIV o dönemler eşcinsel hastalığı olarak görüldüğü için arkadaşları tarafından etiketlenerek dışlanıyor , düzgün tedaviyi almak için kaçakçılık yapıyor , bu uğurda yasalarla mücadele etmek zorunda kalıyor .
Aslında Ron’un tüm bu çabalarının altında yatan sebebi anlamak biraz güç .
Kendisine yalnızca otun günü kaldığını söyleyen doktora başta inanmasa da daha sonra sanrılar ve varsanılar kendini göstermeye başlıyor , Ron da ister istemez harekete geçiyor .
Başta tek derdi ölümden kaçmak olsa da zamanla görüyor ki bu işten çok iyi paralar kazanmak da mümkün .
O andan itibaren Ron’u , aynı karşısına aldığı FDA ( ABD İlaç ve Gıda İdaresi ) gibi , paranın kölesi haline gelmiş bir temsil olarak görüyoruz .
Ülkenin HIV pozitif hastalara karşı kullanmak istediği ve zehir etkisi yaratan bir ilaca karşı kendi araştırmaları sonucu , dünyanın başka yerlerinde kullanılan ve olumlu sonuçlar veren ilaçları illegal olarak ülkeye sokup bunları fahiş fiyatlara satan karakterimiz , insanoğlunun en bilindik zayıf noktalarından birinin kurbanı oluyor : Açgözlülük .
