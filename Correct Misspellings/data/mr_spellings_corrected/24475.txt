69. Cannes Film Festivali’nin yarışmalı filmleri arasında yer alan ve maalesef şansının düşük olduğunu dile getirmemiz gereken American Honey , eski bir öyküyü yeni bir kılıfla sunmaya çalışan dram - romantizm arasında gelip giden aslında türünü tam da dillendiremediğimiz bir film .
Öncelikle karşımızda gençler var .
Amerika’n ın kaybedenleri .
Onlar için Big Apple , Wall Street ya da American Dream yok .
Onlar banliyölerdeki Amerikan rüyasını yaşayan üst ve üst orta sınıf ailelerin ceplerindeki paranın peşinde , günlerini kurtaran gençler .
Krsytal isimli “ana kraliçe” arının çevresinde toplanan , hayatta kaybedecek neredeyse hiçbir şeyleri , kendilerini geride özleyecek kimseleri olmayan bir minibüs dolusu genç , ellerinde makbuzlar , dillerinde çeşitli ikna yöntemleri ve yalanlarla kapı kapı dolaşıp , bizdeki adıyla yüz yüze satış ile insanlar yıllık dergi aboneliği / üyeliği pazarlamanın peşindedirler .
Kazındıkları paranın yüksek yüzdesi komisyon olarak “kraliçe arıya” gidiyor ; gençlerin yanına kar kalansa bol alkol , ot ve özgürlük içerisinde ceplerine yetecek kadar parayla bir komün hayati sürdürmek .
İşte bas karakterimiz ‘Star’ ( Sasha Lane ) da bu ekibin en yetenekli üyelerinden Jack’in ( Shia LaBeouf ) cazibesine katılarak minibüs macerasına kendisini atıyor .
Aslında orijinal bir karakter hikayesi yakalamışken , yol boyu dönüşümünü ve duygu değişimini daha da detaylı verme niyetinden dolayı film , en çok boyle bir hikaye için aşırı uzun olan suresinden dolayı kaybediyor .
Zira karakterin filmin ilk saatinden sonra başlayan dönüşümü tırtılın kozasından kelebeğe evrimi olarak özetlenirse , kelebek neredeyse kanat çırpamadan ölecekti !
Yönetmen kurguda atılabilecek pek çok sahneye belli ki estetik değerinden dolayı kıyamamış .
Zira Lane’nin canlandırdığı Star karakteri , gerçekten kameraya yakışan , yüzündeki spesifik özelliklerle kendisini seyrettiren bir cazibeye haiz .
Ama 162 dakika değil !
Benzer hikayelerin 90-100 dakika içerisinde çok daha derli toplu ve seyredilir biçimde toparlandığını gördük .
Tarihi epik olacak bir yönü yokken bir karakter dönüşümünü bu kadar uzatmanın anlamı yok .
Film Cannes’dan eli boş dönecekse yönetmenin montaj masasına bir daha göz atması gerekecek .
Bu kadar vurduk ama hepsi gençlerden oluşan oyuncu kadrosunun kabiliyetini yabana atmayalım , hepsi karakterine iyi çalışmış odaklanmış oyuncular .
Filmin genelde Amerikan düzlüklerindeki otobanlarda ve bozkırlarda gecen fon görüntüleri ve ışık kullanımı başarılı , görüntü yönetmeni de elinden geleni yapmış . müzikleri de seyirciyi hareketlendiren yapım keşke 1 saat daha kısa olsa ve daha tatmin edici bir finalle karşımıza çıksaydı .
Cannes’ın “bö’lenenlerinden” olduğunu ekleyelim …
Cannes 2016
- Duygu Kocabaylıoğlu
