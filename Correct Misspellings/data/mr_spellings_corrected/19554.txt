Yıllardır şöyle adam gibi bir aksiyon filmimiz olsa keşke diye düşünürdük Türk sineması ile ilgili .
Yıllar geçti , teknoloji büyüdü , görsel efekt açısından etkileyici diziler ve daha sonra da animasyonlar yaptık .
Aslında Türkiye için aksiyon sinemasına böyle bir film vakit geldi de geçiyordu bile .
Uzun bir aradan sonra karşımızda 1 milyon gibi yüksek bir bütçeye ve deneyimli bir kadroya sahip olan Panzehir nihayet vizyona girdi .
Ben filmi vizyonda izleyemedim fakat bugün bir yerde izleme şansı buldum .
Öncelikle filmin yönetmeni Alper Çağlar'ı bundan bir önceki filmi Dağ ile çoğumuz tanıyor .
O filmin senaryosu yorumlara göre orta halli olsa da aksiyon açısından oldukça etkileyiciydi .
Bu küçük deneyimden sonra da artık biraz profesyonel işlere giren Alper için bu film büyük bir şans oldu .
Artık bu filmde büyük patlama sahneleri , ( Ferrari patlamasını demiyorum , animasyon olduğu nevi belliydi fakat yeni kurgusunda düzeltilmiş o sahne ) kan , dövüş , büyük silahlar gibi şeyler var bu filmde .
Ayrıca filmin oyuncu kadrosu da oldukça geniş .
Başroldeki Emin Boztepe , oldukça soğukkanlı ve içten bir şekilde oynamış karakterini .
Dövüş sahnelerini saymıyorum bile .
Tolga Akdoğan ise filmin temposunu oldukça yükseltmiş , enerjik bir performansa sahip .
Cüney Arkın ise bildiğimiz gibi fakat ona bu rol yakışmış bence .
Bunların dışında kadrodan geriye kalanların gerçekçi bir performans sergilediğini söyleyebilirim .
Aslında filmin konusunu bir yerden anımsayabilirsiniz .
Hollywood'un suç filmlerinde öne çıkan bir konuya sahip bu film aslında .
Aslında bunu izlerken insan bir garip oluyor aslında .
Çünkü bir Türk yapımı olduğuna inanmak biraz zor .
Bizim için büyük bir başarı olmuş bu film .
Adeta orijinal bir şekilde hikaye ilerliyor .
İçten oyunculuklar , başarı ile yaratılmış suç şehri ortamı ve aksiyon sahnelerinin payı büyük buralarda .
Yani emin olun ki konu hiç kasmıyor , heyecanlı ve merak ettiren bir şekilde ilerliyor .
Türk sinemasının 100. yılında böyle bir filme sahip olmak büyük bir başarı .
Aksiyon - suç turu mafya tarzı filmleri sevenler çoktan bu filme bitmişlerdir .
Evet , keyifli bir deneyim sunuyor çünkü bize film .
Fakat bazı başarısız yanları var filmin .
Ama onları saymazsak karşınızda Türk yapımı olduğunu bile belli etmeyen başarılı bir suç filmi var .
Bence bu filme bir şans verin .
Türünün hayranlarını kesinlikle tatmin edecektir .
İzlenebilir .
3.5 / 5
