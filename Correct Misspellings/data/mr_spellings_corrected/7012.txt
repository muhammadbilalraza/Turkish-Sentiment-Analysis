“The Professor and the Madman” ; senaryosunu , Simon Winchester’ın , Oxford İngilizce Sözlüğünün ( OED ) yazım sürecinin anlatıldığı “The Surgeon of Crowthorne : A talep of Murder , Madness and the Love of Words” ( 1998 ) isimli kitabından uyarlayarak John Boorman ve Todd Komarnicki ile birlikte yazan İranlı sinemacı Farhad Safinia’nın yönetmen koltuğunda oturduğu ilk uzun metrajlı sinema filmi …
25 milyon dolarlık bir bütçeyle çekilen ve 10 Mayıs 2019 tarihinde Amerika’da vizyona giren bu biyografik dramanın , hâlihazırda IMDB , Rotten Tomatoes ve Metacritic gibi mecralarda ciddiye alınacak miktarda oydan oluşan bir izleyici ve yorumcu puanı ortalaması mevcut değil …
O nedenle bizde bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce yine bu filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe , karşımızdakinin , yeni yetme gençlik yani ergenlik yıllarımdaki TRT’nin , siyah – beyaz yayın yapan tek kanallı günlerinden bu yana büyük bir beğeni ile izlediğimiz yarı belgesel lezzetindeki BBC dramalarını andırır tarzda , izleyenin merak ve ilgisini çekecek hoş bir seyirlik olduğunu söyleyerek başlayabiliriz …
Evet , çokça yazılıp söylenildiği gibi filmin oyuncu kadrosu ve ortaya çıkardıkları iş gerçekten de oldukça iyi …
Fakat bunu sadece Mel Gibson ve Sean Penn’in performansları ile sınırlayarak Natalie Dormer , Eddie Marsan , Stephen Dillane ve Steve Coogan gibi isimleri görmezden gelmek , bu oyunculara yapılmış ciddi bir haksızlık olur …
Zira kadrodaki hemen herkes , senaryoda payına düşeni yeterince iyi icra etmiş …
Bu arada , Mel Gibson ile Sean Penn’in performansları için ( benzeri IMDB’de de bolca bulunan ) övgüler düzenler , lütfen yanlış anlamasınlar …
Biz kesinlikle , ikişer Academy ödülüne sahip olan bu iki usta aktörün , bu filmde kötü oynadıklarını söylemiyoruz …
Bizim anlatmaya çalıştığımız şey , gerek Mel Gibson’ın ve gerekse de Sean Penn’in , vakti zamanında çok daha iyi performanslarına da tanık olduğumuzdu yalnızca …
Filmin , bize göre takdiri hak eden bir diğer ayrıntısı da , dönemin atmosferine uygun mekân , dekor ve kostüm seçimleriyle makyaj uygulamalarıydı …
Belki , yine klasik bir laf olacak ama bu söylediklerimiz filme ilişkin ilk tespitimiz olsun …
İlk önerimize gelince : O hakkımızı da bu kez , “Filmleri henüz izlememiş olanları yanlış yönlendirmemek adına , yaptığımız yorumlar ile verdiğimiz puanlarda , ‘ifrat’ ve ‘tefritten’ kaçınmaya büyük bir özen göstermeliyiz” şeklindeki dostça bir uyarı ile kullanmış olalım …
Sonuç olarak , kendi değerlendirme sistemimiz içinde puan olarak 3 verdiğimiz bu film için önerimiz de , “bir şans da siz verin” biçiminde olacak …
Keyifli seyirler , Son bir not : Filmin aynı zamanda senaristlerinden de olan yönetmen Farhad Safinia , Mel Gibson’ın yönettiği “Apocalypto” ( 2006 ) filminin senaryosunu da Mel Gibson ile birlikte yazmıştır …
Yani bu film , Farhad Safinia ile Mel Gibson’ın ilk ortak çalışması değildir …
