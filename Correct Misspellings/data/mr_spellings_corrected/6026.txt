Nuri Bilge Ceylan’ın yaklaşık dört yıldır merakla beklenen Cannes Film Festivali'nde dakikalarca ayakta alkışlanan yeni filmi Ahlat Ağacı , iki gün önce vizyonda yerini aldı .
Senaryosu ise Akın Aksu’nun ( filmde rol almasıyla ) kendi ve babasının hikayesinden yola çıkılarak Nuri Bilge Ceylan , Ebru Ceylan ve Aksu eliyle kaleme alındı .
Sony marka kamera ile çalışmaktan vazgeçilmesinin ardından hemen her filmde Nuri Bilge'yle beraber çalışan görüntü yönetmeni Gökhan Tiryaki’nin Red kameraya geçişi ve Osmo ile takip etmesi birtakım riskleri ve renk kusurlarını beraberinde getiriyor ; kimi sahnelerde göz yorduğu söylenebilir .
Ahlat Ağacı , Sinan karakterine hayat veren Doğu Demirkol'un ilk oyunculuk deneyimi olma özelliğini taşıyor .
Buna karşın Demirkol'un rolünün hakkından başarıyla geldiği su götürmez bir gerçektir .
Sinan karakterinin kahvehanede bir yandan çayını yudumlarken diğer yandan ganyan kuponu doldurma sahnesiyle bizi karşılayan Ahlat Ağacı ; üniversiteyi ( sınıf öğretmenliğini ) bitirip Çanakkale'nin Çan ilçesindeki aile evine dönmesi ile başlıyor .
Devamında Sinan'ın taşra kent karşılaşmasını odağına alıp kitap çıkarma çabalarının peşi sıra baba&oğul çatışması ve yansımasının hüküm sürdüğü hikaye , sosyo - kültürel yapının beraberinde getirtiği sorunlarla şekilleniyor .
Yönetmenin son filmi olan Kış Uykusu'ndan hallice ustaca yazılmış diyalog ve monologların hakim olduğu görülür .
Yanı sıra rüyaların , metaforların ve dini ögelerin yoğun olduğu filmde , rakip yönetmenlere selam göndermek de es geçilmemiş .
Politik tavrını önceki filmlerinde kulağımıza fısıldarken yeni filmi ile dünyaya haykıran yönetmenin şimdiden eleştirileri oklarının hedefinde olduğu söylenebilir : NBC sinemasında görmeye alışık olmadığımız bu durum , ülke ve toplum sorunlarının çarpıcı gerçeklerini yahut gerçekliği tartışmalı olguları , seyircinin yüzüne tokat gibi çarpmasıdır .
Film boyunca bu tutumunu sürdüren yönetmenin ; günümüz sanatçılarının zaman zaman başvurduğu " ülkenin yaşanılmayacak bir halde olduğunu tüm obsesyonlarıyla göster ki dünyadan takdir göresin . " mantalitesine tutulduğu görülüyor .
Buna karşın Nuri Bilgi Ceylan'ın filmografisinde hayli iddialı bir yerde konumlanan , her sahnenin üzerine titizlikle çalışıldığı hakikatiyle görsel anlamdaki kusurlarını görmezden gelerek hikaye anlatımı açısından gerçekle rüyavari anlatımı iç içe geçirmeyi başaran etkili bir filmdi .
Ve naçizane ( Nuri Bilge'nin kısa ve uzun metraj tüm yapımlarını seyretmiş biri olarak ) NBC sinemasıyla ilk kez Ahlat Ağacı aracığıyla tanışacaklara bir tavsiyede bulunmam gerekirse .
Gündelik hayat telaşesinden uzak kalmak isteyenlerin tercih etmemesini önererek , sizi gerçekçi sinema anlayışıyla üç buçuk saate yakın koltuğunuza kilitleyeceğini , vaktin nasıl geçirdiğinizi anlamaksızın filmin su gibi ilerleyeceğini yalnızca sabırla seyretmeniz gerektiğini söyleyebilirim .
