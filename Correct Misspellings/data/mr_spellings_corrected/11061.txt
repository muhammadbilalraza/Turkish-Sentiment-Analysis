Bu kadar kahramanı aynı hikayede bir araya getirip film yapmak kolay olmasa gerek .
Kahramanların birbirleri ile olan ilişkilerini ve çatışmalarını akıcı diyaloglar ile iyi organize eden bir senaryo gerekli öncelikle .
Sonra görsellik ; kendi başına Hulk ve Iron Man bile işi fazlasıyla zorlaştırabililecek iki görsel efekt kahramanı .
Durum bu iken buna Kaptan Amerika ve Thor’ u eklemek …
Ya her şey sıkıcı ve bunaltıcı bir kahramanlar geçidi olacaktı ya da her kahramanın skeçler halinde boy gösterdiği kendi sahneleri ile dolu bir film .
Ancak olması zor olan gerçekleşmiş ve ortaya etkileyici bir süper kahramanlar filmi çıkmış . “Yenilmezler” nereden bakarsanız bakın çok uzun zamandır izlediğim en doyurucu aksiyon filmi olmuş .
Hemen hiç hatasız bir görsellik ve bu görselliği filmin sonuna kadar başarı ile taşıyan bir senaryo .
Hikayede tüm kahramanlar filmin merkezine eşit mesafede tutularak “kahramanlığının” öne çıkması engellenmiş .
Film ne bir Hulk , ne de bir Iron Man filmi .
Film “yenilmezler” in filmi .
