Arınma Gecesi : Anarşi için yalnızca ürkütücü bir aklın gerilimi bol çerezlik ürünü demek doğru olmaz .
DeMonaco’nun zekası hiç de küçümsenecek gibi değil .
Herkesin ilgisini çekebilecek bir distopya yaratan yönetmen esas sınavını , elindeki malzemeyi ne yönde kullanacağıyla verecekti ve bu sınavdan alnının akıyla çıktığını söylemek yalan olmaz .
İlk filmin aksine bu sefer ABD’nin büyük bir şehrinde , tüm şehir halkının bu arınma meselesinde nasıl hareket ettiğine göz atma fırsatı buluyoruz .
Bir sene önce ölen oğlunun intikamını almaya çalışan bir baba , arabaları bozulduğu için arınma gecesi başladığında sokakta kalan bir çift ve kimliği belirsiz kişiler tarafından öldürülmek istenen bir anne ile kızı , Arınma Gecesi : Anarşi filminin baş kahramanları oluyor .
Beş karakter , bu acımasız , bir o kadar da anlamlandırılması güç gecede hayatta kalmaya çalışıyor fakat filmin göze hitap eden kısmı sadece gerilim türünü seven bünyeleri hedef alıyor .
Yönetmen DeMonaco , kurguladığı senaryoyu sadece gözlere değil , zihinlere de yansıtabilmek için elinden geleni yapmaya çalışıyor .
