Bundan tam 10 yıl önce , Iron Man ve The Dark Knight'ın çıkmasıyla birlikte , çizgi roman filmleri dev bir ivme kazanmıştı .
Fakat ben bile işlerin bu kadar büyük bir hal alacağını ön göremezdim .
MCU'nun 19 filmlik dev serisinin sonunun başlangıcını temsil eden Avengers : Infinity War , nihayet vizyona girdi .
Bu incelemeyi bu kadar geç yazmamın sebebiyse , film hakkındaki düşüncelerimin her gün değişmesinden kaynaklanıyor .
Çünkü ortada konuşulması gereken ve aklıma takılmış olan bazı şeyler var .
Bunları nasıl yazacağımı çözmek de epey zaman aldı doğrusu .
Ve madem aradan epey zaman geçti , ben de incelemeyi spoiler içeren bir şekilde hazırladım .
Bu yazıda her bir sahnede yaşanan olayları açıklamaktan ziyade , hikayenin ele alınış tarzını , filmin ön plana çıkan taraflarından ve kafamı kurcalayan bazı olaylardan bahsedeceğim .
Böylesine büyük ve eşi benzeri görülmemiş bir film vizyona girdiğinde , doğal haliyle insanların beklentileri ve endişeleri epey yüksek oluyor .
Infinity War'ı izlemeden önce " Bu kadar karaktere yeterli süre tanıyabilecekler mi ? " , " Görsel efektler aceleye gelecek mi ? " , " Thanos bir kötü adam olarak beklentileri karşılayacak mı ? " gibi aklımda sayısız soru vardı .
Bu yüzden ilk izleyişimde filmin bende nasıl bir izlenim bıraktığından emin değildim .
Ben de her şeyi o kadar kafaya takmadan , daha sakin bir şekilde filmi ikinci bir defa izledim .
Filmi anlamak bakımından ikinci izleyişin daha iyi olduğunu söyleyebilirim .
Gerek filmin fragmanlarından ve hatta adından olsun , Avengers : Infinity War hakkında beni en çok şaşırtan şey , hikayenin Yenilmezler'den ziyade Thanos'a odaklanmasıydı .
Filme sığdırılacak çok şey olduğu için Thanos'un geçmişi hakkında pek fazla bir bilgi öğrenemesek de , onun kişiliği ve motivasyonunu kolayca anlayabiliyoruz .
Bu konuda Thanos'un " Sıradan bir Marvel kötü adamı " olmaması gerçekten de ferahlatıcıydı .
Hikayenin büyük çoğunluğu onun bakış açısından ilerliyor ve hatta Thanos'u kendi hikayesinin iyi adamı olarak gösteriyor .
Filmin sonunda da kazanan kişi o oluyor .
Ayrıca Thanos'un bu kadar anlaşılabilir ve güçlü olması , Infinity War'daki tehlikenin seviyesini daha da arttırmış .
Thanos'un ekranda ilk göründüğü sahneden itibaren kimsenin güvende olmadığını anlıyorsunuz .
Bunun nedeniyse Thanos'un insanları öldürmekten hoşlanması değil ( Thanos'un eline Yenilmezler'i öldürmek için sayısız fırsat geçse de kimseyi öldürmüyor ) , tek yegane amacını yerine getirmek için asla vazgeçmemesi oluyor .
Bu da filme , Marvel filmlerinde alışkın olduğumuz komedi ve eğlencenin ötesinde bir ciddiyet kazandırmış .
Örneğin ilk Avengers filminde insanlar kendilerini koruyamadığı için kahramanlar yardıma koşarken , bu filmdeyse kahramanlar bile kendilerini koruyamıyor .
Filmdeki kahramanların her birinin derin bir umutsuzluk içinde oluşu ve dünyayı kurtarmak için yaptıkları çabaların hiçbirinin işe yaramaması , Infinity War'ı bilindik süper kahraman filmlerinden bir üst seviyeye çıkarıyor .
Infinity War , kelimenin her anlamıyla dev bir risk .
Eğer bu film kahramanlarını iyi kullanamazsa , etkileyici bir kötü adam yaratamazsa , hikayenin tonlarını iyi dengeleyemezse ve kısacası beklentileri karşılayamazsa , MCU'nun tamamı bir hiç uğruna var olmuş olacaktı .
Bu yüzden günün sonunda filmin gerçekten iyi olmasını kafam bir türlü almıyor doğrusu .
Bu bakımdan filmin yönetmenleri ve senaristleri , resmen imkansızı başarmış .
Biraz da süper kahramanların Infinity War'daki kullanımından konuşalım .
Thanos'un dışında bu filmde herkesin görmeyi en çok istediği şey , son 10 yıl içerisinde tanıyıp sevdiğimiz bu kahramanların aynı karede bulunup birbirleriyle iletişim kurmalarıydı .
Ve film bu bakımdan çoğunlukla iyi bir çıkarıyor .
Senaristler burada akıllıca bir hamle yapıp , kahramanları gruplara ayırmayı tercih etmişler .
Thor , Groot ve Rocket kendi aralarında , Spider - Man , Iron Man , doktor Strange ile Galaksinin Koruyucuları'nın geriye kalan üyeleri kendi aralarında ve diğer Yenilmezler ise Wakanda'da .
Her ne kadar bu esnada bazı kahramanlar çok arka planda kalmış olsa da ( Black Widow , Bucky , Falcon gibi ) , filmin temposu hiçbir zaman düşmüyor .
Karakterler arasında yapılan etkileşimlerin yerli yerinde olması ise , filmin ciddi havasını bozmadan eğlence getirmeyi başarıyor .
Eğer biraz da teknik taraflara değinecek olursam , görsel efektler çoğunlukla başarılıydı .
Thanos'un bazı sahneleri , Iron Man'in yeni kostümü ve arka planın yeşil ekran olduğu çok bariz olan bazı kısımlar dışında filmin her bir karesinde o kadar çok karmaşık görsel efekt vardı ki , zayıf taraflarına rağmen filmden hiç koptuğunuzu hissetmiyorsunuz bile .
Film her haliyle epik hissettiriyor .
Bütün filmin IMAX kameralarıyla çekilmiş olması da buna çok yardımcı olmuş .
Fakat Infinity War , tahmin ettiğim gibi kusursuz bir film değildi .
Hatta benim için en iyi Marvel filmi olmaktan biraz uzakta .
Infinity War , genel anlamıyla çok hızlı ve eğlenceli ilerlediği için film esnasında zayıf taraflar aklınıza pek takılmasa da , film bittikten sonra bazı şeylerin gereğinden hızlı geçiştirildiğini ve bazı gereksiz bölümleri fark etmeye başlıyorsunuz .
Örneğin Thanos'un " Black Order " denilen yardımcılarının filmdeki yeri son derecede gereksizdi ve onların bulunduğu sahneler hikayenin en sıkıcı tarafıydı .
Hatta onların amacı , Justice League'in kötü adamı olan Steppenwolf ile birebir aynıydı .
Amaçsız bir şekilde kötülük yapmak isteyen bir bilgisayar efekti sadece .
Infinity War'ın senaryosu bazen bunun gibi gereksiz yollara sapıp hikayeyi gereksiz yere uzatabiliyor doğrusu .
Mesela Thor'un yeni çekicini yaptığı bölümü de epey gereksiz buldum .
Bu bölümde herkesin yaşayacağı çoktan garanti olduğundan ortada gerçek bir risk de yoktu .
Yine de bu sahne kötü değildi , sadece gereğinden fazla uzundu ve finalde de Thor'un yeni bir çekici olması dışında başka hiçbir yere bağlanmıyordu .
Son olarak , bu tamamen kendi düşüncem bu arada , eğer MCU'dan Thor ile Guardians Of The Galaxy filmlerini çıkarırsak Infinity War'un taşıdığı içerik , MCU'nun diğer filmleriyle pek uyuşmuyor .
Çünkü eğer ilk Avengers filmindeki uzaylılar bölümünü çıkarırsak , kahramanların karşılaştıkları sorunların bunlarla fazla alakası yoktu .
Örneğin Iron Man , The Winter Soldier ve hatta Ant - Man gibi filmler daha çok kişisel sorunlar üzerine kuruluydu ve daha sade bir içeriğe sahipti .
Aynı evrende yer alan bir diğer film Civil War'ın tamamıysa politika üzerine kuruluydu .
Yani kahramanlar çoğunlukla bu tarz sorunlarla uğraştıktan sonra Thanos gelir gelmez herkesin aniden bir araya gelip savaş durumuna hazır olması biraz aceleye gelmiş gibiydi .
Senaryonun bir tek bu konuda sıkıntı yaşadığını düşünüyorum ; diğer filmlerde kurulan sağlam zeminin üzerine bu kadar yeni gelişmeye alışmak için gereken sürenin tanınmamış olması .
Bu yüzden ortada kahramanların değişimine dair bazı ek sahneler görmek daha tatmin edici olurdu .
Bu formülü kullanarak filmde ön plana çıkmayı başaran tek kahraman sadece Thor oluyor .
Geriye kalan herkes ise her haliyle değişmiş olarak görünse de , film herkesi aynı gösteriyor .
Genel itibariyle Infinity War , izlerken hiç sıkılmadığım ve harika vakit geçirdiğim bir filmdi .
Rousseau Kardeşler'in çekilmesi imkansız olan bir filmi sanki hiç efor sarfetmeden halletmiş olmaları gerçekten de inanılmaz bir başarı doğrusu .
Aksiyon sahneleri , görsel efektler ve tonun taşıdığı denge oldukça başarılıydı .
Filmdeki kahramanları bir arada görmek harikaydı , Thanos ise tahmin ettiğimden çok daha etkiliydi .
Infinity War , seyirciye bir anda o kadar çok şey sunmayı başarıyor ki , kendinizi anında filme kaptırıyorsunuz .
Bir de , filmin finaline bayıldım .
Üstelik - yönetmenlerin yaptığı açıklamaya göre - bu bölümdeki ölümlerin hepsinin gerçek olduğunu ve kimsenin yeniden yaşamayacağını da düşünürsek , Avengers 4'ün nasıl biteceği hakkında en ufak bir fikrim bile yok .
Bu yüzden böyle dev bütçeli filmlerin büyük riskler alıyor olması gerçekten de takdir edilesi bir olay .
Infinity War , Marvel hayranları ve normal seyirci kitlesi dahil olmak üzere herkesi memnun edecek , bilet parasının tamamını hak eden bir seyirlik .
Sakın kaçırmayın .
puanım : 8.3 / 10
