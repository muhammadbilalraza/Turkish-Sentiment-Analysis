Genellikle ana akım vasat komedi filmlerinden tanıdığımız yönetmen David Dobkin'in filmi senaryo olarak alt metinde sorunlu bir baba - oğul ilişkisi ekseninde dönüyor .
Film senaryoda bunun dışında ikili ilişkilere , çocukluk anılarına , büyük kent - küçük kasaba sorunsalına , yargı erkleri gibi pek çok temayı da inceliyor .
Her bir karakterin neredeyse sorunlu olduğu ve ahlaki açıdan kendinize de pek yakın göremeyeceğiniz gerçeği de var .
Misal başrolde Robert Downey Jr . ' ın canlandırdığı avukat Hank Palmer karakteri dürüstlüğe ve hukuka değil kazanmayı önemsiyor .
Filmin hikayesini şöyle özetleyebiliriz .
Hank Palmer , beyaz yakalı son müşterisini Illinois eyalet savcılığının pençesinden kurtarmaya hazırlandığı esnada annesinin vefat ettiğini bildiren bir mesaj alır .
Hank babasıyla görüşmemektedir ve annesi , son yirmi küsur yılda irtibatını sürdürdüğü - tüm kasabadan da kimseyle görüşmez - tek aile üyesidir .
Onu eve döndürebilecek yegane kişi annesi , yegane olay ise onun ölümüdür .
Ancak , İndiana’nın huzurlu kasabası Carlinville’de Hank Palmer'ı bekleyen şey , bir cenaze merasiminden fazlasıdır ve asla sıcak bir karşılama değildir .
Spoiler vermemek adına olayları çok fazla deşmemeye çalışıyorum .
Hank Palmer kasabadan kaçmaya çalışırken , arasının oldukça açık olduğu babasını savunmak üzere geri çağırılır .
Çünkü kasabanın 42 yıllık emektar yargıcı olan babası , aniden kendini kürsünün yanlış tarafında bulmuştur .
Gizemli sayılabilecek bir olayla hikayeye bizde dahil olmaya başlıyoruz .
Yönetmenin senaryoyu işlemedeki en iyi başarısı kuşkusuz bu baba oğul ilişkisindeki depremi inanılmaz gerçekçi biçimde izleyiciye hissettirebilmesidir .
Robert Duvall , yargıç ve kurallarla çevrelediği bir hayatı var .
Baba rolü sadece aile içinde değil kasaba içinde geçerlidir .
Robert Downey Jr'ın ise canlandırdığı karakter tam aksi yönde zekasına ve becerisine çok güvenen , genelde ukala kısmen sorumsuz oğul karakteridir .
Bu ilişkileri yönetmen güzel anlatırken birçok sahnede çuvallıyor .
Klasik bir kahraman filmine dönmeye başlıyor .
Anlatı kalıbı bu yönde sıkışıp kalıyor .
Bu sıkışmalarda duygusal sahnelerle rahatlatmaya çalışsa da daha da hapsoluyoruz ve başından sonuna klişelere boğuluyoruz .
Yargı sisteminin tamamen avukat jüri hakim söz oyunlarına dayalı olduğu bir havayı uyandıran film , yargı sistemine bırakın eleştiri getirme gibi bir kaygı gütmeyi , herhangi bir dokundurmada da bulunmuyor .
Mahkeme sahneleri defalarca kez izlediğimiz avukatların rahatça espri yapabildiği ya da kişisel konuların gündeme gelebildiği klasikleşmiş Hollywood sahnelerinden yalnızca bir başkası !
Filmin olay örgüsündeki bu kısıtlı merak unsuru olan cinayet davasının düğümlenip çözülmesinin yarattığı etkileyicilik dışında aslında iyi oyunculuklar vaat edilmiş .
Bunu da Robert Duvall özellikle başarabilmiş .
Robert Downey Jr'da iyi oynamış ancak çok daha o karaktere yakışacak ve birebir etkileşim kurabileceğimiz oyuncular da yok değildi .
Bundandır ben akademi ödüllerinde Robert Duvall'ı daha şanslı görüyorum en iyi yardımcı erkek oyuncu dalında .
Ödül alamaz ama adaylık kotarabilir .
Filmin teknik alanlarına girelim biraz da .
Film 70'li yıllardan kalma havası uyandıran , sade ve sakin bir kasaba ile modern kent algısı arasındaki farkları ortaya koyma açısından yapım tasarımı başarılıydı .
Kasaba eski zamanlara hapsolmuş bir yerdi .
Kasabadaki arabaların hiçbiri 90'lı modellerden üstde değildi .
Bu hissiyat bizim aslında kasaba köy hayatı ile ya da eski zamanlara romantik bir bakış açısından bakmamıza sebep oldu .
Kostümler başarılıydı .
Mesela Hank bir sahnede kasabasına döndüğünde çocukluk odasına gidiyor ve eski kıyafetlerden birini buluyor .
Orada bir duygu karmaşasına giriyor .
Kasabaya daha çok entegre olmaya başlıyor .
Buradaki durum eskiden insanların birbirine kenetlendiği daha sade bir yaşamı simgelemekti .
Müzikler filmin ruhuna uygundu .
Kurgu olarak da uzatılmış gereksiz 20-25 dakikalık kısım olduğunu açık açık söylemek lazım .
Filmden o sahneleri çıkarsanız bir şey eksilmez diye düşünüyorum .
Sonuç olarak ; orta kalite olarak sınıflandırılabilecek , şansı yaver giderse önümüzdeki ödül sezonunda oyunculuk dallarında kendisine bir adaylık kovalayabilecek bir eser olarak yorumluyorum “The Judge”ı ve görülebilir ve olur da izleyemezseniz çok bir şey kaybetmezsiniz .
6.5 / 10
