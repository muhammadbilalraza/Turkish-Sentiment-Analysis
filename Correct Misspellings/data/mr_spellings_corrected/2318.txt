Genç ve Güzel , her ne kadar öyküsünün çıkış noktası itibariyle tatmin edebilen bir Ozon filmi olmasa da anlatımında ve işleyişinde yönetmenin imzasını fark etmek oldukça basit .
Söz konusu basitlik belki de filmin tek olumlu yanı ( Isabelle’e hayat veren Marine Watch’un güzelliğini bir kenara koyarsak ) .
Ozon , sansasyon boyutundaki bir ergen fahişelik öyküsünü anlatırken karakterinin dışındaki hiçbir şeye önem vermiyor .
Yan karakterler ve yan öyküler üzerine tadımlık malzemeler verse de onları tümüyle kenara itiyor .
Isabelle’in yaptıkları ve yaşadıkları filmin ana mekanizması olduğu halde genç bir kızın cinsellik deneyimleri teması dışında senaryoyu zorlayacak her türlü adımdan itinayla kaçınıyor .
Meraklı küçük kardeş karakteri üzerinden başlarda seyirciye verdiklerinin devamını getirmiyor , polis mevzusu ile Isabelle’in hayatını karartma yöneliminden uzak duruyor , genç kızın annesinin diğer erkeklerle olan ilişkilerini olabildiğince yüzeysel geçiyor .
Hatta ve hatta Isabelle’in zorla edindiği erkek arkadaşıyla olan ilişkisi ve bu ilişkinin gittiği yol üzerinde hiç durmuyor .
Yönetmen için odakta fahişelik yaparak kendini tatmin eden bir kız var ve istediği ise tek bir şeyden ibaret : Bu güzel ve genç kızı birilerine gözetletmek .
Seyirciye bu görevi vermek için de çok çaba sarf etmiyor ; filmi akışına bırakıyor .
Hikayesini dallandırıp budaklandırmadan , gereksiz ayrıntılarla donatmadan ve seyircinin daha fazla sansasyon tahminlerinden kaçınarak sonlandırmayı tercih ediyor .
