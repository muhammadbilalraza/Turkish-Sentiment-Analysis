Avrupa’nın artık gelenekselleşmiş , dünyevi meselelerden beslenen gerilim - korku hikayelerine sadık bir film Ich seh , Ich seh ( Ölümcül Oyun , 2014 ) .
Yine sıklıkla karşılaştığımız aile mefhumu burada da başrolde .
Şehir merkezinden uzakta , adeta hiçliğin orta yerinde lüks bir konutta yaşayan iki çocuk ve annelerinin gündelik yaşamından ustalıkla gerilim ve trajedi damıtılmış filmin yönetmenleri Veronika Franz ve Severin Fiala tarafından .
Belki tercih edilen mekana ek olarak anne figürünü de sargı bezlerine hapsederek gizem yaratılmaya çalışılması yoğun halde Los cronocrímenes ( Suç Zamanı , 2007 ) esinlenmesi taşısa da onun kadar kıvrak zekalı ya da kışkırtıcı bir film ile karşı karşıya değiliz .
Zaten Haneke’nin erken dönem filmlerinden tutun , Borgman ( Bela , 2013 ) ve Kynodontas ( Köpek Dişi , 2009 ) gibi yakın dönem Avrupa gerilim filmlerine kadar yoğun izler taşıyor Ich seh , Ich seh .
