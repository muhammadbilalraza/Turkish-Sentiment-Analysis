“Arif v 216” için kısaca , yönetmen koltuğunda kimin oturduğunun çokta önemli olmadığı “Made bu Cem Yılmaz” filmlerden biri daha diyebiliriz …
Zaten nasıl demeyelim ki …
Hem de Muzaffer Yıldırım ile birlikte ortak yapımcısı olup her zamanki gibi hikâyesini de yazmış olan Cem Yılmaz’ın , neredeyse kareye girmediği tek bir sahnesinin var olmadığı bir film için …
5 Ocak 2018’de Türkiye genelinde 1.300 salonda vizyona bu giren film , ilk üç günündeki 1.331.691 biletli izleyici sayısı ile tüm zamanların en iyi Ocak ayı açılışına imza atmış durumda …
Bu alandaki rekorun önceki sahibi de , yine bir başka Cem Yılmaz filmi olan “Yahşi Batı” ( 2009 ) …
Peki , tüm zamanların dördüncü en iyi gişesine de sahip olan Ocak ayı rekortmeni bu film , toplamda kaç paraya mal olmuş ?
Yapımcılardan Muzaffer Yıldırım’ın verdiği bilgiye göre maliyet 9 milyon doları aşmış …
Brüt hasılat ise yaklaşık 63 milyon TL civarında …
Gelgelelim Türkiye’den sonra Belçika , Avusturya , İsviçre , Almanya , Danimarka , Fransa , Hollanda ve İngiltere gibi ülkelerde de vizyona giren filmin , Rotten Tomatoes ve Metacritic gibi mecralarda izine rastlamak ne yazık ki mümkün değil …
Şimdi diyebilirsiniz ki , “Normal , zira adamlar Türk filmlerine karşı önyargılı … ”Hayır , canım kardeşim …
Kimsenin Türk filmlerine karşı önyargılı veya takıntılı olduğu yok …
20 yaş altı Türk sinemaseverinin dahi ancak klavuz eşliğinde anlayabileceği yerel motiflerle süslü bir filmi , elin yabancısı nasıl anlayıp da yorumlasın …
Adam nereden ( ve neden ) bilsin Sadri Alışık ile Ayhan Işık’ı yahut Ajda Pekkan’ı , Zeki Müren’i , Filiz Akın’ı , Cüneyt Arkın’ı ve Ediz Hun’u …
Hem de bizzat izlememiş yahut ilgi duyduğu için özel olarak araştırmak suretiyle öğrenmemiş olanlar dışında kalanlar için dahi , Memduh Ün’ün ve Türk sinemasının başyapıtlarından “Üç Arkadaş” 1958 da Muhterem Nur’un canlandırdığı ( gözleri görmeyen ) Gülperi kopyası Pembe Şeker ile yanındaki Fikret Hakan , Semih Sezerli ve Salih Tozan benzeri tiplemelerin tam bir muamma olarak kaldığı bir hikâye için …
Yani yine , yerele takılarak evrenseli ıskalayan ama yapımcısına cukkayı doldurtan " ekmek arası tavuk döner + 1 kutu ayran " türü bir Türk filmi ile daha karşı karşıyayız …
Yoksa çok büyük bütçeli Hollywood Prodüksiyonlarını saymazsak , bu türden filmler için 9 milyon dolarlık bir bütçe hiçte fena sayılmaz …
Örnek mi ?
3 milyon dolarlık “The Purge” ( 2013 ) , 3.3 milyon dolarlık “Whiplash” ( 2014 ) , 5 milyon dolarlık “Quija” ( 2014 ) , 1 milyon dolarlık “Unfriended” ( 2015 ) , 5 milyon dolarlık " The Visit "
( 2015 ) , 1 milyon dolarlık “Martyrs“ ( 2016 ) , 9 milyon dolarlık “Split” ( 2017 ) , 4.5 milyon dolarlık “Get Out” ( 2017 ) ve 3.5 milyon dolarlık “Truth ora Dare” ( 2018 ) dâhil Blumhouse Productions tarafından finanse edilen filmlerin yüzde doksanına yakını 10 milyon doların altındaki bir bütçeyle çekilmiş durumda …
Eğer biraz dikkat ederseniz , bu listede sıraladıklarımın arasında dahi iki M. Night Shyamalan filmi ile 3 Academy , 1 Golden Globes ve 3 BAFTA ödüllü “Whiplash” ( 2014 ) ın da bulunduğunu hemen fark edebilirsiniz …
Bu da aslında bize , dünya sinemasında marka olabilmek ( ve elbette parada kazanabilmek ) için en kritik hususun , bizatihi vizyonun kendisi olduğunu bir kez daha gösteriyor …
Keyifli seyirler ,
