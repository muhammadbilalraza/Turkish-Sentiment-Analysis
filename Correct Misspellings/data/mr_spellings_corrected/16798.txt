Disney’in en iyi filmlerinden birinin tipik Disney filmine en az benzeyen bir yapım olması belki de kaderin cilvesi olabilir .
Ancak şimdiye dek Rudyard Kipling’in kitabından uyarlanarak çekilen filmler içerisinde ayakları yere sağlam basan tek prodüksiyon Iron Man filmlerinden tanıdığımız yönetmen Jon Favreau’nunki .
Yönetmen talihsiz biçimde günümüzde aktif olarak çalışan meslektaşlarının arasından bir türlü sıyrılamamış olsa da başına geçtiği her filmi olabilecek en iyi biçimde görüntüler bütününe çevirmeyi başarmıştı şimdiye dek .
Aynı başarısını The Jungle Book ( Orman Çocuğu , 2016 ) ’ta da devam ettirdiğini müjdelemek lazım .
Her ne kadar göründüğü kadarıyla sinema dünyasındaki silik ismini ne yazık ki bu filmde de biraz olsun parlatamayacak olsa da …
Favreau’nun filmin tonunda tutturduğu karanlık yapı yetişkinlere yönelik olsa da diğer başarılı olmuş animasyonlarda da gördüğümüz gibi çocuklara da bir takım erdemler öğretme güdüsü taşıyor The Jungle Book .
Fakat elbette bunu bir kamu spotu didaktikliğinde yapmıyor .
Evrilen hikayede toplulukların tek tipleşmek yerine farklı bireylerden oluştuğunda daha güçlü olduğunu , gücün doğru bir amaç için kullanıldığında tehlikeli olmadığını seziyoruz .
Daha da önemlisi aidiyet duygusunun tabiatta hangi sınıfta yer aldığınıza göre belirlenemeyeceğine ve ırkçılık yapmanın sonucunun ne denli tahrip edici olacağına şahitlik ediyoruz .
Görüldüğü üzere bu erdemler yalnızca çocuklar için anlamlı değil .
Çocuklar için öğretici olan ilkeler bütünü , yetişkinler için de hatırlatma görevini ifa ediyor .
