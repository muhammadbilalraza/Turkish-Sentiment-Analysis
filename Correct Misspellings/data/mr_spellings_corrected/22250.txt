Birbirinden tamamen farklı üç filmden sonra Mission Impossible serisinin yine özel bir dördüncü bölüme sahip olup olamayacağı en çok merak ettiğim kısımdı açıkçası ama her ' ' farklı ' ' olanın da iyi anlamına gelmediği işin emin olduğum tarafıydı .
' ' Ghost Protocol ' ' on beş yıllık serinin bizi alıştırdığı üzere öncüllerinden apayrı bir yapıda devam filmi .
Bunun başında artık ajan filmi kimliğine bürünmesi ve bunu yaparken de açıkça Bond filmlerine öykünmesini gösterebilirim .
Klasik yapıdaki son Bond filminin ( Die Another Day - 2002 ) üzerinden dokuz yıl geçtiğini düşünürsek bu konudaki izleyici açlığını kullanmak istemesi bakımından yapımcı cephesinden akıllıca bir hamle gibi görünüyor ama Tom Cruise gibi bir starın ( her ne kadar yapımcılardan biri olsa da ) başrolde yer aldığı bir filmde bunu kabul etmesi ilginç .
Bunun nedeni aktörün düşmeye başlayan gişesinin önüne geçmek istemesi tahminimce .
Ama film zoru başarıyor ve daimi olarak kötü bir Bond taklidi olarak anılmaktan üstün işçiliğiyle sıyrılıyor .
Genel kanının aksine serinin bu dördüncüsünün çok da iyi olmadığını , sadece vasatı aştığını düşünüyorum .
O leziz üçüncü bölümü aşmak da çok kolay olmayacaktı zaten .
Film daha çok Cruise'un kariyerine ivme kazandırmaya yarayacaktır .
