Türkiye'de 2014 yılı başlarında vizyona giren filmlerinden biri " Mr . banka "
( Saving Mr . banka ) .
Emma Thompson ve Tom Hanks'in başrolleri oynadığı film , ' da beş üzerinden 4.5 yıldız ( 1 ) ve uluslararası film veri tabanında ( IMDB ) on üzerinde 7.6 puan yanında tüm zamanların en iyi 500 filmi arasına girme başarısı elde etmiş ( 2 ) .
Bu yazımda Mr .
banka filmini sinemacılık yönünden değil liberal ideolojiyi yayma aracı olarak bir Hollywood filmi olması yönünden ele almaya çalışacağım .
Senaryoyu deşifre etmem gerektiğinden ve haliyle filmin senaryosu anlatılacağından filmi seyretmemiş olanları baştan uyarmakta fayda görüyorum .
Öykü yazarı Bayan Travers ( Emma Thompson ) aksi bir yaşlı kadındır .
Yazdığı Mary Poppins adlı çocuk kitap dizisi Bay Walt Disney tarafından sinemaya uyarlanmak istenmektedir ( 3 ) .
Bayan Travers telif haklarını vermek için film senaryosunun da istediği gibi olmasını ister ve detaylara girer , sürekli sorun çıkartır .
Film ilerlediğinde anlıyoruz ki Bayan Traves kitaplarında çok sevdiği ve çocukken kaybettiği babasını yaşatmaktadır .
Film senaryosunun detaylarına girmesi ve bir türlü beğenmemesi anılarındaki baba imgesinin bozulmasını önlemek içindir .
Geri dönüş sahneleri ( flashback ) ile ise görüyoruz ki Bayan Traves'ın çocukluğunda babasıyla olan ilişkisi toz pembe şekilde sürerken babanın çalıştığı bankadan kovulması , alkolizme yönelmesi ve sosyal itibarını yitirmesi ile dramatik bir hal alıyor .
Ardından altı yaşında iken babasının influenza enfeksiyonu ( 4 ) sebebiyle ölümüne şahit oluyor .
Yaşlılığında aksi olmasının nedenini bununla bağlantılandırıyoruz .
Çünkü Sigmund Freud'dan beri kişiliğin oluşumunda çocukluk hayatının ve bu dönemde yaşanan ruhsal travmaların önemini biliyoruz .
Bayan Travers'ın " yardımına "
Bay Freud pardon Bay Walt Disney geliyor .
Çünkü kitabın sinemaya uyarlanma hakkı için Bayan Travers'ın ikna edilmesi ve imzası gerekiyor . Walt Disney de aynı Bayan Travers gibi travmatik bir çocukluk yaşamıştır .
Babasının gazetelerinin hem sabah hem de akşam baskılarını buz gibi soğuk havalarda ve boyuna varan karlar içinde dağıtmıştır .
Yorgunluktan dersleri bile dinleyememiştir .
Ama artık bu üzücü anılardan yorulmuş ve onlardan kurtulma vaktinin geldiğine inanmıştır .
Bayan Travers'ın da ruhunu yoran anılarından kurtulma vakti gelmemiş midir ?
( Artık yaklaşık altmış beş yaşındadır ) .
Burada geleneksel psikanalitik yaklaşımı izleriz .
Bay Walt Disney , Bayan Travers'ın uzlaşmaz tavırlarının çocukluktaki kökenlerini fark eder , empati yapar ve buna ek olarak kendi yaşam deneyiminin benzerliğini göstererek duygudaşlık da gösterir .
Böylece kilit açılır , imza alınır , Bayan Travers'ın ruhu geçmişin zincirlerinden azade olur .
Filmde kişilerin ruhsal kurtuluşunun ya bizzat kendilerinin eseri ( Walt Disney ) ya da bireyler arası ilişkiler yoluyla ( Bay Walt Disney'in Bayan Travers üzerindeki etkisi ) olabileceği gösterilir .
Genel toplumsal ilişkiler dışlanmış bireysel ilişkiler merkeze alınmıştır .
Bayan Travers altı yaşında babasını kaybetmiş ve altmış beş yaşında kitabı filme uyarlandığına göre aradaki onca uzun zaman boyunca kendisini çözümleyecek ve " kurtaracak " birisi çıkmamıştır içinde bulunduğu toplumda .
Ne zamanki kitabının telif hakkı için bir meta değeri olmuş işte o zaman bir ticari ilişki içinde onu çözümlemek zorunda kalan birisi kurtarıcısı olmuştur .
Bu kişi bir kapitalist olan Walt Disney'dir .
Bu dolaylı olarak toplumun kalan kesimi yarım asırdan fazla bir süre Bayan Travers'a yardım eli uzatmadığı için ruhsuz bir toplumdur anlamına da gelir .
Ne zor bir çocukluk geçiren Bay Walt Disney ne de Bayan Travers geçirdiği zorluklara neden olan toplumsal düzeni sorgulamaktadır . Walt Disney kendisini babasının kazancı için çocukluğundan feragat etmek zorunda bırakan toplumsal - ekonomik düzeni sorgulamaz .
Sadece çok üzgün ve ruhu yaralıdır .
Bayan Travers da ne babasının bankadaki işinden atılıp işsiz kalmasına neden olan toplumsal düzeni sorgular ne de onu alkolizme sürükleyen nedenleri .
Babanın bir hastanede değil evde ölmesi bile ele alınmaz .
Tüm kötülüklerin yükü bireylerin omuzuna yüklenmiş gibidir .
Toplum , siyasal ve iktisadi sistem suçsuzdur .
Tüm kötülüklerin yükü bireylerin omuzuna yüklendiği gibi çözümleri de bireyseldir .
Acılar bireyin ruhunu yormuştur ve artık bundan kurtulmak gerektiğini idrak ederler işte bu kadar .
Bay Walt Disney çocukluğunu yaşatmayan toplumsal düzeni sorgulamaz .
Zaten artık zengin bir kapitalisttir o .
Bayan Travers'ın kitabını sinemaya aktarmak istemesinin nedeni ise ticari değil çocuklarının çok istemesidir .
Bu şekilde aslında kar amacı değil çocuklarının mutluluğu için çaba gösteren bir kapitalist portresi çizilmeye çalışılırken bir firmanın onca çalışanın ve mali kaynakların sırf çocuklar istedi diye harekete geçirilmesi kapitalizmin nasıl da keyfi ve akıl dışı bir mekanizma şeklinde işlediğini de sergiliyor .
Bu şekilde Mr .
banka filmi pek çok Hollywood filmi gibi liberalizm ideolojisini sinsi bir şekilde izleyiciye zerk etmeye çalışırken kapitalizmin irrasyonelliğini ele vermekten kurtulamıyor .
Toplum matematiksel olarak bireylerin toplamı olsa da ona asıl anlamını veren basit bir matematiksel toplam değil sinerjik bir toplam olmasında .
İki hidrojen atomu ile bir oksijen atomunun toplamı onların tekil varlıklarıyla değil su molekülünün varlığıyla sonlanıyor .
Farklı bir anlam ve nitelik kazanıyor .
Toplumlar da tekil bireylerin toplamıyla değil farklı bir sinerji ve yeni ilişkiler ağıyla anlam kazanıyor .
İşte bu anlam liberalizmin bireyi merkeze alan anlayışı tarafından göz ardı ediliyor .
Bireyciliğin öne çıkarılması sadece Mr .
banka filminde değil pek çok Hollywood filminin ana eksenini oluşturuyor .
En uç örneklerini Süperman , Batman , Robocop , Hulk , Spiderman , Ironman vb. filmlerde gösteriyor .
Bunlarda toplumu felakete veya kurtuluşa götüren iyi veya kötü tekil bireylerdir .
Toplum kötülüklerden sorumlu olmadığı gibi kendisini toplumsal mücadele ile de kurtaramaz , acizdir , güçsüzdür .
Onu kurtaracak olan olsa olsa süperman gibi ideal bireylerdir .
Zeki , hızlı , güçlü ve iyiliksever .
Sadece fantastik ve bilim - kurgu filmlerde değil polisiye ve aksiyon filmlerinde de böyle .
Zeki , hızlı , çevik ve aynı zamanda duygusal kahramanımız " iyi " toplumu kötü insanlardan kurtarır .
Böylece kapitalist düzenin bekasını sağlar .
Mr .
banka filmi ve diğer hepsi yaşamlarımız üzerindeki toplumsal etkenleri ya görmezden gelir ya arka plana atar .
Birey - toplum ilişkisini parçalar , mutluluğu salt bireylerin kendi çabasına indirger .
Kötülükten sorumlu da tekil bireylerdir .
Kapitalist toplum aslında huzurludur ve onun huzurunu bozan ya doğal felaketler ya uzaydan gelenler ya da psikopat katiller vb. ' dir. Bayan Travers kendisini anlayan ve çözen birini bulmuştır ve " psikanalizi " tamamlanmıştır .
Artık " mutludur " .
Sevgili babasını mutsuz eden koşulları , sözleşmeli ve güvencesiz iş yaşamını , kişileri alkolizme yönelten etkenleri çözmek ve hiç olmazsa başka insanların benzeri acılar yaşamaması için mücadele etmeyi düşünmez .
Telif hakkını satmış ve oturduğu evin borcunu bu şekilde karşılamıştır .
Kapitalizmin ve liberalizmin insanları içine soktukları sığlık bu olsa gerek .
