Senaryosunu , Jonathan Goldstein , John Francis Daley , Christopher Ford , Chris McKenna ve Erik Sommers ile beraber yazan Jon Watts'ın yönetmen koltuğunda oturduğu 175 milyon dolar bütçeli “Spider - Man : Homecoming” , Marvel Evrenindeki süper kahramanların serüvenlerinden hoşlanan seyirci kitlesini fazlasıyla memnun edecek olan bir aksiyonla çıkıyor karşımıza .
Öyle ki , dakikalar ilerledikçe söz konusu bu aksiyonun dozu hız kesmeden artarak devam ediyor .
Elbette mavi perde ve görsel efekt teknolojilerinin etkin kullanımının da yardımıyla .
Gelin isterseniz daha önce önemli bir kısmı ile zaten " Captain America : Civil War " da ( 2016 ) tanışmış olduğumuz filme damgalarını vuran yeni karakterleri de tanıyabilmek adına hikayeye biraz daha yakından bakalım .
Gerektiğinde korkunç bir Akbaba'ya da ( Vulture ) dönüşebilen Adrian Toomes'ın ( Michael Keaton ) savaş sonrası hurdaları toplama işi , Birleşik Devletler Hasar Kontrol Departmanın kurucu ve destekçisi Tony Stark / Iron Man ( Robert Downey Jr . ) tarafından elinden alınmıştır .
Ancak stokladıkları uzaylı hurdalarını onlara iade etmeyerek kullanmak da kararlıdır Toomes .
8 yıl sonra .
Toomes'in işleri tıkırındadır .
Sorumluluğunu Stark'ın adamlarından Happy Hogan'ın ( Jon Favreau ) üstleneceği on beş yaşındaki Peter Parker'a ( Tom Holland ) Stark'ça Spider - Man kostümü teslim edilmiştir .
Yani o da aynen Iron Man , the Wasp , the Hulk , Thor , Ant - Man ve Captain America gibi " Yenilmezler / The Avengers " safına katılmıştır .
İki ay sonra .
Görevini iyice benimsemeye başlayan lise öğrencisi Peter , yaşadığı New York , Queens bölgesindeki bisiklet yahut da otomobil hırsızlığı yapan suçlularla ilgilenmenin yanı sıra adres soranlara da yardımcı olmakta ve işini tamamlar tamamlamaz da gün içinde yaptıklarını telefonuna mesaj bıraktığı Happy'e raporlamaktadır .
Yine o hareketli günlerden birinde , gönül rahatlığı ile evine dönmeye hazırlanırken yüksek teknoloji kullanarak bankamatikleri boşaltmakta olan dört serseri görür ve onlara müdahalede bulunur .
Spider - Man kıyafetini giydiği yerde bıraktığı çantanın içindeki sivil kıyafetlerini çaldırmış olan Peter , evine kapısından değil penceresinden girmek zorunda kalır .
Girer girmesine de .
Odasında kendisini beklemekte olan yakın arkadaşlarından Ned'e ( Jacob Batalon ) tavanda yürüyebilen Spider - Man olarak yakalanıverir .
Artık Ned , onun Spider - Man olduğunu bilmektedir .
Derken May hala da ( Marisa Tomei ) teşrif eder .
Ama o hiçbir şey fark etmez .
Peter , Ned'ten de bunu bir sır olarak saklamasını ister .
May hala otomobiliyle Peter ve gündüz okulda herkesin gözü önünde Peter'ın Spider - Man'i tanıdığını söyleyen Ned'i , Peter'ın yanık olduğu Liz'in ( Laura Harrier ) evinde düzenlediği partiye bırakır .
Terasta Liz'in gönlünü çalmak üzere Spider - Man kostümünü giymekteyken Peter'ın radarına , bankamatik hırsızlarının silahlarını satın aldıklarını düşündüğü insanlar takılır .
Ki bunlar , Toomes'ın adamları " Şokçu "
Jackson Brice ( Logan Marshall - Green ) ile Herman Schultz'dur ( Bokeem Woodbine ) .
Kendisini atlatmaya çalışsalar da peşlerini bırakmayan Peter'ın başı derde girdiği anda da imdadına Stark'ın gönderdiği Iron Man yetişir .
Ve Stark kendisine , boyunu aşmakta olan bu türden işlere karışmaması talimatını verir .
Dönüş yolunda Peter , Toomes'in adamlarının düşürdükleri silahlardan birini bulur ve incelemek amacıyla okulun atölyesine götürür .
Fakat çok geçmez silahın izini takip eden Schultz ile " Tamirci "
Phineas Mason'da ( Michael Chernus ) aynı atölyeye damlarlar .
Giderlerken de Peter gizlice , Schultz'un üzerine bir takip örümceği yerleştirir .
Küçük bir çalışmanın ardından da Peter ile Ned , Toomes ve ekibinin sığınağının bulunduğu yeri tespit ederler .
Dakika 44. .
Bundan sonrası ise Stark'ın talimatlarına aykırı bir biçimde gizlice yürütülecek olan beklenmedik sürprizlerle dolu bir kaçma ve kovalamaca macerasıdır .
Zira Peter Stark'a , çocuk olmadığını kanıtlamanın peşindedir .
Dediğimiz gibi gerisi sizlerde .
Keyifli seyirler , Son bir not : Henüz izlememiş olanlara uyarımız , finalde yazılar akmaya başlar başlamaz yerlerini terk etmemeleri şeklinde olacak .
Çünkü iki sahne daha mevcut .
