Cem Yılmaz'ın egosuna yenik düşen bir film daha .
Onca eleştirdiğimiz , Şahan ile Cem Yılmaz'ın en büyük ortak özelliği ne biliyor musunuz ; ikisinin de her filminde , büyük oyuncuları ezip , yönetmeni kolayca manipüle edebilen , senaryo yoksunu , bir tek adam şov tadında filmler yapmaları .
Bu filmde de , Gora hariç diğer filmlerinde olduğu gibi " her şey benim etrafımda dönsün , arkadaş arası tutan esprileri filme koyayım , hatta oyuncuların youtube mevzularına gönderme yapayım " silsilesi almış başını gitmiş .
Ne bir kurgu , ne bir tutarlı senaryo var ; aksiyon sahneleri aksiyondan uzak , anlamsız diyaloglar ve sahne geçişleri , zorlama espriler , kocaman , gereksiz bir filmin bütünü .
Cem Yılmaz zekasında ve kalitesinde bir adamdan bu espriler ve senaryo mu çıkıyor kendisine gerçekten sormak istiyorum .
İlk yarıdaki 1960'lar ve yeşilçam göndermeleri hariç filmin geri kalanı emin olun koca bir çöp , ilkokul müsameresi .
Zeki Müren'e yaptığı saçma sapan , gereksiz " Zeki Müren de bizi görecek mi " esprisinde artık midem bulanmıştı .
Ve bu espriye Zeki Müren'in verdiği cevabı kopyalayarak , tüm film için Sayın Yılmaz'a aynısını ben soruyorum ; ne bu şimdi ?
