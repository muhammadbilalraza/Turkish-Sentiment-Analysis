“Baskın” , senaryosunu da , aynı isimli kendi kısa filminin ( 2013 ) hikâyesinden uyarlayarak Oğulcan Eren Akay , Erçin Sadikoglu ve Cem Özüduru ile birlikte yazan Can Evrenol’un ilk uzun metrajlı ( debut ) sinema filmi …
Prömiyeri , 11 Eylül 2015’de Toronto Uluslararası Film Festivalinde yapılan ve 9 Ekim 2015 tarihli İstanbul Filmekimi gösteriminin ardından 1 Ocak 2016’da Türkiye’de vizyona giren filmin , 5.8 / 10 ( 9.471 oy ) ve 3.1 / 5 ( 1.0 üzeri oy ) olan IMDB ve Rotten Tomatoes izleyici puanı ortalamalarıyla 7.0 / 10 ( 44 yorum ) ve 58 / 100 ( 12 yorum ) olan Rotten Tomatoes ve Metacritic yorum ortalamaları , oylamaya katılan izleyici ve eleştirmen sayılarının yetersizliği yüzünden , film hakkında doğru fikir vermekten oldukça uzak …
O nedenle bizde , 350 bin dolar gibi son derece mütevazı bir bütçe ile ( içinde hiçbir gündüz sahnesi bulunmadığı için ) 28 gece boyunca İstanbul’daki farklı mekânlarda çekilen bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce yine bu filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , kimseyi korkutup germeden , sadece kategorisini öyle belirleyip bol miktarda kan benzeri sıvı torbası kullanarak da korku filmi yapılabileceğini gösteren , hani aslında göstermese de en azından bazılarının öyle düşünmesine sebep olan nadir örneklerden biri olduğunu söyleyerek başlayabiliriz …
Şimdi bu manidar giriş üzerine sanki kimilerinin ; “Hayırdır , ne oldu , yine neye takıldın hocam ? ” dediklerini duyar gibi oluyoruz …
Evet , gerçekten de ne oldu ?
Ya da gerçekte , “Neler olmadı ? ”Her şeyden önce 80 dakikada tamamlanabilecek bir film , gereksiz dur kalk ve uzatmalar ile koskocaman bir 97 dakikada tamamlandı …
Öyle ki , neredeyse bir ara kendimizi , Gebze yönüne gitmekte olan ve yolcu almak için Kartal SGK Hastanesi durağında 20 dakikadır bekleyen bir Gebze – Harem minibüsünün içinde kapana kısılmış bahtsız bir yolcu gibi hissettik …
İsterseniz , “Ne oldu ? ” sorusuna yanıt olarak bu “bir” olsun …
Gördüğümüz kadarıyla ortada , rüya ile karışık bir iki ilgi çekici flashback geçişi dışında bu uzunluğu kaldırabilecek tarzda soluk soluğa izlenecek bir hikâyede olmadığı için insana , keşke “Baskın” 2013 tarihli kısa film olarak yerli yerinde kalsaydı dedirtiyor …
Bu da “iki” olsun …
Kısaca bir görünüp yok olan Kayıp Polis Memuru rolündeki Serhat Kılıç dışında , ne yazık ki oyuncu kadrosunda da etkili performans sergileyecek herhangi biri yoktu …
Ki aslında bu , yalnızca bu filmin değil , televizyonlara fotoroman kıvamında dizi ve reklam filmi çekmek dışında başka hiçbir numarası kalmayan ( ve eski Yeşilçam günlerini mumla aratan ) Türk sinemasının da içine düştüğü acınılacak bir durum …
Oldu olacak , hadi buna da “üç” diyelim …
Daha konuşulacak çok şey var ama bu faslı , “dördüncü” ve son olarak , müzik ve ses efektlerinin de filmde , korku ve gerilimi destekleyici unsurlar olarak kullanılamadığını söyleyerek noktalayalım …
Belki , yine klasik bir laf olacak ama bu söylediklerimiz ve sıraladıklarımız filme ilişkin ilk tespitimiz olsun …
İlk önerimize gelince : O hakkımızı da bu kez ; yönetmenliğe heveslenen gençlere yönelik olarak , sinemadaki en zor kategorilerden birinin “korku” olduğunu ve dünyada , bu kategorideki başarılı yönetmen sayısının , ( bizim favori yönetmenimiz Mike Flanagan dâhil ) bir elin parmaklarının sayısını geçmediği bilgisini paylaşarak kullanmış olalım …
Sonuç olarak , kendi değerlendirme sistemimiz içinde puan olarak 2 verdiğimiz bu film için önerimiz de , “siz bilirsiniz” şeklinde olacak …
Son bir not : İzleme ve yorumlama planına aldığımız bir diğer Can Evrenol filmi , “Housewife” ( 2017 ) …
O filmi de izledikten sonra , o film için yazacağımız yorumda , “Baskın” ( 2016 ) ve “The Field Guide to Evil” ( 2018 ) ın içindeki “Al Karısı” isimli kısa filmi de göz önünde bulundurarak , Can Evrenol hakkındaki nihai görüşümüzü de paylaşacağız …
Sanıyoruz böylelikle , “Neden hiç Türk filmi yorumlamıyorsun ? ” biçiminde dostlardan gelen pek çok sitemkâr soruyu da , iki buçuk Can Evrenol filmi yorumu sayesinde , “Buyurun size Türk filmi” diye yanıtlamış olacağız …
