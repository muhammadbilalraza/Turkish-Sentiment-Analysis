“Unbreakable” ( 20 ) ve “Split” ( 2016 ) ile birlikte “Unbreakable Üçlemesi” olarak da adlandırılan serinin üçüncü filmi olarak projelendirilen “Glass” , M. Night Shyamalan’ın üçlemenin ilk iki filminde olduğu gibi yine hem hikâyesini yazdığı hem yapımcılığını üstlendiği hem de yönettiği zihinsel aksiyonu yüksek bir drama …
Elbette üçlemenin ikinci filmi “Split” ( 2016 ) de olduğu gibi bu filmde de Shyamalan’ın yanı sıra bu projeyi yapımcı olarak sahiplenerek destekleyen bir diğer ismin Jason Blum olduğunu belirtmekte yarar var …
Yani bu bir Blinding Edge Pictures ve Blumhouse Productions ortak yapımı …
20 milyon dolarlık bir bütçeyle çekilerek 18 Ocak 2019 tarihinde vizyona giren ve şu ana kadar da 246.9 milyon dolarlık bir hasılata imza atan filmin , 6.7 / 10 ( 205.144 oy ) ve 3.7 / 5 ( 12.606 oy ) olan IMDB ve Rotten Tomatoes izleyici puanı ortalamalarıyla 5.2 / 10 ( 389 yorum ) ve 43 / 100 ( 53 yorum ) olan Rotten Tomatoes ve Metacritic yorum ortalamalarının , özellikle de olumsuz sinema eleştirmeni puanları tam bir hayal kırıklığı …
O yüzden gelin isterseniz bu filmi , her zamanki gibi önceliği oyuncu kadrosuna vermek suretiyle birde biz inceleyerek yorumlayalım , ardından da puanlamaya çalışalım …
Belki böylelikle , o düşük yorum puanlarının ardındaki nedenlere de ulaşmış oluruz …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce bu filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe , karşımızdakinin alışageldiğimiz , o herkese normal bir filmmiş gibi görünen sıradan bir yüzü olan ve bir de sadece fark edene ciddi mesajlar yollayan klasik M. Night Shyamalan filmlerinden biri olduğunu söyleyerek başlayabiliriz …
Yani , eğer Shyamalan sinemasına aşinaysanız : Bu filmde de gerek hikâyesi ve gerekse de kurgusuyla sizi bekleyen herhangi bir sürpriz olmadığı gibi yine “ters köşe” olmaktan da kurtulamayacaksınız …
O nedenle , film için , “beklediğim gibi çıkmadı” , “olmamış” , “çok sıkıcı” , “bu da ne ya ? ” türü yakınmalarda bulunmak son derece anlamsız bir durum …
Zira dediğimiz gibi , Shyamalan cephesinde yıllardır değişen hiçbir şey yok …
İlk gün ne yapmışsa , bu filmde de onu yapmaya devam etmiş …
Hele birde , filmde aradığı aksiyonu bulamadığını söyleyen ( Shyamalan sinemasından tamamen habersiz olduğu apaçık belli olan ) bir izleyici kitlesi var ki …
Gerçekten inanılmaz ve üzerinde durmaya da değmez .
Hâlbuki diğer Shyamalan filmlerinde olduğu gibi bu filmde de yapmanız gereken tek şey , vermeye çalıştığı mesajı yakalamak ve yaptığı “ters köşelerin” tadını çıkarmaktı …
Tam da bu noktada , kimilerinin , “on bir değil de on iki” dediklerini duyar gibi oluyoruz …
Haklısınız , yönetmen olarak Shyamalan’ın filmografisinde “Glass” ın dışında on iki sinema filmi daha var …
Ancak istisnai bir durum olarak “After Earth” ( 2013 ) filminin hikâyesi kendisine değil filmin başrol oyuncularından Will Smith’e ait …
Shyamalan ise Gary Whitta ile birlikte bu hikâyeyi esas alarak filmin senaryosunu yazmış …
İşte o yüzden de mesaj verdiği filmler için on iki yerine on bir sayısını bilinçli olarak verdik …
Belki , yine klasik bir laf olacak ama bu söylediklerimizin hepsi , filme ilişkin ilk tespitimiz olsun …
İlk önerimize gelince : O hakkımızı bu kez , ilk film “Unbreakable” 19 yıllık bir film olduğu ve yakın zamanda yeniden izlenilmediyse kısmen unutulmuş da olabileceği için üç filmin tamamının dizi izler gibi ( aynı gün içinde olmasa da ) peş peşe izlenmesinin , “Unbreakable Üçlemesi” ni daha bir anlaşılır kılacağını söyleyerek kullanmış olalım …
Bu arada bitirmeden , rollerine " cuk " diye oturan James McAvoy , Bruce Willis , Samuel L. Jackson , Anya Taylor - Joy ve Sarah Paulson’ın yanı sıra “Unbreakable” ( 20 ) çekildiğinde on üç yaşında küçük bir çocuk olan Spencer Treat Clark’ı , bu filmde yeniden Joseph Dunn karakterinde izlemenin oldukça iyi geldiğini de belirtelim …
Sonuç olarak , sağlam bir entelektüel derinliğe sahip olduğunu bildiğimiz M. Night Shyamalan’ın bu filmi için puanımız 3 , önerimiz ise gerçek sinema tutkunlarının kesinlikle kaçırmaması gereken bir film olduğu şeklinde olacak …
Keyifli seyirler …
Son bir not : Filmdeki flashbackler de “Unbreakable” ( 20 ) filminin silinmiş sahnelerin kullanıldığı söylenilmektedir …
