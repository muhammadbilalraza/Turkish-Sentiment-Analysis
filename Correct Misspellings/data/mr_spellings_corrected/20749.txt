İlk üçlemenin öncesini anlatan filmde kahramanlarımızın nasıl tanıştıklarını ve yollarının nasıl ayrıldığını öğreniyoruz .
Öncelikle filmin girişindeki Eric Lehnsherr’ın çocukluk sahnesi ilk X - Men filmiyle neredeyse birebir aynı olmuştu .
Filmin oyuncu kadrosu mükemmel olmuş , hemen hemen bütün oyuncuların performansları çok iyiydi hepsi karakterleriyle bütünleşmişti , kocaman kadroda sadece Angel karakterini canlandıran oyuncuyu beğenmedim onun dışında herkes çok iyiydi .
Michael Fassbender , Magneto rolü için biçilmiş kaftan olmuş resmen , Magneto’nun duygularını , iç dünyasını ve hırsını çok iyi yansıttı .
Charles Xavier rolünde James McAvoy da mükemmel bir performans gösterdi .
Okulun ilk öğrencilerine yaptığı liderlik ve yol göstericiliği çok iyiydi .
Mystique rolündeki Jennifer Lawrence iyiydi ayrıca ilk serideki Mystique’i canlandıran Rebecca Romijn’i birkaç saniyeliğine de olsa görmek güzeldi .
Kevin Bacon’ı ise filmin kötü adamı Sebastian Shaw rolünde izliyoruz .
Abd - Rusya arasındaki soğuk savaş filmin temelini oluşturuyor ve Shaw bu iki ülkeyi birbirine düşürerek onların enkazı üzerinde kendi imparatorluğunu kurmak istiyor .
Görselliği , aksiyon sahneleri , çekimleri ve müzikleri ile yüksek tempolu çok iyi bir film olmuş .
Bu arada Wolverine kısacık rolüne rağmen akılda kalıcı olmuş .
