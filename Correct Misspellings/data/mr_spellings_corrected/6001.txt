“Truth ora Dare” , adını “Kick - Ass 2” ( 2013 ) ile duyuran Jeff Wadlow’un beşinci uzun metrajlı sinema filmi …
Filmin senaryosunu , Michael Reisz’in bir hikâyesinden uyarlamak suretiyle Michael Reisz’in kendisi ile Jillian Jacobs , Christopher Roach ve Jeff Wadlow birlikte yazmışlar …
Ancak bize göre bu filmdeki asıl önemli ayrıntı , filmin yapımcılığını para getirecek projelerin kokusunu almakta ve peşine düşüp hemen işe koyulu vermekte oldukça mahir olan Jason Blum’un kurucu CEO olduğu Blumhouse Productions’ın üstlenmiş olması …
Neden mi ?
Zira “Paranormal Activity” ( 2007 ) , “Paranormal Activity 2” ( 2010 ) , “Sinister” ( 2012 ) , “The Purge” ( 2013 ) , “ Insidious : Chapter 2” ( 2013 ) , “Whiplash” ( 2014 ) , “The Purge : Anarchy” ( 2014 ) , “Ouija” ( 2014 ) , “The Visit” ( 2015 ) , “Get Out” ( 2017 ) , “Insidious : The lastik Key” ( 2018 ) ve “The First Purge” ( 2018 ) gibi oldukça küçük ve mütevazı bütçelerle çekilen filmlerde de imzası bulunan Blumhouse Productions’ın neredeyse iş yapmayan tek bir projesi yok gibi …
İşte “Truth ora Dare” de Blumhouse Productions’ın bu tür işlerinden biri …
3,5 milyon dolar gibi oldukça mütevazı bir bütçeyle çekilen ve dağıtımı Universal Pictures tarafından üstlenilen filmin , 29 Temmuz 2018 itibarıyla gişe hasılatı tamı tamına 93 milyon dolar …
İşin IMDB , Rotten Tomatoes ve Metacritic ayağına baktığımızda ise orada esen havanın çok farklı olduğunu görüyoruz …
5 / 10 ( 18.259 oy ) ve 1.9 / 5 ( 2.147 oy ) olan IMDB ve Rotten Tomatoes izleyici puanı ortalamalarıyla 3.6 / 10 ( 129 yorum ) ve 35 / 100 ( 33 yorum ) olan Rotten Tomatoes ve Metacritic yorum ortalamaları neredeyse tam bir hayal kırıklığı ile karşı karşıya olduğumuzu söylüyor gibi …
Peki , işin doğrusu ne ?
Gerçekten de karşımızdaki film , gişesine rağmen tam bir fiyasko mu , yoksa ?
Evet , “yoksa” sı ve dahası için filme biraz daha yakından bakmamız gerekecek …
Her zaman olduğu gibi işe yine oyuncu kadrosundan başlayalım diyeceğiz …
Ancak , neredeyse tamamına yakını TV dizisi oyuncusu olan kadronun performansı için söyleyebileceğimiz tek şey , " ellerinden gelenin en iyisini yapmışlar " şeklinde olacak deyip daha fazla uzatmadan oyuncularla ilgili faslı kapatıp herkesin kafayı taktığı asıl mevzuya , filmin hikâyesine geçeceğiz …
Zira başta yönetmen Jeff Wadlow olmak üzere kamera arkasındaki ekipte de hiçbir sorun yok …
Zaten kim , aynı zamanda bütün “Purge” filmlerinin de görüntü yönetmeni olan Jacques Jouffret’in veya Blumhouse Productions’ın hemen hemen bütün projelerinde aynı işi yapan casting direktörü Terri Taylor’ın yahut kostüm tasarımcısı Lisa Norcia’nın kötü iş çıkarttığını söyleyebilir ki …
Yalnız görüntü yönetimi , casting ve kostümler mi iyi ?
Elbette hayır …
Bunların yanı sıra , olumsuz eleştirilerin hiç birinde dekora , makyaja , sanal efektlere yahut diğer teknik konulara laf eden veya takılan da yok …
Herkesin dilindeki tek şey , vay efendim böyle korku – gerilim filmi olur muymuş ?
Bal gibi de olur …
Ne yani , bir filmin korku – gerilim türüne dâhil edilebilmesi için görünmeyen bir elin dakika başı hunharca cinayetler işleyerek oluk oluk kan akıtması ve böylelikle ortamı gererek terörize etmesi yahut akla hayale gelmeyecek işkenceler mi yapması gerekiyor ?
Ki aslında bu filmde de ölen ölene …
Bir diğer eleştiride , işlenen konunun yaratıcı olmamasına dair …
Özellikle bu konuya ilişkin olarak ilk kim yazdı veya söyledi bilmiyoruz ama şu papağan edasıyla ezbere tekrarlanarak insanları yanlış yönlendiren “Final Destination” ( 20 ) benzetmesi için ne söyleyeceğimizi bilemiyoruz doğrusu …
Bu aynen , “The Godfather” ( 1972 ) ( 1974 ) ( 1990 ) üçlemesi sonrası çekilen bütün gangster filmlerini veya Mr .
Spock’lı , Capt .
Kirk’lü , Dr .
McCoy’lu ve Uhura’lı ilk nesil “Star Trek” ( 1966 – 1969 ) sonrası çekilen bütün uzay maceralarını özgün olmamakla suçlamak gibi bir şey …
Tabii eleştiriler sadece bunlarla da sınırlı değil …
Sanki Blumhouse Productions , bu projeye başlarken bir korku – gerilim başyapıtı çekme sözü vermiş ve bu sözünü tutmayarak bir hayal kırıklığına neden olmuş gibi filmin vizyona girdiği 13 Nisan 2018’den bu yana eleştirilerin ardı arkası bir türlü kesilmemiş …
Ancak bize göre , tüm olumsuz puan ve eleştirilere rağmen “Truth ora Dare” , büyük bir ilgi ve keyifle izlenebilecek bir film …
Beğeneceğinizden emin olduğumuz bu film için önerimiz de , olumsuz eleştirilere aldırmadan izlemeniz yönünde olacak …
Keyifli seyirler , Son iki not : 1.	Filmin vizyona giriş tarihi olarak 13 Nisan 2018'in seçilmesi , o günün 13. Cuma ( Friday the 13th ) olması nedeniyle bilinçli bir tercihtir .
2.	Tüm hakları bize ait olan bu yorumun orijinali ; bir başka mecrada tarafımızca , 6 Ağustos 2018 günü saat 01.14’de yazılarak paylaşılmıştır .
