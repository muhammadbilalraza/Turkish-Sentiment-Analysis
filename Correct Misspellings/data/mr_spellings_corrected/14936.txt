( . ) 2004'te Ölülerin Şafağı adlı farklı zombi filmiyle adını duyuran Zack Snyder , bundan iki yıl sonra Frank Miller'ın grafik romanından uyarladığı 300 Spartalı'yı beyazperdeye getirerek epik - aksiyon sinemasına bambaşka bir boyut kazandırdı .
Tarih'i fantastikle harmanlayan bu eser , kimileri tarafından hayranlıkla karşılandı çünkü yönetmenin kullandığı yavaşlatılmış çekimler ve soluk renklerle yarattığı karanlık atmosfer onların filme karşı olan bakış açısını daralttı .
Bir sürü kaslı erkeğin yeşil perde önünde birbirini doğramasını keyifle izlettiren yapım en sert eleştirileri Perslileri acımasız , çirkin katiller olarak gösterip Yunanlıları daha medeni ve cesur askerler olarak tasvir ettiği için aldı .
Bu durumdan rahatsızlık duymak için ille de İranlı olmaya gerek yok , tarihle ilgilenen herkes izledikten sonra aynı yorumu yapabilir .
Bana göre filmin tek kusuru bununla kalmıyor , herkesin çok beğendiği o görsel şölen de benim hiç hoşuma gitmedi .
Hele ki ağır çekimde havada süzülen o öbek öbek kanlar bence hiçbir estetik güzellik barındırmıyor .
Hatta bana sorarsanız , seyir zevkini karartan görüntülerle birlikte oldukça çirkin bir tablo oluşturuyor .
Şimdi aradan sekiz yıl geçti , teknoloji gelişti , imkanlar arttı , stüdyolar büyüdü , yönetmen değişti .
- peki bütün bunların devam filmine bir katkısı olabildi mi ? ( . )
