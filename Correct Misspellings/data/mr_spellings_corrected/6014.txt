Nuri Bilge Ceylan’ ın sekizinci filmi Ahlat Ağacı , belirli bir hikayeye sahip olmadan baş karakter Sinan’ ın kendi kitabını bastırması üzerinden birçok konuya değiniyor .
Yönetmenin en iyi filmi olmasa da yılın en iyi filmlerinden biri olarak anılacaktır .
Film epizotik bir anlatımla ilerliyor .
Kimi bölümlerin uzun kimi bölümlerin kısa sürdüğü bu sahneler filmin matematiğini oluşturuyor .
Adeta Sinan ile beraber normal bir yaşam içinde belli başlı yaşamış olduğumuz tüm duygularımızı ve hissiyatlarımızı bu bölümler sayesinde tekrar düşünme fırsatı yaşıyoruz .
Filmin tümüne yayılmış bir alt - metin filmin sonuna kadar devam ediyor : Baba - Oğul ilişkisi .
Her bir bölümde yeni bir konuşma – tartışma alanına giriyoruz .
Eski kız arkadaşı ile aşk ve sevgi üzerine , yörenin yetiştirmiş olduğu tanınmış bir yazar ile edebiyat dünyası ve ilkeler üzerine , bir iş sahibi ile iş dünyası üzerine , eski ve yeni bir imamla din üzerine ve aralarda baba ve oğulun çeşitli nedenlerle çatışmaları .
Filmin çatışma merkezi olan baba karakteri emekliliğine az kalmış fakat kumar saplantısı yüzünden tüm itibarını yitirmiş , borç içinde , ailesiyle olan ilişkisini de bozmuş bir sınıf öğretmeni .
Sinan ise kendi yolunda ilerleyen , ailesini çok da umursamayan , tek derdi kendi kitabını bastırmak isteyen yeni mezun bir sınıf öğretmeni .
Sinan babasını film boyunca işe yaramaz olarak adlandırıyor .
Aslında en büyük korkusu , istemeyerek de olsa isteyerek de olsa babası gibi olmak , belki de bu yüzden ondan haz etmiyor .
Aynı mesleğe sahip fakat kpss ye çalışmamış herhangi bir beklentisi yok , yazarlık yolunda ilerlemek istiyor .
Babadan kaçmanın bir yolu olarak görüyor .
Kitabı bastırınca bu lanetten kurtulabileceğini düşünüyor ama kitabı bastırmak onu öyle bir duruma sokuyor ki , o kuyunun içine girip kazmayı vurdurabiliyor .
Nuri Bilge Ceylan , Bir Zamanlar Anadolu’ da ile beraber hikaye anlatıcılığını da değiştirdi .
Görselliğin üzerine diyalogları da arttırdı ve karakterleri çoğalttı .
Kış Uykusu’ nda tiyatral ve görsel bir anlatım beraberinde bol ve uzun diyaloglu sahnelerle destekledi .
Bu sefer epizotik bir anlatım ve bol karakterli bol konuşmalı hatta komik bir film var karşımızda .
En iyi filmi değil belki ama onun gözünden farklı arayışlar seyretmek keyifli oluyor .
Teknik anlamda diğer filmlerine oranla çok fazla kusuru bulunuyor .
Bilinçli bir tercih mi yoksa aceleye mi gelmiş pek anlaşılmıyor fakat çok da rahatsız ettiği söylenemez .
Bazı bölümlerin uzun oluşu kimi seyirciyi sıkabilir .
Oldukça kalabalık kadroda , bu zamana kadar gördüğümüz tüm filmlerinden daha fazla ünlü oyuncu barındırıyor fakat başrol oyuncusu bir youtuber : Aydın Doğu Demirkol .
Her sahnede var olan oyuncu rolünün üstesinden fazlasıyla geliyor .
Ayrıca bir komedi oyuncusu olan Murat Cemcir de baba rolünde sırıtmıyor .
Ülkemizin sayılı ödül sahibi ve sinema sanatını bir üst sıraya taşıyan yönetmenlerinden Nuri Bilge Ceylan , Ahlat Ağacı ile farklı bir biçim ve anlatım yöntemi deneyerek bize farklı bir lezzet ve görsellik sunuyor .
Hem tadı güzel hem de leziz fakat o klasik sos konmamış gibi .
İyi seyirler … mumillica . net
