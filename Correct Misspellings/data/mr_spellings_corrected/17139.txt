The Giver , ülkemizdeki adıyla “Seçilmiş” , 1993’te Lois Lowry tarafından yazılıp Avustralya , Kanada ve Amerika Birleşik Devletleri’nde 10 milyondan fazla satmış bir çocuk kitabı uyarlaması .
Aynı zamanda filmin prodüktörü de olan Jeff Bridges , kitabın film haklarını yıllar önce almakla kalmamış , The Giver rolünü babası Lloyd Bridges’e vererek tüm kitabı kendi çapında taslak bir film olarak bile çekmiş .
Sonrasında babasının 1998 yılında ölümü , projeyi 15 yıl geciktirmiş .
Aslında kaynağı bir çocuk kitabı olmasına rağmen ilginç bir hikayesi var . “The Giver , belirsiz bir gelecekte , " Aynılık " değerinin her şeyin üstünde tutulduğu toplum düzeninde , dört çevresi uçurum ve bulut kümeleri ile sınırlanmış bir ortamda sahnesini kuruyor .
Vatandaşların her hareketi doğum anından itibaren izleniyor .
Çeşitli yerlere yerleştirilmiş hopörlörlerden azarlama ile karışık duyurular yapılıyor .
Renkler tamamen silinmiş .
Her şeye yaşlılardan oluşturulmuş bir konsey karar veriyor .
Kitapta 11 , filmde de 18 yaşında olan kahramanımız Jonas’ı , gerçek hayatta 25 yaşında olan ve en son Malefiz’de prens rolünde izlediğimiz Brenton Thwaites canlandırıyor .
Jonas her vatandaş gibi bir aile ünitesinde yaşıyor ve “çocukluk döneminden mezun” olmak üzere .
Bu aşamaya gelen gençler , konsey lideri Meryl Streep’in yönettiği büyük bir törenle , onlar için uygun görülmüş mesleklere atanıyorlar .
Jonas’ın “İleriyi görebilme” özelliği olduğu söylenerek “The Giver” rolündeki Jeff Bridges’tan , kendi toplumunun hiç bilmediği “Hayatın Gerçeklerini” öğrenmek üzere “The Receiver” eğitimine gönderiliyor .
Bundan sonrası , Jonas’ın öğrendikleri ile yaşadıkları arasında yargıları , çelişkileri .
Yani film , biraz “1984” biraz “The Divergent ( Uyumsuz ) ” biraz da Pleasantville ( Yaşamın Renkleri ) . “Bazı film eleştirileri , filmin sonuna kadar özetini geçen kötü fragmanlar gibi .
Fragmanı seyredince filmde neler olup bittiğini anlıyorsunuz .
Veya konusunu okuyunca o tür filmleri sevmediğinize o anda karar verip listenizden çıkarıyorsunuz .
Altıncı His filminin eleştirisini “Aslında Bruce Wills ölü” diye bitirmek gibi bir şey bu . ”
