Lucy'nin tek eksisi , zaman zaman kolay heyecan sahneleri ( gereksiz yere vurulan taksici gibi ) kullanmış olması .
Bunları atlayarak seyrettiğimizde Lucy , tasavvuf üzerine ciddi bir çalışma .
Beynin kullanım yüzdesi , tasavvuftaki aşamalara analoji ( benzetme ) yapılmış .
Seyirciyi sıkmamak için fikirlerin izahatine girmiyor , cümlelerin altları çizmiyor .
Seyirci ancak konuyu kendisi bilirse , gerçekte neyin anlatıldığını takip edebiliyor .
Bununla beraber fikirler , kendine ait kavramların dört dörtlük yerine oturtulmuş haliyle anlatılıyor ve insanın yüreğine dokunmayı başaran , filmden sonra uzun uzun düşüneceğimiz , kendi hayatımızda karşılıklarını bulacağımız , dönüştürücü bir güce sahip bir şölen halinde sunuluyor .
Lucy'nin mafya liderinin odasını bastığı andan itibaren tek cümlesi boşa değil , nefsin merhalelerini sırayla ve detayla tanımlamak için .
Matrix soruyu derinlemesine sormuş , cevabı yüzeyden vererek geçmişti .
Lucy ise soruyu yüzeyden geçerek cevabı alabildiğine derinleştiriyor .
Mutlaka sinemada seyredilmesini ve tekrarının yapılmasını öneririm .
