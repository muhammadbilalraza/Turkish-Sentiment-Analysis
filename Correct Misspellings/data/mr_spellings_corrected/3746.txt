" Fast & Furious " serisi yalnızca son yılların değil sinema tarihinin de en uzun soluklu serilerinden biri konumunda .
Yalnızca 14 yıla tam 7 tane film sığdırıldı .
Seri ile özdeşleşmiş ve hayranların sevgilisi Paul Walker'ın beklenmedik ölümünün son filmi nasıl etkileyeceği merak ediliyordu .
Aksiyona doyuran iki saatlik bölümün ardından , tahmin edilebileceği gibi Walker'a yaklaşık 5 dakikalık bir " veda " hazırlamışlar .
Arka planda çalan " See You Again " ile birlikte oldukça duygusal , etkileyici bir veda ve saygı duruşu olmuş bu .
Sonuç olarak da serinin takipçileri için en anlamlı halka haline gelmiş .
Bu kısmı bir kenara bırakırsak da çok başarılı bir aksiyon olmuş .
Soluksuz ilerliyor film .
Jason Statham gibi bir bombanın dahil olması , önceki filmlerde ekibe katılan Dwayne Johnson ve bir iki konuk oyuncu da eklenince , güçlü bir kadro ortaya çıkıyor zaten .
Çekilen sahnelerin tamamı aksiyon türü kapsamında gerçekten bazı ezberleri bozan , bazı kalıpları yıkan , yenilikçi yaklaşımlar ile çekilmiş .
