dam Brown'un kitaplarından uyarlanan , Da Vinci Şifresi serisinin 3. filmi Cehennem'in başrolünde yine Tom Hanks ve yönetmen koltuğunda da Ron Howard var .
Ve Cehennem , Profesör Robert Langdon'ın hikayesini anlatmaya devam ediyor .
Robert Langdon , bir hastanede uyanır ve hafıza kaybı geçirdiğinden hiçbir şey hatırlayamamaktadır .
Langdon'a hemşire Sienna Brooks bakarken birdenbire hastanede silah sesleri duyulur .
Sienna , Langdon'ı kurtarır ve oradan kaçarlar .
Bu sırada da Langdon'ın hafızası yavaş yavaş yerine gelirken , Dante'nin Cehennemi'yle alakası olan bulmacaları keşfeder ve onları Sienna ile çözmeye çalışacaktır .
Bakın , ben bu serinin ilk iki filmi Da Vinci Şifresi ve Melekler ile Şeytanlar'ı izlemedim .
Bu yüzden bu filme hiçbir beklentim olmadan gittim ve olabildiğinde açık bir zihinle izlemeye çalıştım .
Ve şunun sonucuna vardım : Cehennem , son zamanlarda izlediğim en kötü filmlerden birisi .
Ama bu filmin üzerine çok fazla gitmeden önce filmin iyi yanlarından bahsetmek istiyorum .
Manzaralar oldukça hoştu .
Langdon'ın dünya turu ile bu filmde Venedik'den İstanbul'a kadar bir sürü ünlü yeri görebiliyorsunuz ( bu arada bu filmde İstanbul'u o kadar da kötü göstermemişler , Taken 2'deki gibi bir durum yok yani merak etmeyin ) .
Oyunculuklar fena değildi .
Daha iyi olabilirdi kesinlikle ama yine de idare ederdi benim için .
Filmdeki en iyi oyuncu Irrfan Khan'dı benim gözümde .
Bu filmde bir fark yaratmaya çalışan kişinin o olduğunu görebiliyorsunuz .
Ve Tom Hanks de resmen iyi bir performans vermek için çabalamış .
Daha geçtiğimiz aylarda vizyona giren Sully'nin eleştirisinde dediğim gibi , Tom Hanks gerçekten de müthiş bir oyuncu .
Şu anda yaşayan en iyi oyunculardan birisi hatta .
Bu yüzden Hanks'den bu filmde iyi bir performans bekledim .
Fakat sonuç ortalama kalmış .
Tamam , şimdi de kötü yanlardan bahsedeyim .
Bu filmin kendisi büyük bir karmaşadan başka bir şey değil .
Daha filmin en başından itibaren ortaya bir şeyler atılıyor ve hikaye iyice allak bullak oluyor .
Zaten Langdon'ın bu filmde hafıza kaybı var .
Normalde serinin ilk iki filminde olduğu gibi bu adamın zekice bir şeyler yapıp seyirciyi dinç tutması gerekirken bu filmde Langdon karakterini resmen harcamışlar .
Ayrıca , senaryoda bir ton gereksiz sahne , karakterler ve detaylar vardı .
3 saat gibi hissettiren bu 2 saatlik film , rahatça 90 dakikaya düşürülebilirdi .
Çünkü senaryo bir yerden sonra sıkışıp kalmış .
Yok , Langdon ile Sienna bir oradan bir buraya uçarak gidip bir şeyler arıyor , yok efendim şurada şöyle bir olay varmış .
Eğer bu film gerçekten seyirciyle iletişime geçmeye çalışıp bize bir şeyleri anlatsaydı , bütün bunlar önemli olabilirdi .
Ama dediğim gibi , ortaya çıkan iş o kadar çorba olmuş ki , filmi izlerken hiçbir şeyi umursamıyorsunuz , sadece bitmesini istiyorsunuz .
Gelelim oyunculuklara .
Felicity Jones'dan başlayalım .
Jones , benim çok sevdiğim aktrislerden birisi .
Ve bu filmdeki varlığı da çok hoştu aslında .
Fakat film , onun karakterini nasıl kullanacağını bilememiş ve onu sadece " hikaye ile ilgili her şeyi açıklayan kişi " olarak kullanmış .
Ve sonra da onunla ilgili aşırı gereksiz ve sinir bozucu bir ters köşe yapmış .
O ters köşeden sonra Jones'un karakteri benim için bu filmde resmen bitti .
Keşke film , onu daha iyi kullanabilseymiş .
Ayrıca bu filmde Ben Foster ve Omar Sy da çok arka planda kalmış .
Foster'ın karakteri , cehennemi tahmin eden önemli kişi olmaktan ve Omar'ın karakteri de hırslı polis olmaktan öteye gidememiş .
Bu konuda çok hayal kırıklığına uğradım doğrusu .
Çünkü Foster , Hell ora High Water'da ve Omar da , Intouchables'da harika birer performans sergilemişti .
Ama yine olduğu gibi , bu film bu oyuncuları nasıl kullanacağını bilememiş ve resmen onları harcamış .
Fakat bütün bu karmaşanın içerisinde bu filmde yaşadığım en büyük şok , yönetmen Ron Howard'dı .
Howard , gerçekten de başarılı bir yönetmen .
Apollo 13 ve A Beautiful Mind gibi Oscarlı filmler yönetmiş ve hatta bu serinin ilk iki filmini de o yönetmişti .
Bu yüzden Howard , yönetmenlik konusunda gerçekten de yetenekli diyebileceğim birisi .
Ama bu filmde Howard'ın neyi amaçladığını bilmiyorum .
Oyuncular harcanmış , karakterler hep ikinci planda kalmış , senaryo karman çorman hazırlanarak ortaya sıkıcı bir iş çıkmış , aksiyon sahneleri aşırı zayıf kalmış ( özellikle de filmin finalindeki " gerilimli " sahne çok sıradandı ) .
Keşke bu filmi yaparken Howard , daha titiz davransaymış .
Eğer serinin ilk iki filmini sevdiyseniz bu filmi ne kadar seveceğiniz hakkında hiçbir fikrim yok ama normal bir seyircinin gözünden şunu söyleyebilirim ki Cehennem , büyük bir karmaşa .
Doğru düzgün açıklanamayan olayların içerisinde çok zayıf kalmış oyuncuların bulunduğu , sıkıcı bir film .
Sadece Tom Hanks'in çabasını takdir ettim ve bazı manzaralar ve lokasyonları beğendim , o kadar .
Bu yılın en hayal kırıklığına uğradığım filmi maalesef .
Keşke verilen emeğe karşı daha sağlam bir film yapılsaymış .
Tavsiye etmiyorum .
FİLMİN İYİ yanları : + Irrfan Khan ve Tom Hanks'in çabalayışı . + İlginç mekanlar , güzel manzaralar . + İstanbul'u diğer Hollywood filmlerine göre o kadar da kötü göstermemişler .
FİLMİN KÖTÜ YANI :
- Oyuncuların ve yönetmenin resmen harcanması .
- Belli bir odak noktası olmayan , karman çorman bir hikaye .
- Sürekli tekrara düşen , sıkıcı temposu .
- Karışık ve zayıf etki bırakan aksiyon sahneleri .
TOPLAM PUAN : 3 / 10
