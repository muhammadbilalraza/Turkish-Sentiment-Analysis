Filme geçmeden önce , onun hakkında yapacağım yorumu da etkileyecek olan bir durumdan bahsetmem gerekiyor .
Türk insanının , ben de dahil olmak üzere , öteden beri en sevdiği , en merak ettiği , en peşinde koştuğu türlerden biridir " korku sineması " .
Korkmayı severiz .
Hele bir de sürprizli bir final varsa , veya hikaye kendi başına gerçekten oldukça orijinal ise tadından yenmez .
Bu gerçekten uzun bir konu .
Diyeceğim o ki , artık şunu kabul etmemiz gerekiyor ( kendimin kabul etmesi de pek kolay olmadı gerçi ) : Yaklaşık 120 yıllık sinema tarihinde , haydi sadece korku olarak düşünelim , yaklaşık 100 yıllık " korku sineması " tarihinde , artık işlenecek çok da farklı bir konu kalmadı !
Bir kere zombiler , vampirler , kurtadamlar , canavarlar vs. sanırım çoğumuzun " korku " olarak bile saymadığı , olsa olsa " aksiyon " kategorisine giren filmler .
Bir iki başarılı istisna var tabii onlar hakkında çekilen filmlerde de .
Ancak şu bir gerçek ki , genellikle ruhlar ve öteki dünya ile alakalı oluyor en korkutucu filmler .
E onlardan bahseden de onlarca , yüzlerce film çekildi ?
Korku türünü bir dram , bir gerilim , bir romantik komedi , bir aksiyon - macera türlerinden ayırmak gerekiyor .
Çünkü gerçekten 2013 yılında çekilecek herhangi bir korku filminin mutlaka ve mutlaka biraz klişe olacağı gerçeği var .
" Insidious " un ne kadar muhteşem olduğundan bahsetmiyorum .
Yalnızca " klişeler var hep " eleştirilerine pek de katılmadığımı belirtmeye çalışıyorum .
Evet klişeler bolca var .
Çoğu sahnesi önceden bir sürü filmde gördüğümüz sahneler .
Adeta kopyası hatta .
Ne yapalım malzemeler bunlar işte .
Ha ne olur , 10 yılda bir " The Others " gibi bir başyapıt çıkar ortaya , yıllarca konuşulur .
Bunun dışında çekilecek olan bütün filmler bir evde geçecek , tavan arası sahnesi olacak , elektrikler gidecek ve karakterlerden biri elindeki fenerle odaları tarayacak ve birden bir şey görecek , ani ve yüksek ses kullanımı izleyenleri yerinde sıçratacak ( bu da son 5-10 yılda çıktı önceden yoktu ne güzel ) vs. Ve evet yine bunların çoğunda mutlaka ve mutlaka bir çocuk üzerinden gidecek hikaye .
Filmin çok yerden yere vurulacak seviyede olduğunu düşünmüyorum fakat aynı zamanda gerek senaryosu , gerek oyuncuları ile vasatı da pek aşamamış .
İsmi olan bir kadrosu var ancak fark yaratamıyorlar .
