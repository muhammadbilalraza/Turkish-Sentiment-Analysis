Bir süredir film izlemeye fırsat bulamadığım için dün 2 filme gitmeye karar verdim .
İlk önce Cumali Ceber'i , sonra da Kara Kule'yi izledim ve Cumali çember hakkındaki düşüncelerimi yazmak biraz uzun süreceği için ilk önce Kara Kule'yi eleştirmeye karar verdim .
Hadi başlayalım .
" Sürekli kabuslar gören ve bu yüzden hayatı alt üst olmuş olan Jake Chambers , başka bir dünyaya açılan bir portal keşfeder ve buradan içeri girer . Son kalan silahşor ile tanışan Jake , Siyah Giyen Adam'ı durdurup Kara Kule'nin düşmesini önlemeye çalışırlar . "
Bu filmin rezalet olmasını bekliyordum .
Çünkü filmin fragmanı çok kötüydü , filmin süresi çok kısaydı ve yaş sınırı 7 + 13A'ydı .
Bu yüzden bu filme dair hiçbir umudum yoktu .
Ama bu film beni şaşırtmayı başardı .
Çıkan sonuç kesinlikle mükemmel değildi ama beklediğimden çok daha iyi bir iş olduğunu size rahatlıkla söyleyebilirim .
Önce iyi yanlardan başlayalım .
Oyunculuklar gayet iyiydi .
Tıpkı James McAvoy gibi bulunduğu her iyi veya kötü filmin en iyi yanı olmayı başaran Idris Elba , tahmin edebileceğiniz gibi bu filmin en iyi yanıydı .
Elba'nın karakteri çok karizmatikti , espri zamanlaması oldukça başarılıydı ve aksiyon sahnelerinde gayet iyiydi .
Ayrıca Jake'i canlandıran Tom Taylor'ı da çok iyi buldum .
Taylor , özellikle karakterinin yaşadığı dramatik olayları iyi yansıtmış .
Matthew McConaughey ise her zamanki gibi Matthew McConaughey'di .
Gerçi bu sefer bir kötüyü canlandırdığı için biraz daha havalıydı .
Ayrıca Stephen King'in diğer filmlerine yapılan göndermeler de çok hoştu .
Mesela bir portalın üzerinde 1408 yazması ( King'in romanlarından birisi ve on yıl önce 1408'in filmi çıkmıştı ) , Jake'in shine / ışıldaması ( The Shining ) ve hatta Shawshank Redemption'daki Rita Hayworth posterinin bir silah dükkanında gözükmesi .
Bunların hiçbiri hikayeyi etkilemese de filme böyle detayların serpiştirilmiş olması güzeldi .
Bunun dışında aksiyon sahneleri fena değildi .
Çok akılda kalıcı olmasalar bile filmi izlerken sizi meşgul etmeyi başarıyor .
Görsel efektler idare ederdi ve ayrıca film oldukça hızlı ilerlediği için izlerken hiç sıkılmıyorsunuz .
O halde kötü yanlara geçelim .
Kara Kule , başlı başına izle - unut türünde kesinlikle eğlenceli bir filmdi fakat bir seri başlatma açısından her haliyle başarısız olmuş .
Geçtiğimiz haftalarda vizyona girmiş ve aynı sıkıntıyı yaşamış olan başka bir filmse Valerian'dı .
Valerian'ı eleştirirken eğer filmin 137 dakikalık süresinin 90-100 dakikaya kadar düşürülmüş olsaydı , ortaya daha hızlı ve eğlenceli bir işin çıkabileceğini söylemiştim .
Kara Kule'nin süresiyse 95 dakika ve oldukça hızlı ve eğlenceli bir şekilde ilerliyor .
Ama filmin asıl sorunu burada zaten .
Kara Kule , o kadar hızlı bir şekilde ilerleyip seyirciyi sıkmamaya çalışıyor ki , seyirciye bu dünya hakkında bir bilgi vermeyi unutuyor .
Koca filmde sadece 1-2 karakter hakkında hızlıca bir şeyler öğreniyoruz o kadar .
Film her ne kadar bu sayede gereksiz bilgilerden kaçınmış olsa da , bu esnada bütün önemli bilgileri de es geçmiş .
Mesela Siyah Giyen Adam'ın amacını veya nereden geldiğini hiç öğrenemiyoruz .
Ya da Kara Kule'nin nasıl oluştuğunu .
Veya Dünya'yı tehdit eden varlıkların tam olarak ne olduğunu .
Eğer bu film , uyarlandığı kitaplardan sadece 1 tanesine değinseydi ortaya daha dengeli bir sonuç çıkabilirdi .
Ama Kara Kule , uyarlandığı 8 kitabın neredeyse hepsinden bir tutam alıp ortaya menemen yapmaya çalışmış .
Ortaya da kendini izlettiren ama hiç mantıklı olmayan bir sonuç çıkmış .
Üstüne üstlük filmin aşırı kısa süresiyle de bunların hepsini geçiştirmiş .
Son olarak bu çok büyük bir sorun değil ama filmi izlerken sürekli dikkatimi dağıttığı için değineceğim : Film ne zaman gece vaktine geçse , neredeyse hiçbir şey göremiyorsunuz .
Işıklandırmayı öyle az kullanmışlar ki , ne gördüğünüzü anlamak için kendinizi iyice zorlamanız gerekiyor ( mesela orman sahnesi ) .
Kısacası , Kara Kule'den nefret ettim mi ?
Hayır .
Oldukça hızlı ilerleyen , üzerinde fazla düşünmeyeceğiniz , eğlenceli bir filmdi .
Performanslar başarılıydı ve filmde çok sıkıcı bir sahne de yoktu .
Fakat bu filmin 8 kitaplık efsane bir seriden uyarlandığını düşünürsek , bu film kitapların hakkını bir türlü veremiyor .
Ne karakterler ne de yaşanan olaylar hakkında düzgün bir şey anlatıyor .
Bu yüzden de film hiç sizi etkilemiyor bile .
Bu yüzden eğer kitapların hayranıysanız , bu filmi izlerken hayal kırıklığına uğrayacaksınız .
Ama eğer beyninizin of tuşuna basıp sinemada fazla düşünmeyeceğiniz bir aksiyon filmi izlemek istiyorsanız , Kara Kule'ye bir göz atabilirsiniz .
İyi seyirler .
FİLMİN İYİ yanları : + Idris Elba ve Tom Taylor'un performansları . + İzlerken sıkmayan , hızlı ilerleyen bir tempo . + Eğlenceli aksiyon sahneleri .
FİLMİN KÖTÜ yanları :
- Filmin bu evren hakkında seyirciye çok az bilgi vermesi .
- Çok hızlı geçiştirilmiş olan sahneler .
TOPLAM PUAN : 6.3 / 10
