Get Out , başarılı komedi oyuncusu Jordan Peele'ın yazıp yönettiği bir korku filmi .
Normalde böyle bir filmin felaketle sonuçlanması gerekirken şaşırtıcı bir derecede Peele , son zamanların en iyi korku filmlerinden birisine imza atmayı başarmış .
Film , Rose'un zenci sevgilisi Chris'i haftasonu için ailesinin yanına götürmesiyle başlıyor .
Chris , etraftaki herkes beyaz olduğu için kendisini pek rahat hissetmezken ortamdaki dostane havadan dolayı Rose'un ailesine yavaş yavaş ısınmaya başlar .
Fakat birdenbire Chris , bu aileyle ilgili garip şeylerin olduğunu farkeder ve perde arkasında nelerin döndüğünü anlamaya çalışır .
Normalde korku filmlerinden pek haz etmem ama Get Out , benim için oldukça başarılı bir işti .
Gerektiği zaman komikti , aynı zamanda gizemli atmosferi çok başarılıydı .
Ve ortaya atılan fikirler de çok yaratıcıydı .
Aynı zamanda oyunculuklar da çok başarılıydı .
Bir İngiliz olan Daniel Kaluuya , bu filmde çok iyiydi ve özellikle de Amerikan aksanı çok başarılıydı .
Girls dizisinden tanıyacağınız Allison Williams , ilk sinema filmi olmasına rağmen iyi bir performans sergilemiş .
Ayrıca Catherine Keener , Bradley Whitford ve Betty Gabriel de oldukça ürperticiydi .
Benim için filmdeki her sahneyi çalmayı başaran kişi , LilRel Howery'di .
Gerçek hayatta da bir komedyen olan Howery , filme daha samimi bir hava getirmiş ve ortaya çıkan sonucu daha da eğlenceli yapmış .
Bunun dışında dediğim gibi , Jordan Peele'ın yönetmeliği ve senaryosu çok başarılıydı .
Peele , ortaya ilginç bir gizem koymuş ve bunu oldukça ilgi çekici bir şekilde açığa çıkarmış .
Get Out'la ilgili sadece birkaç ufak sorunum var .
Film , tam olarak aklınızda kalan bütün soruları cevaplayamıyor ve sonunu bir devam filmi için yarım bırakmış izlenimi veriyor .
Ayrıca senaryoda da birkaç boşluk vardı .
Uzun lafın kısası , eğer korku filmlerini seviyorsanız Get Out'u izlemelisiniz .
Oldukça sürükleyici ve aynı zamanda da komik bir film .
Oyunculukları başarılı ve senaryosu yaratıcıydı aynı zamanda .
Mükemmel değil ama kesinlikle göz atmaya değecek bir iş .
FİLMİN İYİ yanları : + Performanslar . + Filmin finali . + LilRel Howery'nin filme getirdiği komik hava . + Senaryonun parmak bastığı ilginç noktalar .
FİLMİN KÖTÜ yanları :
- Bazı cevaplanmamış sorular .
- Senaryodaki birkaç boşluk .
- Bazı sahnelerde nelerin olacağını tahmin edebiliyorsunuz .
TOPLAM PUAN : 7.5 / 10
