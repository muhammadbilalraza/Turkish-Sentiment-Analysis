Phantom Thread , gerçek bir sanatçının elinden çıkmış olan bir sanat filmi adeta .
Çağımızın en iyi yönetmenlerinden olan Paul Thomas Anderson'ın tüm zamanların en iyi oyuncularından Daniel Day - Lewis ile There Will Be Blood'dan sonra bu film için yeniden bir araya gelmelerinden de ancak böyle bir sonuç beklenebilirdi zaten .
Bu film 1950'li yılların Londra'sında geçiyor ve Reynolds Woodcock adındaki ünlü bir terziye odaklanıyor . Woodcock , kardeşi Cyril ile yaşayan , belli bir günlük rutini olan , sadece elbiseler yapmakla uğraşan birisidir ve işinde en iyisidir .
Fakat bir gün Woodcock , Alma adında bir kadınla tanışır ve ikili kısa süre içerisinde birbirlerine aşık olur .
Fakat Reynolds , hayatında elbiselere öncelik verdiği için Alma sürekli ikinci planda kaldığını ve pek sevilmediğini hisseder .
Ve bundan sonra ikilinin ilişkileri hiç beklenmedik bir şekilde ilerler .
Paul Thomas Anderson , Phantom Thread ile insanların hakkında uzun bir süre boyunca konuşacağı bir filme imza atmış .
Phantom Thread , sinemanın neden harika bir sanat dalı olduğunu hatırlatan , her karesi özenle hazırlanmış bir film .
Görüntü yönetmeninden kostümlerine , senaryosundan oyunculuklarına kadar bu film her tarafıyla seyirciye eşsiz bir deneyim sunuyor .
Bu aralar sinemada fazla elde edemediğimiz bir deneyim .
Fakat bu filmin herkese göre olmadığını da belirtmeliyim .
Phantom Thread , sıradan sinema izleyicilerinin film bittikten sonra " hiçbir şey yaşanmadı ki " deyip nefret edecekleri , ama aslında hikayenin asıl noktasının bununla hiçbir alakası dahi olmadığı filmlerden birisi .
Çünkü bu filmin hikayesinin merkezinde , Reynolds Woodcock'ın kişiliği hakkında hiç kimsenin çözümleyemeyeceği bir gizem var .
Sırf hikayeye eklenmiş bu ufak detay bile Phantom Thread'i özgün bir deneyim haline getirmeyi başarıyor .
Ayrıca eğer filmin konusundan da anlayacak olursanız , bu filmin içeriği " Güzel ve Çirkin " e bir hayli benziyor .
Oldukça katı düşüncelere sahip olan ana karakterin hayatına bir kadın giriyor , hem onun çevresini ve hem de kişiliğini olumlu yönde değiştirmeye başlıyor .
Fakat Phantom Thread'in hikayesi böyle ilerlemiyor .
Paul Thomas Anderson , senaryoya sadece onun gibi harika bir yönetmenin yapacağı türden bir tercihle büyük bir riske imza atmış .
Ve eğer film boyunca Anderson'a ve senaryosuna güvenip biraz sabırlı olursanız , filmde kesinlikle beklediğinizden fazlasını bulacaksınız .
Tahmin edebileceğiniz gibi performanslar şahaneydi .
Daniel Day - Lewis'in oyunculuktan emekli olduğunu ve bu filmin onun son performansı olduğunu göz önünde bulundurursak Day - Lewis , sinemaya veda etmek için bundan daha iyi bir rol seçemezdi .
Daha onu gördüğümüz ilk andan itibaren Day - Lewis karakterinin içinde kayboluveriyor .
Yani yüzünden oyuncuyu tanıyorsunuz fakat karakterinin konuşması , mimikleri , hatta yürüyüş şekli o kadar farklı ki , bu kişinin gerçekten var olduğuna inanıyorsunuz .
Bunun dışında Vicky Krieps'e hayran kaldım .
Krieps'in geçen yılki Genç Karl Marx filmindeki ufak rolünden sonra bu kadar etkili bir performansa imza atacağını tahmin bile edemezdim doğrusu .
Ayrıca Lesley Manville de bulunduğu her sahneyi çalmayı başarıyor , bu sahnelerin çoğunda Day - Lewis'in olmasına rağmen .
Film hakkındaki tek ufak sorunum ise , filmin bazı bölümlerinin kendisini biraz tekrarlıyor izlenimi uyandırmasıydı .
Senaryo , hikayenin sonlarında yaşanacak şeyler yüzünden seyirciye güven duysa da , bu esnada nelerin yaşanacağını merak ederken bazı bölümler biraz gereğinden ağır geçmiyor değil .
Bu yüzden filmi izledikten sonra içinizden kolay kolay yeniden izleme isteği gelmiyor .
Ama bunun dışında , Phantom Thread'e bayıldım .
Şu sıralar vizyonda dev bütçeli sıradan filmleri izlemekten sıkılmış olan ve sinemayı bir sanat dalı olarak takdir eden izleyicilere yeni bir şey sunmayı başaran bir yapım olmuş .
Filmi ne kadar seveceğinizi bilemem ama içerisindeki kusursuz oyunculuklar , kostümler , görüntü yönetmenliği , şaşırtıcı senaryosu ve film bittikten sonra bile kafanızda çınlayacak olan Johnny Greenwood'un müzikleri , Phantom Thread'i mutlaka sinemada izlenmesi gereken bir film haline getiriyor .
Sakın kaçırmayın .
FİLMİN İYİ yanları : + Prodüksiyon dizaynı , kostümler , filmin müzikleri . + Paul Thomas Anderson'ın şaşırtıcı senaryosu ve harika yönetmenliği . + Daniel Day - Lewis , Vicky Krieps ve Lesley Manville'in mest eden performansları .
FİLMİN KÖTÜ yanları :
- Hikayede bazı sahnelerin kendisini tekrarlıyor hissi uyandırması .
TOPLAM PUAN : 8.8 / 10
