Film içinde filmlerden “Pek Yakında” .
Cem Yılmaz , A. R. O. G’la G. O. R. A. ’yla Yahşi Batı’yla Türk Sineması’nda çıtayı bir hayli yükseltti .
İzleyiciler her sahnesi bol kahkahalı , stand up tadında film beklentileriyle her yeni filme aynı gazla gitseler de Cem Yılmaz bazen tatlı hikayeleri olan , yerinde güldüren filmleriyle de karşımıza çıkıyor .
Bu benim gibi sinemaseverleri mutlu etse de tek kişilik gösteri referansıyla , salt gülmeye gelen seyircilerin beklentilerini düşürüyor . “Pek Yakında”da Hokkabaz ayarındaki Cem Yılmaz filmlerinden .
Yani anlayacağınız bol kahkaha açısından , beklentiyi yüksek tutmayın ama 2 saatinizi kafanızı boşaltmanızı sağlayacak hoş bir film izlemeye hazır olun .
Bu arada film boyunca ürün yerleştirmeli reklamları bir çok sahnede görmeyi , alışkanlık haline getirmeye hazır olun .
Bir çok büyük markanın reklamının yapıldığı filmde , bu durumun bile kara komedisi yapılmış .
Hal böyle olunca “Pek Yakında” ben festival filmi değil bir gişe filmiyim diye bas bas bağırıyor .
Bu sahneler mümkün olduğunca hikaye içinde harmanlanmaya çalışsa da sıklığı saf sinemaya inanan sinemaseverleri filmden soğutabilir .
Ama Türk Sinemasına gönül veren ve filmlerinin yapımcılığını üstlenen Cem Yılmaz için bu kanalı kullanması mübah gibi geliyor .
Cem Yılmaz’ın arka plandaki bir afişten , bir eşyadan , ya da bir han isminden espri çıkarabilmesi ise dikkatli izleyicileri keyiflendiriyor .
Eşkiya , Gulyabani gibi Türk Sineması’nın unutulmaz filmlerine atıfta bulunması Pek Yakında’nın hoş ayrıntılarından .
Cem Yılmaz , tıpkı Ertem Eğilmez gibi kemikleşmiş oyuncu kadrosundan bu filmde de vazgeçmiyor .
Zafer Algöz , Ozan Güven ve Özkan Uğur gibi isimler yine filme renk katıyor .
Bu ekibe Çağlar Çorumlu , Cengiz Bozkurt gibi önemli komedi oyuncuları da eklenince film sırf bu büyük oyuncuların performanslarını izlemek için dahi gidilebilir .
Erdal Bakkal karakteriyle komedi oyunculuğundaki başarısını kanıtlayan Cengiz Bozkurt , bu filmde gıcık kötü adam karakteriyle karşımıza çıkıyor .
Tabi bu gıcık adama gülmekten kızamıyorsunuz .
Çağlar Çorumlu’da filmin en renkli karakterlerinden , eşcinsel bir eski menajeri canlandıran Çorumlu ne kadar başarılı bir oyuncu olduğunu bu filmle de kanıtlıyor .
Pek Yakında görsel açıdan da izleyiciyi doyuruyor .
Renkli mekanlar , renkli karakterler ve kostümler filmin ambalajını güzelleştiriyor .
Özellikle filmin sonlarındaki süper kahramanlı sahneler bir Marvel filmi izliyor havası veriyor sinemaseverlere .
Filmde Mazhar Alanson , Nurgül Yeşilçay , Yılmaz Erdoğan gibi ünlü isimlerin yanı sıra Cem Yılmaz’ın babası ve abisi Can Yılmaz gibi sürpriz isimleride görebiliyoruz .
İşin özü Cem Yılmaz 7.Sanata büyük emek ve para harcıyor .
Her sahnesinde ince ayrıntılar düşünüyor , her bir karakteri ayrı yıldızlaştırıyor .
Muhakkak gidin , görün , izleyin derim .
