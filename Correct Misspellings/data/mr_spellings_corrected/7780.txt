Senaryosunu da Berkun Oya ile birlikte yazan Durul ve Yağmur Taylan biraderlerin yönetmen koltuğunda oturdukları “Azizler / Stuck Apart” , ünlü eleştirmen Roger Moore’un Movie Nation’daki 8 Ocak 2021 tarihli yorumunda da “isabetle” ifade ettiği gibi Netflix’in Batı dünyasındaki müşterilerinin beğenileri de göz önünde bulundurularak çekilmiş “evrensel” hikayesi ve anlatım tarzı bulunan bir film değil …
Daha çok evlerde ailecek izlenen ulusal kanallardaki birbirine benzeyen ( hatta taklit eden ) TV dizilerinin müptelası olan “ortalama” bir sinemasever kitlesinin gülüp eğlenebileceği bir film çıkmış ortaya …
Yani fazlasıyla “yerli” ve “milli” olmuş …
Hani Netflix , Amazon Prime ve Hulu benzeri büyük platformlar dışında tüm dünyanın gözlerini “fal taşı” gibi açarak izlediği TV dizileri de pek kalmadı gibi zaten …
O nedenle de Cem Yılmaz’ın “Karakomik Filmler 1 – 2” si ( 2019 – 2020 ) ve Ali Atay’ın “Cinayet Süsü” ( 2019 ) filmindekine benzer “kıvrak zekâ” ürünü “ters köşe” bir şeylerin beklentisi ile ekran başına geçenler büyük bir hayal kırıklığı yaşayacaklardır …
Şimdi diyebilirsiniz ki : “Peki , hiç mi iyi ve ilginç bir şeyler yoktu bu filmde ? ”Olmaz mı ?
Örneğin gördüğümüz kadarıyla , “Denyo Caner” ( Göktuğ Yıldırım ) karakteri üzerinden “toplumsal yozlaşma” ile çok fena kafa bulunmuş …
Yoksa siz inandınız mı ?
Henüz okul çağına dahi gelmemiş olan ve evdeki herkes ile teşhis için götürüldüğü Doktora dahi ( Okan Yalabık ) “kahvehane ağzıyla parmak sallayarak” ayar vermeye çalışan o “veledin” yalnızca Caner’i temsil ettiğine …
Elbette değil …
Lütfen , “Kim o zaman ? ” diye sormadan önce çevrenize sonrasında da TV’lerdeki haberler ile tartışma programlarına biraz daha dikkatlice bakın …
Ve bize göre filmde “kara mizahın” en yoğun kullanıldığı kısımlarda , Caner’in yer aldığı o sahnelerdeydi …
Bu arada sanki : “Cevdet’in ( Fatih Artman ) , evinde pişirdiği yemeği yakmasının ardından karnını doyurmak için verdiği amansız mücadele ile Aziz’i ( Engin Günaydın ) ekmesi ve Erbil’in ( Haluk Bilginer ) kafasına düşen avizeyi de unutma” dediğinizi de duyar gibi oluyoruz …
Haklısınız …
Zira “youtuberlık” veya tümden bir sosyal medya eleştirisi yahut da övgüsü , bugüne kadar çokça kullanıldığı için özgünlüğünü tamamen yitirmiş durumda …
Bunların dışında filmin : Başta “Muhteşem Yüzyıl” ( 2011 – 2013 ) ve “Vatanım Sensin” ( 2016 – 2018 ) gibi oldukça popüler TV dizilerinde Taylan biraderlerle çalışmış olan Halit Ergenç ( Necati ) ile Bergüzar Korel ( Füsun ) çiftinin renk kattıkları oyuncu kadrosuna da şöyle bir bakacak olursak …
Tabii ki de Haluk Bilginer ile Engin Günaydın’ın hikâyeyi büsbütün “domine” ederlerken , Binnur Kaya ( Kamuran ) , Öner Erkan ( Alp ) , Fatih Artman , İrem Sak ( Burcu ) , Gülçin Santırcıoğlu ( Vildan ) , Göktuğ Yıldırım , Hülya Duyar ( Rüya ) ve İlker Aksum’un da ( Rıza ) ellerinden gelenin en iyisini yapmaya çalıştıklarını söyleyebiliriz …
Sonuç olarak , yorumumuzun en başında da belirttiğimiz gibi büyük sanatsal beklentileriniz yoksa TV filmi kıvamındaki “Azizler” sizi rahatlıkla sarıp sarmalayabilecektir … “Yok biraz entelektüel bir şeyler de bekliyoruz” diyenlerdenseniz de …
Biraz uzak durmanızı öneririz …
İzleyeceklere keyifli seyirler ,
