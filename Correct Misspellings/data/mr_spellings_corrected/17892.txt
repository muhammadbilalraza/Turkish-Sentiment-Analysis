Film seyirciden 8 , Beyazperde'den 6 puan almış , ikisinin de doğru olduğu enteresan bir film .
Çanakkale , savaş ve vatanseverlik atmosferinin yansıtılmasında ve Gürkan Uygun başta olmak üzere oyunculukta 8 puan .
İçine abuk subuk karakterlerle 6 puan .
O devirde İngilizce , Fransızca , Almanca bilen hemşireyi nereden bulmuşlar ?
Bari bir açıklama olsaydı , babası Avrupa'da gezginmiş , o yokluk yıllarında işte böyle dil öğrenmiş diye .
Tamam , kadın baş oyuncu güzel olacak , ilgi çekecek ama bu ne kardeşim , her seferinde filmi unutuyoruz , gerçeklik duygumuz zedeleniyor .
Ayrıca aşk da karikatürdü , bir bakıştılar oldu bitti .
Filmin İngiliz karakterleri karikatür ötesiydi , hem komutan hem nişancı hem komplesi .
İlkokul müsameresi , " kötü adam , hu ha ha " diyalogları .
Alman doktorun dünya savaşının kabahatlisi olarak lanse ve madara edilmesi hem komik hem gereksizdi .
Çanakkale için " son şövalyeler savaşı " denir , keşke böyle işlenseydi , 8'i de aşıp 10'a oynasaydı .
Puanıma gelince , ben sanat eleştirmeni olmayıp seyirci olduğuma göre , sanatsal sorunları atlayıp duygu barometreme oy kullanıyor ve 8 diyorum ( en son 7,5 ' da anlaşalım ) .
Puanına ne dersek diyelim , sinema salonundayken görülmesi gereken bir film .
