' ' Alien ' ' ı çekildikten otuz sene sonra ve şu ana kadar sadece bir kez izlemiş biri olarak hem bu gecikme dolayısıyla , hem de bilimkurgu türüne biraz mesafeli durmamla ilgili olarak serinin hayranlarından biri olduğumu söyleyemem .
Ridley Scott filmlerinin de teknik olarak kusursuz ama içerik açısından boş filmler olduğunu düşünürüm ( özellikle son dönem filmleri ) .
İşte bu halet - i ruhiye ve aldığı ilk eleştirilerin ışığında yine beni şaşırtmayacak bir film bekleyerek izlemeye koyulmuştum ki bambaşka bir bilimkurgu çıktı karşıma .
Özellikle ilk yarısı inanılmaz keyifli ve lezzetli mi lezzetli .
İkinci bölümüyle beraber gerilim de verilmeye başlıyor yavaş yavaş ve filmin zirve yaptığı birçok sahne bu yarısında .
Orijinal ' ' Alien ' ' ı bir kere izlediğimi söylemiştim , bu yüzden filmin içindeki göndermeleri ( çok aleni imgeler haricinde ) farketmem mümkün değildi ve dikkatimi de çekmedi doğal olarak ancak ' ' Prometheus ' ' bu seriyi hiç izlememiş birçok seyirci için bile mükemmel bir deneyim olacak .
Seneler sonra formunu yakalayıp son dönemlerdeki en iyi filmini çekmiş bir Ridley Scott , olağanüstü atmosfer , harika oyunculuklar , muhteşem Noomi Rapace .
' ' Prometheus ' ' tekrar tekrar izlenesi bir şaheser .
