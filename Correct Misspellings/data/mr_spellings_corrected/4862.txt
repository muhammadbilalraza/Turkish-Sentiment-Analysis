Hikayesini de , yapımcılardan James Wan ile beraber yazan David Leslie Johnson - McGoldrick'in senaryolaştırdığı “The Conjuring : The Devil Made Me Do It / The Conjuring 3 ) ” , " The Conjuring Universe / Evreni " serisinden " The Curse of La Llorona " yıl da ( 2019 ) çeken Michael Chaves'in yönetmen koltuğunda oturduğu , sekiz filmlik külliyata münhasır bir korku - gerilim filmi . Yani bunu , sırf adı nedeniyle üçüncü bir devam filmi olarak nitelemek , yanlış değilse de biraz eksik olacak . Aynen bütün serinin en kötüsü olarak tanımlamak gibi . Gelin isterseniz Chaves'in , " The Curse of La Llorona " da da ( 2019 ) beraber çalıştığı , görsel efektlerdeki John Fragomeni , müziklerdeki Joseph Bishara , görüntü yönetmeni koltuğundaki Michael Burgess ve editör masasındaki Peter Gvozdas'ın yerlerini koruduğu , 39 milyon dolar bütçeli filme biraz daha yakından bakalım . 18 Temmuz 1981'de Ed ( Patrick Wilson ) ve Lorraine Warren ( Vera Farmiga ) , sekiz yaşındaki David Glatzel'ın ( Julian Hilliard ) içindeki iblisi çıkartmak üzere , çocuğun annesi Judy ( Charlene Amoia ) ve babası Carl Glatzel'dan ( Paul Wilson ) bir davet alırlar . Drew'un ( Shannon Cook ) kayıt altına aldığı seansa ara verilip David , Arne Cheyenne Johnson ( Ruairi O'Connor ) tarafından uyuması için yatağına götürüldüğü esnada Peder Gordon'da ( Steve Coulter ) kapıda belirir . Ki bu , David'in içindeki iblisin çıldırarak saldırganlaşmaya başladığı ve babasını bacağından yaraladığı andır . Ve seansa David , salondaki masanın üzerine yatırılarak yeniden başlanır . Ancak başarısız olunur . Yaptığı anlaşma ile , Ed'in kalp krizi geçirmesine de neden olan iblis David'i bırakmış ve Arne'nin içine girmiştir . Yani artık sıra Arne'nin hikayesindedir . Başlangıçta her şey Arne ; David'in ablası Debbie Glatzel'e ( Sarah Catherine Hook ) , Brookfield'deki Bruno Sauls'un ( Ronnie Gene Blevins ) yatılı köpek evinden ayrılarak birlikte yaşamayı teklif edebilecek kadar fazlasıyla normalken , bir barbekü günü evin içinde yaşadığı garip bir olay sonrasında hızlıca değişmeye başlar . Halüsinasyonlar gören Arne'nin ilk icraatı da , 22 yerinden bıçaklayarak öldürdüğü Bruno olur . Elbette bunun üzerine tutuklanarak hapse gönderilir Arne . O andan itibaren Ed ve Lorraine , Arne'nin avukatı Meryl ( Ashley LeConte Campbell ) ile beraber çalışacaklardır . Çünkü her ikiside Arne'nin bu cinayeti , iblisin kontrolü altında işlediğini tahmin etmekte zorlanmamaktadırlar . İlk duruşma 19 Eylül 1981. . O gün Meryl hakimin ( Lindsay Ayliffe ) şaşkın bakışları arasında müvekkilinin , " İçine şeytan kaçtığı için masum olduğunu " ifade ettiğini söyler . Söyler söylemesine de , savcı doğrudan ölüm cezası istemektedir . Bu talebin engellenmesini sağlayacak olan tek şey , Ed ile Lorraine'nin ellerini hızlı tutarak , her ayrıntıyı yeniden gözden geçirmeleridir . Bunun için de ailenin Brookfield'e taşındıkları beş ay öncesine gidilir . Zira anne Judy Glatzel'a göre David'deki ilk belirtiye o gün rastlanmıştır . Nasıl mı ? Su yatağının üzerinde zıplayan David , yatağı parçalayarak içinden fırlayan bir iblisin , saldırısına maruz kalmıştır . Evde ve alttaki depo da araştırma yapan Warren çifti , satanist ayinlerde kullanılan bir totem bulurlar . Aslında bunun anlamı da , birinin kasıtlı olarak iblis çağırarak önce David'e ardından da Arne'ye musallat ettiği ve Arne , Bruno'yu öldürdükten sonra da , en azından şimdilik ortalıktan kaybolduğudur . Ki , Arne'nin yapılan testler de İncil okuyabiliyor olmasının anlamı da budur sadece . Dakika 39. . Görsel efekt ile yeşil perde teknolojisine sıklıkla başvurulan ve Wilson ile Farmiga'nın alışıldık performanslarında da herhangi bir eksilme izlenimi edinmediğimiz filmin geriye kalan bölümünde Warren'lar , bu işlere sebep olan satanistin peşine düşecekler . " Din istismarının " tavan yaptırıldığı serinin diğer filmlerini de ilgiyle izlemiş olanlara , bu filmi de rahatlıkla önerebiliriz . Keyifli seyirler ,
