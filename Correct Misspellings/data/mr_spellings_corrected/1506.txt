Senaryosunu Matt Lieberman ile uzak Penn'in yazdıkları " Free Guy " , yönetmen koltuğunda Shawn Levy'nin oturduğu bilim kurgu lezzetindeki romantik bir komedi olarak geliyor karşımıza .
Gelin isterseniz ; 120 milyon dolarlık bütçesinin sağladığı avantaj sayesinde post prodüksiyonda , yeşil perde ve görsel efekt teknolojilerinin dibine vurularak " Inception "
( 2010 ) kıvamındaki etkileyici görüntüler elde edilirken , " Star Wars " ve " Marvel " kahramanlarının boy gösterdiği film serilerinden , " Işın silahı " , " Hulk pazusu " ve " Captain America kalkanı " gibi esintiler , hatta göstere göstere yapılan " espriler " artı sağlam metaforlar da taşıyan , " bu işi harbiden biliyor " dedirten Levy'nin filmine biraz daha yakından bakalım .
Hazır mısınız ?
Yerlerinize geçtiyseniz başlıyoruz .
Dünyanın dört bir yanından aktif oyuncu olarak online katılınarak serbestçe dolaşılan , aynı isimli " öpen world " bilgisayar oyununa özgü olarak , sanal ortamda yaratılmış " Özgür Şehir " deki bir bankada , " bilgisayar oyunları literatürüne hakim " olan herkesçe bilinen şekli ile " Oyunda Oynamayan Karakter ( non - player character - NPC ) " olarak çalışan Guy'ın ( Ryan Reynolds ) , her gün birebir tekrarlanan yeknesaklıktaki yaşam döngüsündeki tek eksiği , hayallerinin kızının yanında / yamacında olmamasıdır .
Yine her zamanki gibi bankanın güvenlik görevlisi Buddy ( Lila Rel Howery ) ile takılmakta olan Guy , günlerden bir gün yolda , hayallerinin kızının beğeneceğini söylediği Mariah Carey'in " Fantasy " şarkısını mırıldanan Molotovgirl / Molotof Kız ( Jodie Comer ) ile karşılaşır .
Yalnız şöyle bir sorun vardır ki ; o kız , Guy ve kankası Buddy gibi sıradan insanların aksine , sadece şehrin süper kahramanlarında bulunmasına izin verilen " özel gözlüklerden " birini takmaktadır .
Yani böylesi bir durumda Guy'ın , Molotovgirl ile temasa geçerek konuşması neredeyse bir hayalden ibarettir .
Derken .
Günlük rutinlerinin ilk sıralarında bulunan banka soygunlarından birinde Guy'ın aklına , gerçekte aktif oyunculardan birinin yanılsaması olan soyguncunun gözlüğünü , kendisinden bir süreliğine ödünç istemek gelir ve oyunun kurallarının da tersine soyguncuyu , kanlı bir biçimde saf dışı bırakarak gözlüğüne de el koyar .
Oyundaki bu değişikliği anında fark eden oyunun yazılım ekibindeki Walter " Keys "
McKeys ( Joe Keery ) ile Mouser ( Utkarsh Ambudkar ) , bir hacker olduğunu tahmin ettikleri " Mavi Gömlekli "
Guy'ın peşine düşer ve bir punduna getirerek ortadan kaldırırlar da .
Yahut da kaldırabildiklerini zannederler .
Zira Guy , halen capcanlı olarak Özgür Şehir sokaklarında turlamaya devam etmektedir .
Hem de inadına .
Ve hikaye bu ya ; oyundaki beceri seviyesi " 1 " olan aynı Guy , seviye " 195 " deki , gerçek hayatta adı Millie ( Jodie Comer ) olan oyun karakteri Molotovgirl ile bir kez daha karşılaşır .
Şimdi Guy'un Molotovgirl ile daha da yakınlaşabilmek amacıyla yapması gereken yegane şey , seviyesini çok yukarılara taşımaktır .
Fakat diğer aktif oyuncuların tersine kötülük yaparak değil kötülüklerin karşısında durarak yapacaktır bunu Guy .
Öyle ki , bu " Mavi Gömlekli Eleman " artık oyunda bir fenomene dönüşmüştür .
Hele Millie'nin , Keys ile birlikte geliştirdikleri kendi kodlarını çaldığına ve Özgür Şehir oyununun yazılımını da ortaya öyle çıkarabildiğine inandığı Antwan'ın ( Taika Waititi ) peşine oyunda Molotovgirl olarak düştüğünde , Guy'ın da onun yardımına koştuğu bir kısım vardır ki , sormayın gitsin .
Neden mi ?
Çünkü resmen , tüm film boyunca olduğu gibi aksiyonun tavan yaptığı tehlikeli sahnelerde dublörler , senaryo ve kendileri için tasarlanmış koreografiye uygun olarak yine döktürmüşler .
O ana kadar Millie'ye inanmayan Keys'de nihayet Antwan'ın , kendilerinden çaldığı kodları kullanarak programladığı bu oyunu pazarladığına ikna olmuştur .
Ama ne yazık ki ellerinde , her hangi bir resmi kanıt bulunmamaktadır .
Üstelik 48 saat sonra piyasaya sürülecek olan " Özgür Şehir 2 " oyununda bu durum , yazılımda ciddi değişikliklere gidildiği için tamamen imkansız bir hal alacaktır .
Dolayısıyla acilen yapılması gereken işlerin başında , bizzat bu devam oyununda büsbütün ortadan kaldırılarak silinecek olan Guy karakterinin yardımına başvurmak gelmektedir .
Dakika 53. .
Geride , heyecanın hız kesmeden devam ettiği / edeceği 62 dakikalık bir bölüm daha mevcut .
Nasıl mı ?
Aynen ailecek ve " Oyunda Oynamayan Karakterler " misali tüm karar alma süreçlerinden , " öğrenilmiş çaresizlik " perspektifi çerçevesinde : Çeşitli bahaneler ile sürekli dışlanarak tek düze yaşamaya zorlanmanızın yanı sıra " iktidarı " ve ardında kuyruğa giren " düzen muhalefeti " ile demokrasinin , iddia edildiği gibi 5 yılda bir sandığa giderek oy kullanmaktan ibaret olduğuna dair " ikna edilmeye / deli gömleği giydirilmeye " çalışıldığınız kendi dünyanızı da sorgulayarak izleyebileceğiniz , insana sonuçta ( mecburen ) tebessüm ettiren bu filmde .
Keyifli seyirler ,
