David O. Russell ile Jennifer Lawrence , Bradley Cooper ve Robert De Niro birlikteliği devam ediyor .
Yönetmenin son filmleri tabii ki farklı hikayeler anlatıyor ancak aralarında o kadar fazla benzerlik var ki .
Durmayan kamera , aile içi şamata , güçlü kadın karakter , yerine mizah , yerinde dram .
" Silver Linings Playbook " ile özellikle örtüştüğü kısımlar bolca mevcut .
Tabii bu kez biyografik bir tarafı var , Joy Mangano isimli , filme değin pek tanımadığımız bir girişimcinin sıfırdan başlama hikayesini izliyoruz .
İzlerken keyif alınacak , sempatik bir film .
Ancak çok uzun yıllar akıllarda yer edecek seviyede olduğunu zannetmiyorum .
Yine de afişini her gördüğünüzde Lawrence'ın bedeninde canlanan Joy Mangano'nun hırslı , gayretli , idealist , çalışkan , pes etmeyen karakteri ve yaşadıklarından bazı sahneler zihninizde belirecektir .
" Hayata karşı duruşu " kısacası .
İlham verici bir film .
Yönetmen ve favori oyuncularının ortaklıklarına daha ne kadar devam edecekleri de merak konusu .
Zira en az bir önceki kadar başarılı filmler çekmezlerse , aynı oyuncuları aynı yönetmenin aynı tarz filmleri içinde , benzer giriş - gelişme - sonuçlarda görmek bir süre sonra tatsızlaşmaya başlayacaktır .
Sinema tarihine geçen ortaklıklar istisna tabii .
Ancak Russell ve Lawrence - Cooper da zaten o seviyelerde işlere imza atamayacaktır büyük ihtimalle .
