SCHİNDLER'İN LİSTESİ'NDEN SONRAKİ EN BÜYÜK SOYKIRIM FİLMİ 10 ÜZERİNDEN 10Şimdiye dek belki onlarca hatta yüzlerce Yahudi Soykırımı’nı anlatan film izlemiş bir seyirci olarak istemsizce de olsa Saul Fiat ( Saul’un Oğlu , 2015 ) ’nın konusunu okuduğunuzda burun kıvıracağınızı ya da hayıflanacağınızı tahmin etmek zor değil .
Fakat şimdiye dek bu konuda izlediğiniz film sayısı kaç olursa olsun 2015 yapımı bu Macar başyapıtına benzer bir filme rastlamadığınızın garantisini verebilirim .
Savaş dramasının seyirciler tarafından sokulduğu biçimsel kategoriyi aşan , tarihin en büyük katliamlarından tekiyle boy ölçüşebilen Saul Fiat , hem konusu hem de tekniğiyle tam bir dahi işi .
Şimdiye dek bu konuda çekilen filmler arı kovanını dışarıdan gözetleyen bir kameraya benzer iken Saul Fiat , bir arının üzerine yerleştirilmiş kamera ile o kovanın içindekileri birincil tekil şahıs gözünden göstermeye benziyor .
O kovanın içindeki bütün curcunaya balıklama atlatıp , gözlemci olma konumundan bir adım daha ileri giderek deneyimci yapıyor izleyicisini .
Gaspar Noe’nun Irreversible ( Dönüş Yok , 2002 ) adlı filminden bu yana elde kamera tekniğini en başarılı ve amacına uygun kullanan , ve bu tekniğin yıllar sonra ilk kez beni heyecanlandırabildiği film oldu Saul Fiat .
Üstelik Noe’nun pornocu merakının aksine , oto sansürcü bir üsluba başvurulmasına karşın …
Final sahnesi hariç bir an olsun ana karakterin dibinden ayrılmayan kamera pek çok arka plan ayrıntısını odak dışına bırakır .
Hemen her şey flu gibidir ve bu esnada kamera da Saul’a ayak uydurarak baş döndürücü bir hızda hareket etmektedir .
Arka planda olan biten korkunç eylemlerin flu kalışı beklenenin aksine daha sarsıcı bir etki yaratır ve film ; Saul’un halet - i ruhiyesini bire bir sunarken , olan biten bu insanlık dışı durumun gerçek olamayacak kadar korkunç olduğunu ve sürreal yönünü vurgular .
Bir kaos ortamında insanın gerçeklere , etrafındakilere tam anlamıyla odaklanamayışını , zihinsel olarak normal düşünce ve algı sürecinden kopuşunu görsel olarak en ve tek doğru yöntemle anlatmayı başarmıştır yönetmen Laszlo Nemes .
Haliyle , bir film karakteriyle duygudaşlık ( ve korkudaşlık ) kurma pek az filmde eşine rastlanır biçimde kolaydır Nemes’in filminde .
Peki ama Saul’un motivasyonuna ne demeli ?
Benzer konulu her filmde birincil amaç hayatta kalmak iken , teknikte olduğu gibi yönetmen Nemes , öykü olarak da devrimsel bir olay örgüsüne sadık kalır .
Saul’un , gaz odalarından tekinden sağ kurtulan fakat sonra öldürülen bir çocuğun kendi oğlu olduğuna inanması ve kendini onu bir “insan gibi” gömebilmeye adaması üzerine basit ve düz bir kurgu .
Saul , öldüğünü çoktan kabullenmiş , hayatta kalma arzusunu yitirmiş , tek isteği oğlu olduğuna inandığı bir ceseti kendi inanışına uygun bir biçimde gömebilmek .
Onun bu dileği zamanla varoluş amacına dönüşürken , seyirci tarafından ilk başta yadırganan bu amaç yavaş yavaş daha makul ve belki de orada yapılacak tek doğru iş olarak görülür .
Çünkü tanık olduklarımız zaten bir deliliğin ürünüdür .
İnsanların böcek gibi öldürüldüğü bir dünyada hayatta kalmayı arzulamak pek de erdemli bir amaç gibi görünmez .
Varoluşu bir devinimler bütünü olarak gören yönetmen , başkarakterin azmini bitmeyen bir enerji olarak sunar .
Saul , asla amacından şaşmaz .
Etrafındakilerin ne düşündüğünü umursamaz .
Çünkü devinimden ibaret olan bir varoluş , tepe aşağı hızla koşan birisinin durduğu anda düşecek olması gibidir .
Ayakları üzerinde durabilmek için koşmaya devam etmek gerekir ki Saul’un da tam olarak yaptığı budur .
Öte yandan Saul , hayatta kalma bencilliğinin beyhude bir çaba olduğunun da bilincindedir .
O sadece “iyi bir iş” yapmış , ruhunu ve var oluşunu boş yere heba etmemiş olarak ölmeyi arzuluyor .
Saul’un içtepisi Schopenhauer’un Hayatın Anlamı’nda yaşama iradesini tanımlayışına benzemekte .
Yazara göre “Mutlu bir hayat imkansızdır , insanın erişebileceği en iyi en yüksek mertebe bütün insanlığın hayrına olacak bir işte ve bir yolda ezici talihsizliklere , bunaltıcı güçlüklere karşı mücadele eden ve her ne kadar eline sadece önemsiz bir ödül ya da hiçbir şey geçmese de sonunda bundan galip çıkan kimsenin yaşadığı gibi , kahramanca bir hayattır . ”Tam da bu noktada yönetmen ölen çocuğun gerçekten de Saul’un oğlu olup olmadığı konusunda izleyiciyi ikilemde bırakır .
Amaç , soru işareti yaratmak değildir burada .
Yönetmene göre ölen çocuğun Saul’un gerçekten oğlu olup olmadığının hiçbir önemi yoktur .
Esas olan o çocuğun Saul’un varoluş amacına dönüşmesidir .
Esas olan kahramanca bir şey yapabilmektir , bir ödül ya da sonuç ummadan .
Bırakın yaşamayı , insanca ölmenin bile bir lüks sayıldığı bu cehennemde Saul , muhtemelen o çocuğun gaz odasından canlı çıkmasında bir “umut” ve “direniş” gördü ve bu yüzden kendi hayatını ortaya koydu .
Çünkü o ufak çocuk , bu dünyadaki kötülüğe karşı koyarak bir sembole dönüşmüş , bir nevi kurtuluşun habercisi olmuştur Saul’a .
Yani “o gaz odasına giren herkes ölecek” yazgısını kırmıştır .
Dolayısıyla bu çocuğun Saul’a ne anlam ifade ettiği , gerçekten de kan bağı olan evladı olup olmaması sorusunun çok üzerinde , kutsal bir gerçeklik .
Ve yönetmen seyiricisinden bunu görmesini istiyor . —spoiler—Saul’un kendince kutsal bir amaca tutunması farklı da bir okumaya açıktır .
Çünkü Saul , ölü bir çocuğu inandığı dinin ritüellerine uygun biçimde gömebilmek için başka bir tutsağın ölümüne neden olmakla kalmaz Nazilere karşı organize edilen direniş mücadelesinin de başarısızlıkla sonuçlanmasına birinci elden katkı sağlar .
Sonuçta bir ölü yüzünden yaşayanları hayal kırıklığına uğratan Saul’un inatçı tavrı ağır da bir din eleştirisine götürmektedir seyirciyi .
Filmin kötümser finali bir adamın saplantılı derecede koyu dini inancı ile organik bir bağa sahipken öykünün din karşıtı söylemini görmezden gelmek hiç kolay değil . —spoiler—Saul fia’da değinilmesi gereken bir başka ayrıntı da çaresizce bir çocuğu gömmeye çalışan bir adamın öyküsünün asla mendil ıslatma gayesinde olmaması ve ıslatmaması da .
Yine Nazilerden çocuğunu korumaya çalışan bir adamın öyküsünün anlatıldığı La vita è bella ( Hayat Güzeldir , 1997 ) gibi bir örnek varken , Saul fia’nın seyirciyi ağlatmaması bahsedilmeye şayan bir başarı .
O yüzden film , aslında bir dramdan ziyade korku türüne daha yakın .
Böyle korkunç bir olayı anlatan filmde esas olan zaten korkuyu hissetmek değil midir ?
Yanlış olan , bu türdeki bir filmde ağlamak olmalıdır .
Çünkü ağlamak , hüzün duymak aslında filme yabancı olduğunuzu , filmle aranızda mesafe olduğunu gösterir .
Saul fia’da ise bizzat hikayenin merkezinde kaldığınız için korku ve endişe gibi hislerden üzülmeye vakit dahi bulamıyorsunuz .
spoiler :
