Serenay Sarıkaya ve Nejat İşler'in başrolünde olduğu İkimizin Yerine , 18 yaşına yeni basmış olan Çiçek adındaki bir kız hakkında .
Çiçek , sıradan hayatından çok sıkılmıştır ve yeni bir şeyler olmasını istiyordur .
Ve o gün de okula Doğan adında bir öğretmenin geldiğini görür .
Çiçek de yavaş yavaş Doğan'a aşık olduğunu fark eder .
Bu yüzden onunla vakit geçirebilmek için her şeyi yapar .
Ama bu yasak aşkın arkasında büyük bir sır vardır .
Lafı uzatmadan direk konuya gireceğim ; İkimizin Yerine bu yılın en iyi sürprizlerinden birisi .
Gerek oyunculukları olsun , gerek böyle bir konunun içinden çıkmayı başaran güçlü bir senaryo .
Bütün düşüncelerinize rağmen sizi şaşırtmayı başaran bir film olmuş .
Oyunculuklardan başlayalım .
Ölümün eşiğinden döndükten sonra sinemaya geri dönen Nejat İşler , bu filmde çok güçlü bir performans sergilemiş .
Özellikle de sonlara doğru .
Ama Serenay Sarıkaya'dan bahsetmemek olmaz .
Serenay , rolüyle o kadar bütünleşmiş ki , onu izlerken etkilenmemek elde değil .
Özellikle de karakterinin duygularını çok güzel ortaya koymuş .
Eğer Türkiye'de Oscar ödülleri verilseydi , emin olun ki Serenay Sarıkaya bir tane alırdı .
Ayrıca Nejat İşler'le olan kimyası da epey başarılıydı .
Bunun dışında Çiçek'in annesi ve babasını oynayan Zerrin Tekindor ve İştar Gökseven de güçlü birer performans sergilemişler .
Onları izlerken hiç sıkılmıyorsunuz .
Çok başarılardı .
Bu filmin beni en çok şaşırtan tarafı , senaryosuydu .
Filmin konusuna bakınca oldukça bilindik , kimsenin umumunda olmayacak bir iş ortaya çıkacakmış gibi gözüküyor .
Ama filmin kendisi bundan çok daha farklı .
İkimizin Yerine , ana karakterlerine yoğunlaşıp ortaya anlamlı ve gerçekçi bir ortam hazırlamaya çalışıyor .
Romantikten komediye , komediden drama geçiyor ve bu tonları çok güzel dengelemeyi başarıyor .
Üstelik filmin seyirciyi etkilemeyi başaran finali de ortaya çıkan sonucu daha da iyi bir hale getiriyor .
İkimizin Yerine , her haliyle cesur bir iş .
Gerek içeriğiyle ve senaryosuyla hiç kimsenin Türkiye'de desteklemeye cesaret edemeyeceği işlerden birisi .
Üstelik filmin kendisi , yukarıda yazdığım konudan ve izlediğiniz fragmanlardan çok daha fazlasına sahip .
Bu yüzden bu filmin desteklenmesinin gerektiğini düşünüyorum .
Özellikle de oyuncuların ve türünün hayranıysanız , beklediğinizden daha fazlasınını bulacağınıza eminim .
Fakat her filmde olduğu gibi , bu filmin de bazı sıkıntılı tarafları var .
Mesela birkaç sahne tekrara sardığı için senaryodan rahatça 15 dakikanın çıkarılabileceğini düşünüyorum .
Bu sahneler olmadan da ortaya iyi bir film çıkabilirdi .
Genel anlamda İkimizin Yerine beni şaşırtmayı başarmış olan , son zamanların en güçlü Türk yapımlarından birisi .
Cesur senaryosu , güçlü performansları ve etkileyici içeriğiyle görülmeyi hak ediyor doğrusu .
Eğer izlemediyseniz , izlemenizi tavsiye ederim .
FİLMİN İYİ yanları : + Güçlü bir senaryo . + Serenay Sarıkaya ve Nejat İşler . + Komedi , romantik ve dram türlerini başarıyla harmanlaması . + İkinci yarının sürpriz bir dönüş yapması .
FİLMİN KÖTÜ yanları :
- Bazı gereksiz , tekrara saran sahneler ve bu sahnelerin bazen aşırıya kaçmış olması .
TOPLAM PUAN : 8.4 / 10
