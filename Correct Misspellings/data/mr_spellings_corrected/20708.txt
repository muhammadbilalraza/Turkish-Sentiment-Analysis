Hani bazı filmler vardır ya ; ilmek ilmek işlenir , merak duygusunu derinden yavaş yavaş alevlendirir .
Sonra bir bir parçaları birleştirmek için ipuçlarını vermeye başlar , tempoyu yükseltir ve sürpriz bir final , ardından tatmin olmuş bir duygu hali salondan ayrılmamızı sağlar .
İşte o filmler için çıkışta , hakkında bir şeyler okumak , beğenimizi paylaşmak ve listelerde oy vermeye koştururuz .
Top 250 filmleri hep böyle filmlerdir .
Filmimiz gayet iyi bir şekilde devam ederken belirli bir noktada ne yazık ki bu rotadan sapıyor ve tempoyu iyice yükseltmesi gerekirken bir süre sonra sıradan bir TV filmi hissi vererek buruk bir tatla sona eriyor .
Ancak kesinlikle haksızlık edilmemesi gereken , izlenmeye değer bir film " Sır " .
Konuyu kısaca özetlemek yerine , kesinlikle hangi türe girdiğinin dahi anlatılmaması gerektiğini söylemeliyim .
Konusu da ismi gibi sır kalmalı ve film kesinlikle düşük bir beklenti ile seyredilmeli .
Jessica Biel'in gayet iyi bir oyunculuk çıkardığını söyleyebilirim .
Filmin yapımcıları arasında olması fikre ne kadar inandığını da gösteriyor .
Ancak filmin büyük bir prodüksiyon olamayışının sebebi belkide konuya inanan doğru ellerde bu fikrin değerlendirilemeyişi ve girişte bahsettiğim gibi bir klasik olma fırsatının kaçırılması söz konusu .
Yönetmen Pascal Laugier'in gene aynı zamanda senaryo yazarı olduğunu görüyoruz .
Gene diyorum , çünkü kendisi 2008 Fransa yapımı bol kanlı fakat felsefi dokunuşları olan kaliteli bir senaryoya sahip " Martyrs " de hem yönetmenliği hem de yazarlığı ile dikkatimi çekmişti .
Doğrusu bu filmi gene bir Fransız Sineması çerçevesinde çekmiş olsa çok daha başarılı olacağına inanıyorum .
" Sır " , orijinal yapısı ve yerli yerinde mesajı ile her şeye rağmen izlenmeye değer .
