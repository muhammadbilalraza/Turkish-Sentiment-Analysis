Tek artısı dikkat çekici oyuncu kadrosu olan bir film .
Hepsinin ufak ufak rolleri olduğundan ve bu roller çok yetenek istemediğinden , bu artısının da herhangi bir önemi kalmıyor .
Bir tarafa " Vakit Kaybı " , diğer tarafa " Mutlaka İzlenmeli " yıl koyarsak , kesinlikle " Vakit Kaybı " na daha yakın bir noktada duruyor " Contagion " .
Hatta bayağı bir yakın duruyor .
Filmin size kattığı , öğrettiği bir şey yok .
Keyif veren bir seyirlik hiç değil .
Daha önce , özellikle de son dönemde , pek çok kez çekilmiş olan bir konuyu , tüm klişelerine uyarak , tüm kurallarını yerine getirerek , oyuncu kadrosunu değiştirerek önümüze sunuyor tekrar .
Daha orijinal bir şey bekliyordum .
Bu haliyle beğenmek benim açımdan mümkün değil .
Kayda değer bir şey göremedim maalesef .
Bir virüs , bir hastalık baş gösteriyor tüm dünyada .
Ölenler , kalanlar oluyor tabii ki .
Ve film bitiyor .
Gerçekten de abartmıyorum , durum bu .
Benzer bir konuda çok başka ve akılda kalıcı bir film izlemek istiyorsanız , " Perfect Sense " i öneririm .
Belki beğenmezsiniz , ama en azından bunun gibi karbon kopya bir film izlemeyeceğinize emin olun .
Ha bu arada , aralardaki filmin temasına uygun seçilmiş müzikler fena değildi , belirteyim onu da .
Baştan sona gereksiz bir çalışma Soderbergh'ten .
