" Kazananlar " ve " kaybedenler " üzerine , çekilebilecek en doğal filmlerden biri .
Neredeyse tüm karakterleri tanıyorsunuz , aileniz , arkadaşlarınız arasında , hatta belki siz de onlardan birisiniz ve benzer şeyler yaşadınız , yaşıyorsunuz .
Tek kelimeyle " rafine " bir eser ortaya koymuş Mike Leigh .
Hayat bazılarına daha mı adil davranır ?
Yoksa insanın kendi tercihleri midir onu bir " kaybeden " yapan ?
Bu ikisinin arasındaki çizgi ince midir , kalın mıdır ?
Nerede başlar , nerede biter , sınırlar nelerdir ?
Yaşı kemale ermiş , " kazanan " bir ailenin , " kaybeden " arkadaşları ve bazı aile üyeleri ile yaşadıkları .
Her bir karakterin kendi dinamiği var ve çok kısa süre yer alsalar dahi , aslında biliyorsunuz ki çok fazla şey yaşamışlar .
Bunları tahmin edebiliyorsunuz , yönetmenin tüm detayları vermesine gerek kalmadan .
Çünkü dediğim gibi , siz de sanki onların arasında dolaşıyor , onlardan bazılarını bir yerlerden tanıyorsunuz .
Özellikle karakterler ile akran olan seyirciler daha bir etkilenecek , kimi yerde daha yoğun duygular yaşayacaktır .
Geçip giden hayatlar , mutluluk ve mutsuzluklar , yalnızlık , hayal kırıklıkları , başarı ve başarısızlıklar , insan ilişkileri .
Sade , gösterişsiz ancak vurucu bir film .
Leigh kesinlikle duygu sömürüsüne kaçmıyor .
Yaşananlar abartılmıyor , veya küçültülmüyor , olduğu gibi her şey .
Manville'in bazı bölümlerde biraz aşırıya kaçtığını düşündüğüm performansı dışında , filmle ilgili tek bir olumsuzluk hissetmedim .
Aile ve arkadaşlık üzerine .
