Spike Jonze imzalı Her , bu yıl en çok beklediğim filmlerden biriydi .
Nedeni bilim kurguya farklı bir boyut kazandıracağına inanmış olmamdı ve izledikten sonra da gördüm ki Her , şimdiye kadar yapılmış tüm bilim kurgu filmlerinden her yönüyle farklı olmayı başarmış .
Zaten Her için bilim kurgu filmindense aşk filmi dememiz daha doğru olacaktır .
Malum , Türkçe çevirisi de ' Aşk ' zaten .
Spike Jonze'un kendisinin kaleme aldığı senaryo , yılın en özgün hikayelerinden birini sunuyor .
Bu dalda Oscar'ı alacağına kesin gözüyle bakıyorum ancak her ne kadar mükemmel bir film olsa da yılın en iyisi demenin doğru olacağını düşünmüyorum .
Zira Yerçekimi ve Nebraska şu an için benim favorilerim .
Bir işletim sistemiyle bir insanın aşkını daha önce hiç görmemiştik , hatta böyle bir şey aklımızın ucundan bile geçmezdi .
Halbuki şu an cebimizde taşıdığımız Siri , Samantha'nın biraz daha ilkel bir versiyonu değil mi ?
50-60 yıl sonra belki bizim de bir Samantha'mız olacak , kim bilir ? ( . ) Spike Jonze'un Her'ü geleceğimizi önceden görmemizi sağlayan , insanlığa dair harika mesajlar içeren kusursuz bir başyapıt .
Kısıtlı hikayesi geniş bir yüzeye yayıldığı için biraz ağır gelebilir izlerken ama sıkılmanıza imkan vermeyecek kadar sade bir görüntüye sahip olduğunu söyleyeyim . ( . ) Çağdaş klasikler arasında kendine yer bulabilecek kadar kaliteli bir romantik bilim kurgu filmi .
Her yönüyle alışılmışın dışında bir seyir keyfi sunduğu için sinema tarihinde adı defalarca kez anılacaktır .
Son olarak , giyim tarzına önem veren erkekler filmdeki yüksek bel pantolonları görünce bir parça ürkebilir , demedi demeyin . ( . )
