Kariyerinde " başyapıt " seviyesinde eserler bulunan pek sevdiğimiz Luc Besson , son yıllarda nicelik olarak tatmin edici ancak nitelik olarak ne yazık ki aynı şeyi söyleyemeyeceğimiz işlere imza attı .
Son filmi " Lucy " de başrol Johansson başta olmak üzere üst düzey bir kadro kurmuş yine .
En bilinen imzalarından olan çekim tekniklerini ilk saniyeden itibaren eksiksiz görüyorsunuz .
Film kendini izleten , ancak akıllarda çok da yer etmeyecek türden .
İnsanın beyninin % 100'ü kullanabilmesi durumu uzun yıllardır bilim çevrelerinde de tartışılan bir konu .
Burada da bu konunun bilim - kurgu penceresinden yorumuna şahit oluyorsunuz .
Finale doğru tempo biraz artsa da , hikaye akışı , karakterler , senaryo , oyunculuk ve daha pek çok temel unsur olarak baktığımızda , " Lucy " nin yeterli seviyede olmadığını düşünüyorum .
Yolculuk sırasında izlersiniz ya vakit geçirmelik bir şeyler , o seviyeden pek de öteye gidemiyor .
Aslında derin sularda yüzme çabası yok değil .
Ancak oluşturduğu altyapı yeterince sağlam değil .
İnsanın , hayatın , evrenin gizemleri .
Neden varız ?
Ne amaçla yaşıyoruz ?
Nereden geldik , nereye gidiyoruz ?
Bunlar gerçekten öyle eften püften sorular değil .
Film bir yandan bu soruları omuzlarına alıp taşımaya çalışıyor .
Ancak basit diyebileceğimiz bir aksiyon filmi bu ve bahsettiğimiz yük omuzlarına ağır geliyor .
