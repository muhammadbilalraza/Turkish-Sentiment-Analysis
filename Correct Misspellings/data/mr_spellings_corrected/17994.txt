Greta Gerwig'in aktrisliğini oldukça beğenirim .
Senaryo yazarlığında da şimdiye dek başarılı işleri oldu .
" Lady bir " de ise yönetmen koltuğuna da oturuyor .
Kariyeri boyunca canlandırığı rollere benzer şekilde , bu defa kendisini perdede görmesek de , bu filmde başrol Christine de yine " büyüme çağında " .
Gerwig'in canlandırdığı karakterler bu büyüme ve hayatını düzene sokma sürecini 20'li yaşlarının sonu ve 30'lu yaşlarının başında hala bir şekilde yaşıyorken , Christine bu defa lise sondaki bir genç kız ve hayatının en kritik dönemlerinden birinde ; üniversite tercihleri .
Ancak Gerwig'in tespitleri , mizah dozu , hüzün dozu , kıvrak senaryosu ve fikirleri burada da geçerli .
Belki daha önce izlenilen lise veya büyüme çağı filmlerinde konu ve karakterler olarak inanılmaz farklılıklar içermiyor , ancak yine de Christine'in belli bir orjinalliği hissediliyor film boyunca .
Tabii ki Saoirse Ronan ve Gerwig'in kaleminin etkisi çok büyük .
Yan karakterlerin de kusursuz işlemesi katkı sağlıyor .
Ödül sezonunda adı telaffuz edilen ve son dönemin görülmesi gereken filmlerinden .
Çok klişe belki ama , herkes kendi hayatından bir şeyler bulacaktır .
