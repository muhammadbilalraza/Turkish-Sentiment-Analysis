Pek çok defa başarıyla perdeye uyarlandı Shakespeare'in çağlar ötesi eseri .
Ancak Kurzel'in bakış açısı kendine özgü bir yer edinmeyi başarıyor tüm örnekler içinde .
Bunun bir numaralı nedeni muhteşem sinematografi ; görsellik , müzik kullanımı , kostümler , mekanlar .
Fassbender ve Cotillard'ın kariyerlerinin en büyük performanslarından birine imza atmaları da cabası .
Evrensel bir oyun " Macbeth " .
Karakterlerin her biri üzerine ayrı ayrı kitap yazılır , tez hazırlanır .
Filmin neyi anlattığına burada değinmeye gerek dahi görmüyorum .
Fazla kitap okumayan , kültürel işlerle ilgisi olmayan günümüz gençlerinin kesinlikle tanıması , bilmesi gereken uluslararası eserlerden biri .
Ne yazık ki , oldukça işlek bir gün ve saatteki seansa , oldukça popüler bir sinema salonunda girmeme karşın , salonda tek başımaydım .
İnanması güç gerçekten .
Düğün Dernek 2'nin vizyona girdiği hafta günümüz seyircisinden aksini beklemek de gerçekçi görünmüyor maalesef .
Kimi izleyenler filmin sıkıcılığından , aşırı " sanat filmi " havasından bezmiş , beğenmemiş , uykusu gelmiş .
Katılmıyorum .
Bu bir aksiyon filmi değil .
Macera , romantik komedi , korku , komedi değil .
Bu , William Shakespeare'in " Macbeth " eserinin perdeye uyarlaması .
Eserin ruhunu taşıması gerekiyor , ki taşımayı başarmış bana kalırsa .
Özellikle finale doğru , ne olup biteceğini bilmeme rağmen , koca salonda , karanlıklar içinde , gerildim , ürperdim , iliklerime kadar hissettim yaşananları .
İşte sinema .
İşte sanat .
