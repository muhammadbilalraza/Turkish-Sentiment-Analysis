2013 Model Uzay YoluJ .
J. Abrams , çoğunluk tarafından beğenilen ama benim beğenmediğim , Star Trek filminden sonra , yine basit ama Star Trek'den daha akıcı , heyecanlı ve yaratıcı bir bilim - kurgu olan süper 8'e imza atmıştı .
Şimdi ise tekrar bir Star Trek filmiyle karşımızda .
Bilinmeze Doğru Star Trek filminin fragmanını gördüğümde beklentilerimi düşürmüştüm .
Ama vizyona girdiğinde , Abrams'ın ilk Star Trek'in üstüne fazlasıyla koyduğunu ve o filmde yaptığı hataları tekrarlamadığını öğrendim .
Böylece , düşük beklentilerim yükselmiş oldu .
Tabii sonuçta bildiğimiz bir hikayenin üstüne ne katılabilir ki ?
Günümüz teknolojisi ile yapılmış müthiş görsel efektler ve harika aksiyon sahnelerinden başka bir şey katılamayacağını bildiğim için bu açıdan fazla umutlanmadım .
Gerçi Abrams , ilk Star Trek'de bunu bile başaramamıştı .
Ama bu sefer dersine daha iyi çalışmış .
Çok iyi bir geçmişi olan hikayeye harika aksiyon ve görsel efektler katarak , izlemesi çok daha rahat , akıcı bir Star Trek yaratmış .
Bundan sonraki çalışmalarında bu filmin de üstüne koyması gereken ( seyirciyi fazla düşünmediği ) bir kaç unsur var , onlardan da bahsedeceğim .
2009 yapımı Star Trek filminin sonunu getiremediğim için bu filmle arasında olan bağlantıyı kuramadım .
Ama çok önemli bir bağlantı oluşturduklarını da sanmıyorum .
Atılgan gemisi mürettebatıyla dünya dışındadır .
Fakat dünya , ileri bir terör örgütünün saldırısına maruz kalmıştır .
Bu yüzden dünyaya geri çağrılırlar .
Dünyaya saldıran bu yenilmez düşmanla Kaptan Kirk'ün şahsi bir hesaplaşması da vardır .
Bu intikam yolunda ailesi olarak gördüğü mürettebatına karşı bazı fedakarlıklar yapması gerekecektir .
Kirk'ün , bu fedakarlıkları göze alırken yaşattığı dramatik sahneler ne kadar akıllıca olmuş , o da tartışılır .
Zaten konusu bakımından da 2009 Star Trek'inden daha üstün olan Bilinmeze Doğru Star Trek , yılın en eğlenceli bilim - kurgu macerası olmayı başarıyor .
Zaten Abrams'ın , gişe başarısından da elde etmek istediğini aldığını görüyoruz .
Fakat bilimsel konular ve fizikle ilgilenmeyen arkadaşların filmin bazı yerlerini anlamakta güçlük çekeceği ortada .
Ben de zaten bazı yerlerde zorlandım .
Abrams , anlamayan kişilerin de sıkılmaması için her şeyi yapmasına rağmen bazı noktalarda sıkılmamak elde değil .
Mesela 2009'da bunu hiç düşünmemişti ve bizi sıkıntıdan patlatmıştı .
Gelecekteki filmlerinde bize bu sıkıntı yaşatan yerleri daha iyi kurgularsa çok daha fazla beğeni toplar .
Eğer bilim - kurgu seviyorsanız bu filmi beğenmemeniz çok zor .
Sevmiyorsanız da filme gitmeniz mantıksız ve saçma olur zaten .
Sonuçta Bilinmeze Doğru Star Trek , bu yaz fazlasıyla izleyeceğimiz , patırtılı gürültülü ( dünyanın tehlike altında olduğu ve birilerinin dünyayı kurtardığı ) filmler arasında en iyilerden biri hatta belki en iyisi olmayı fazlasıyla hak ediyor .
8,4 / 10
