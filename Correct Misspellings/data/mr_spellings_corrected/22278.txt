yılın bu döneminde doğal olarak oscar adayı filmleri bu ödüller çerçevesinde değerlendirmek adettendir . the kids are al right , on adet en iyi film adayı arasında bana göre en zayıf halka . dediğim gibi aslında kötü veya berbat bir film değil , bir kere oyuncuları ve konusu ilgi çekici , fakat kendisinden o kadar kat kat üstün filmler izledik ki bu adaylar arasında , bu film bayağı bir ezik göründü onların içinde . gerçi oyuncular ilgi çekici dedik ama bana göre mark ruffalo hariç diğerleri sadece filmin belli kısımlarında ön plana çıkan ve kaliteli performanslar sergilemişler . ruffalo ise zaten çok da zahmet gerektirmeyen rolünde film boyunca göze gayet hoş geliyor , rolüne oturmuş . gerçekten de sıradışı bir aile ortamına sokuyor sizi film . buna bağlı olarak da yer yer bazı kısımları ilgiyle izlenebiliyor , fakat bazı kısımları da zorlama , yüksek kaliteden uzak duruyor maalesef . örneğin en başta filme girmekte oldukça zorlanıyorsunuz bana göre . yaklaşık ortalarından itibaren sizi kavramayı başarıyor . aslında ortadaki aile kavramı ve yaşanan olaylar ne kadar sıradışı gözükse de , bu aileyi oluşturan karakterler aslında bireysel olarak oldukça klişeler . yani belli kalıplar içine yerleştirilmişler , bence karakter analizi veya tanıtımı biraz daha fazla gerekliydi . bunun dışında sanırım en fazla gözüme çarpan sorun kimi yerlerde gerçekçilikten veya inandırıcılıktan uzak kalınması . özellikle bazı kilit olaylar çok sığ işlenmiş , izliyorsunuz fakat bir süre anlam vermekte zorlanıyorsunuz . beğendim diyebilirim filmi aslında , sıkıcı falan değil izletiyor kendini fakat bana göre dünyanın bu en önemli ödüllerinden birinde on adaydan oluşan en iyi film listesine girmesi bile fazla sanki . bening ve moore da inanılmaz oyunculuklar sergilemiyorlar .
