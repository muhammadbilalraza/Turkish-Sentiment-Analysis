- Burayı yalnız bitirirseniz hangi hayvana dönüşmek istediğinizi düşündünüz mü ?
- Evet , Istakoz .
( LobsterBu film ilk olarak fragmanındaki The Barber Of Seville - Overture müziğini işittiğim anda dikkatimi çekti . Müziği duyduktan sonra sanki hipnoz olmuş gibi fragmanını izlemiştim . Ve ilgimi çekmeyi başarmıştı . Gerçi filmin en ufak bir yerinde bile bu müziği bir daha duyamamak bende ufakta olsa bir hayal kırıklığı yarattı . Lakin diğer müzikleri ile bunu telafi etmişler . Daha sonra oyuncu kadrosunu , aldığı puanları ve konusunu da okuyunca kesin izlemeliyim dedim . Bu film için aklımdan o kadar çok betimleme geçiyor ki , her birini yazmayacağım ama şunları söyleyeyim . Bu film absürt bir film . Bu film farklı bir film . Enteresan , değişik , eşine az rastlanır , garip ama bir o kadar keyifli , ağır ilerleyen ama azıcık bile sıkmayan , izlediğim en farklı filmlerden birisiydi . Bir film bilim - kurgu oldu mu ne anlatacağını az çok bilirsin . Fantastik , aksiyon , dram , komedi , romantik hepsinin bir standartları var . Bu film standartların dışında bir film . Bana bunun türünü söyle deseniz , hiç bir şey diyemem . Çünkü bunu bir şeyle bağdaştırmak zor . Şahsına münhasır bir film . Sadece şu başta yazdığım diyalog bile filmin ne kadar farklı bir film olduğunu gösteriyor . Kadın ve erkek ilişkisine tamamen bambaşka bir bakış açısı getiren bir film . Bilm - kurgu var evet . Çünkü yaşadıkları dünyanın kuralları çok başka . Yönetmen de burada bunu değişik bir şekilde ele alıyor . Yalnız olmanın suç olduğu bir yer nasıl olur ki . İnsanın doğası gereği yalnız kalamaz ama zorla da aşık olmaz . İşte buradaki durumdan bundan ibaret . Filmin çok büyük bir kısmını beğenerek izledim . Yalnız bir final eksikliği vardı sanki . Ne biliyim tamam bir dumura uğrama var ama ben daha farklı bir şey bekliyordum . Neyse o da güzel . Dediğim gibi film farklı . Bu sebepten dolayı herkese hitap etmez . Bunu dikkate alın derim . Colin Farrell on numara oynamış . Umursamaz ve rahat tavırları çok iyiydi . Ama onun dışında oynayan kadın oyunculardan bir kaç tanesi de hoşuma gitti . Léa Seydoux , Rachel Weisz , Aggeliki Papoulia ve Olivia Colman . Çoğunu pek tanımıyorum bile ama sevdim . Ortalamanın üzerinde , bazı eksikleri olan ama beyni çalıştıran bir film . İyi seyirler . 7.4 / 10
