Puanım normalde 6 olurdu ancak Noomi Rapace'nin oyunculuğu kanaat kullanmama sebep oldu bu yüzden 7 / 10 diyorum .
Ben açıkçası hiç beklentim olmadan ama sinemada fragmanını gördükten sonra ilgimi çeken bir film olarak oturdum karşısına .
Hikayenin ilginç yanlarını bu kadar derinleştireceğini pek sanmazken karşımda nispeten gizemli bir hikaye görünce mutlu oldum .
Ben daha çok bir noktadan sonra tamamen aksiyon ağırlıklı gidişat bekliyordum .
Aslında film tümden hareketli ve aksiyon sahneleri ile dolu fakat hikaye kendini son ana kadar kısmen de olsa açık etmiyor .
Filmin orijinal adı " What Happened to Monday ? " yani " Pazartesiye ne oldu " ama biz Pazartesiye ne olduğunu çabuk öğreniyoruz filmin yarısında da gizemli son kendini açık ediyor ama dediğim gibi tamamen değil bir ufak ayrıntı var ki son için oldukça vurucu ve insanı manevi olarak yakalamayı ve duygulandırmayı başarıyor açıkçası .
Filmin son yarım saatine kadar çok olumlu düşünmesem de son bölüm ve bittikten sonra film hakkında en az iki puan ekledim diyebilirim .
Film benim için ortalama bir filmken sonlara doğru ortalama üstü hale geldi .
Ki Noomi Rapace'nin oyunculuğu kanaat kullanmama sebep oldu .
Zira karşımızda aynı kişi tarafından canlandırılan 7 farklı karakter var ki bu karakterlerden illa ki bağlandığınız veya favori seçtiğiniz bir tanesi oluyor , işte film bu noktada da sizi yakalıyor karakterlerin başına gelmeye başlayan olaylar neticesinde ki burada dediğim gibi işin çoğunluğu oyuncunun başarısından kaynaklı .
Müthiş bir gizem son anda ters köşe müthiş aksiyon falan yok bu filmde , hatta senaryo kısa tutulduğu için çok fazla mantık hatası buluyorsunuz .
Ama dramatik öğeleri oldukça iyi kullanıyor ve alt metinde verdiği gelecekte olabileceklerle ilgili mesajları insanı gerçekten etkiliyor .
Kesinlikle izlenmeyecek bir film değil şans verebilirsiniz .
Hem uzun değil hem de film yağ gibi akıyor hiç sıkılmıyorsunuz zira heyecan - aksiyon ve gerilim sürekli mevcut .
