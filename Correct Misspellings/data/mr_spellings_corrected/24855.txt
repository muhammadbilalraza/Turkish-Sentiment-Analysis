“Dogman” , hikâyesi ile senaryosunu , Ugo Chiti ve Massimo Gaudioso ile birlikte yazmış olan Matteo Garrone’nin yönetmen koltuğunda oturduğu değişik bir drama …
Dünya prömiyeri , 16 Mayıs 2018’de aday olduğu Altın Palmiye için yarıştığı Cannes Film Festivalinde yapılan ve burada başrol oyuncusu Marcello Fonte’ye “En İyi Erkek Oyuncu” ödülünü kazandıran film , 91. Academy Ödüllerinin " Yabancı Dilde En İyi Film " kategorisinde İtalya’nın adayı olmuş ancak Aralık ayındaki kısa listede kendine yer bulamamış …
Türkiye’de , 1 Şubat 2019’da vizyona girmesi planlanan filmin , 7.4 / 10 ( 6.370 oy ) ve 3.8 / 5 ( 141 oy ) olan IMDB ve Rotten Tomatoes izleyici puanı ortalamalarıyla 7.6 / 10 ( 52 yorum ) ve 75 / 100 ( 14 yorum ) olan Rotten Tomatoes ve Metacritic yorum ortalamaları , her ne kadar oylamaya katılan izleyici ve eleştirmen sayısı çok yüksek olmasa da , hiç de fena olmayan bir filmle karşı karşıya olduğumuzu söylüyor gibi …
Ancak tabii bu , sadece bir tahmin …
O nedenle , film hakkında daha gerçekçi konuşabilmek için gelin isterseniz , her zamanki gibi önceliği yine oyuncu kadrosuna vermek suretiyle filmimize biraz daha yakından bakalım …
Evet , baş roldeki Marcello Fonte gerçekten de , Cannes’da kendisine verilen En İyi Erkek Oyuncu ödülünü hak edecek bir performans sergilemiş …
Bu bir …
Filmin yönetmeni de olan Matteo Garrone , kamerasıyla Nuri Bilge Ceylan kadar sağlam görüntüler yakalamış …
Bu da iki …
Bu ikisi dışında , bize göre filmde konuşulmaya değer pek de fazla bir şey yok …
Filmde anlatılan hikâye , Avrupa ve Amerika’nın büyük metropollerinin ayrıcalıklı semtlerindeki sırça köşklerinden pek fazla dışarı çıkmayan film eleştirmenlerine ilginç gelmiş olabilir …
Ancak bu anlatılanların neredeyse tamamına yakını , Balkanlardan Ortadoğu’ya , eski doğu blokundan uzak doğuya ve Latin Amerika’dan Afrika’ya kadar uzanan üçüncü dünya coğrafyalarında , vaka - ı adiyeden olduğu için oralarda yaşayan kimseyi şaşırtmaz …
O yüzden izlerken bizde şaşırıp , " Ne hikâyeymiş be " demedik …
Elbette bu durum filmi , “izlemeye değmez” de yapmıyor …
Tersine puan olarak 2,5 verdiğimiz bu filmi , fazladan bir 103 dakikası olan ve Matteo Garrone’nin sinemasını merak eden herkes gönül rahatlığıyla izleyebilir …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 19 Aralık 2018 günü saat 00.15’de yazılarak paylaşılmıştır .
