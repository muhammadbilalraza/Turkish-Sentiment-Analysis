Bu ülkede herkes aynı türküyü söylesin diye çok uğraşıldı .
Ancak yine de insanlardan biri bir başkadır benim memleketim derken diğeri ölürüm Türkiye'm dedi .
Aynı şeyden bahsettiklerini anlamadılar .
Birileri ( ! ) istemedi bu iki tarafın uzlaşını .
Sarmaşık giriş ve gelişme olarak Nadir Sarıbacak'ın üstün performansıyla bunu anlatan ve bunu da mükemmel derecede başaran bir film .
Birbirine hiç mi hiç benzemeyen 5 adamın 1 gemide 3 ay boyunca kalmak zorunda oluşundan ana çatışmasını kuran film içimizdeki psikopata göz kırpıyor .
Yavaş yavaş gelen bir bunalımı , çöküşü anlatırken gücünü bu ağırlıktan almayı biliyor .
Hatta bunu çoğu zaman hissettirmiyor .
Kendine Müslümanları , sahte kabadayıları , doğuştan yancıları , en sağlam psikolojiye sahip gibi görünüp aslında en deli olan ruhsuzları ve aslında bu insanları bir arada tutabilecek argümanlar hala mevcutken bu argümanlara bile düşman olan gemi kaptanlarını anlatıyor .
Bu insanlar ne yapıyor ?
Demeden filmin ilerleyen dakikalarında kendimize bir taraf seçmeye kalkmamız ise aslında bu kavgaya ne kadar alışık olduğumuzu ne kadar alıştırıldığımızı gösteriyor .
Gelelim filmin finaline .
Yok mu bu bizi birbirimize kırdırıp ' kamarasından ' çıkmayan ' kaptanı ' alt etmenin bir yolu ?
Var elbet .
Bir olmak .
Ne olursa olsun diktayı , faşizmi , baskıyı , sindirilmeyi yok etmek için bir olmak .
Nietzsche'nin muhteşem eseri Böyle Buyurdu Zerdüşt'te de olduğu gibi .
Sürü olacağız .
Hepimiz koyunlar gibi eşit haklara sahip .
Ama bir çobana , kaptana ihtiyacımız yok .
Eğer ihtiyacımız olmadığı halde böyle bir mekanizma mevcutsa : İstikamet kaptandır !
Tüm bu alt metnin dışında sıradışı ve özgün sahneler seyredeceğiniz sinemanın kalitesini yükseltecek ve açık ara yılın en iyi filmi olacak bir film seyredeceksiniz .
En kısa sürede çobansız bir sürü olupBir başkadır benim memleketim ve ölürüm Türkiye'm türkülerini beraber söyleyebileceğimiz günlere erişmek dileğiyle .
