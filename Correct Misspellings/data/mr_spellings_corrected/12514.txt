Senaryosunu da yazan Lisa Joy'un yönetmen koltuğunda oturduğu ilk uzun metrajlı ( debut ) sinema filmi olan " Reminiscence " , " neo - noir " tarzda kurgulanan distopik bir gerilim olarak geliyor karşımıza .
68 milyon dolarlık bir bütçeyle çekilen " görsel efekt " ve " yeşil perde " teknolojilerinin neredeyse dibine vurulduğu bu bilim - kurgu filminin yapımcıları arasında aynen Lisa Joy gibi HBO'nun efsanevi dizisi " Westworld " un ( 2016 - 2022 ) yaratıcılarından Jonathan Nolan'ı da görüyoruz .
Ki , söz konusu Joy ve Nolan çifti gerçek hayat da evli olup , bunlardan Jonathan Nolan aynı zamanda , sinemada çığır açan 4 Academy ve 3 BAFTA Ödüllü " Inception "
( 2010 ) filminin senarist yönetmeni Christopher Nolan'ın küçük kardeşidir de .
Anımsanacağı gibi " Inception " da Leonardo DiCaprio'nun canlandırdığı Dom Cobb karakterinin uzmanlık alanı , zihnin en karanlık ve savunmasız olduğu rüya görme anında , bilinçaltının derinliklerindeki değerli sırları çekip çıkarmak ve onları çalmaktır .
Lütfen not edin bu " özel " ayrıntıyı .
Neyse .
Eğer şu ana kadar gerekli olduğunu düşündüğümüz " dokundurmaları " , yerli yerinde yapabildiysek yorumumuza devam edelim diyoruz .
İklim değişikliklerinin , okyanus sularını yükselterek kenti , sokaklarındaki kanallar da ancak sandallar veya deniz motorları ile gezilebilen Venedik'e çeviren yakın gelecekteki Miami'deyiz .
Elbette tek yükselen şey sular değil , aynı zamanda insanları gündüz uyuyarak gece yaşamaya zorlayan hava sıcaklığıdır da .
İşte tam da bu atmosferde , psikolojik yönlendirmeyi yürüten Nicolas " Nick "
Bannister ( Hugh Jackman ) ile ekipmanları kullanan yakın dostu Emily " Watts "
Sanders ( " Westwold " un başrol karakterlerinden Maeve Millay'ı da canlandıran Thandiwe Newton ) , su dolu bir tankın içine yatırdıkları insanların hedeflenen anılarını yeniden yaşamalarını sağlayan bir süreci yönetmektedirler .
Örneğin bir kazada bacaklarını kaybeden Hank ( Javier Molina ) , kısa bir süreliğine de olsa , sapasağlam olduğu geçmişine geri dönerek köpeği Angie ile top oynamak suretiyle kendini daha iyi hissedebilmektedir .
Gel zaman git zaman derken bir akşam , kaybolan anahtarlarının bulunmasını isteyen yeni müşteri Mae'de ( Rebecca Ferguson ) Nick ile Watts'ın kapılarını çalıverir .
Kısa sürede anahtarlarının yeri tespit edilen Mae , önce kalbini çalacağı ardından da habersizce terk edeceği Nick'in kahrolarak kendini alkol ile geride kalan hayallerinin pençesine düşmesine neden olacaktır .
Zira Nick , Mae'nin aniden ortadan kaybolmasına bir anlam verememekte ve sürekli olarak , anıları dahil her yerde onu aramaktadır .
Tabii bu arada Nick ile Watts yalnızca sivil halka değil , New Orleans'lı uyuşturucu tüccarı Saint Joe'yu ( Daniel Wu ) enselemeye çalışan Savcı Avery Castillo'ya da ( Natalie Martinez ) hizmet etmekte olup aynı Joe'nun su tankının içine uyutularak yatırılmış olan adamlarından Falks'a ( Sam Medina ) düzenlenen anılara yolculuk seansı esnasında Nick , umarsızca peşinden koşturduğu Mae'nin , Joe'nun metresi ve onun " Baca " isimli uyuşturucusunun müptelası olduğunu , savcılık ise , Cyrus Boothe ( Cliff Curtis ) adındaki bir polisin de Joe'ya çalıştığını öğrenirler .
Elbette bütün gördükleri bunlarla sınırlı değildir .
Kendisi bağımlı olan Mae , Joe'nun " Baca " zulasından gizlice mal çalıp satmaktadır da .
Yani Nick için yıllar önce bu olayların yaşanmış olduğu New Orleans'a doğru yol görünmüştür .
Dakika 43. .
Geride , herşeyin tamamen netleşeceği , performansları ile Hugh Jackman ve Thandiwe Newton'ın yıldızlaştığı farklı sürprizlere de gebe 73 dakikalık bir bölüm daha sizleri bekliyor olacak .
Keyifli seyirler ,
