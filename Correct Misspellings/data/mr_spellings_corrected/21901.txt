Onur Ünlü için 2017 harika bir yıl oldu .
Bu yılki film festivallerinde gösterilen Kırık Kalpler Bankası , Aşkın Gören Gözlere İhtiyacı Yok ve Put Şeylere filmlerinden sonra Ünlü , Görünen Adam adlı ufak bir diziye bile girişme fırsatı buldu .
Ve onun yeni filmi Cingöz Recai ise Onur Ünlü'nün en çok gişe yapan filmi olma unvanını kazandı .
Fakat Cingöz Recai'nin vizyona girdiği ilk hafta filme karşı yapılan yorumlar o kadar karışıktı ki , filmi izlemek için bütün bu tepkilerin dinmesini bekledim ve olabilecek en düşük beklentilerle filmi izlemeye çalıştım .
Böylece kafamda net bir sonuca varmış oldum .
" Peyami Safa'nın aynı adlı eserinden uyarlanmış olan film , ünlü hırsız Cingöz Recai'nin sahalara geçmişte kalan bir mazi yüzünden geri dönmesini ve ekibini toplayarak çeşitli soygunlar yapmasını konu alıyor . Bu esnada da yıllardır Cingöz'ü yakalamaya çalışan fakat bunu bir türlü başaramayan Baş Komiser Mehmet Rıza da bu vaka ile ilgileniyordur . "
Uzun lafın kısası , bu yıl Ünlü'nün çektiği 4 film arasından Cingöz Recai kesinlikle en zayıf olanıydı .
Her ne kadar bu film herkesin dediği kadar kötü olmasa da , çıkan sonucun o kadar da harika olduğunu söyleyemeyeceğim .
Önce iyi yanlardan başlayalım .
Kenan İmirzalıoğlu bu filmde resmen döktürmüş .
İmirzalıoğlu , daha çok televizyon işlerinde sevilmiş ve akıllara kazınmış olsa da , hiç sinemada herkesin onu karakterin kendisiyle hatırlayacağı bir karakteri canlandırmamıştı .
Ama şimdiyse , Cingöz Recai karakteri İmizralıoğlu'nun en çok bilinen karakteri olacağını düşünüyorum .
Şu ana kadar Cingöz Recai'yi oynayan oyuncular arasından İmirzalıoğlu , kesinlikle en akılda kalıcı ve karizmatik olanıydı .
Yardımcı oyuncu kadrosu da oldukça iyiydi .
Aşkın Gören Gözlere İhtiyacı Yok filmdeki karamsar performansıyla kariyerinin en iyi oyunculuğunu sergilediğini düşündüğüm Fatih Artman , bu filmde izlemesi çok zevkli bir karaktere imza atmış .
Ayrıca Serkan Keskin , Algı Eke ve Haluk Bilginer gibi oyuncuları farklı rollerde izlemek çok iyiydi .
Bunun dışında Onur Ünlü'nün yönetmenliğini iyi buldum .
Bu filmde Kırık Kalpler Bankası ve Sen Aydınlatırsın Geceyi gibi yönetmenliğini tam olarak konuşturamamış olsa da ( mesela film sırasında bazen kamera insanların yüzlerini es geçip direk kulaklarına odaklanıyordu ) film için gereken atmosfer çok iyi yaratılmış .
Filmde kullanılan teknoloji ve mekanlar son derecede ilgi çekiciydi .
Üstelik filmin bir kısmının yurt dışında çekilmiş olması da kayda değerdi .
Bu konuda Ünlü iyi bir iş çıkartmış .
Filmin benim için en iyi ve aynı zamanda da en kötü yanı , bir Türk filminden ziyade bir Hollywood filmine benzemesiydi .
Cingöz Recai , bir Türk yapımı olduğu için Hollywood işlerine benzemesi son derecede etkili olsa da , bir yandan da Hollywood'un havasını o kadar çok benimsiyor ki , ortaya olabilecek en sıradan sonuç çıkıyor .
Bakın , filmdeki efektler , atmosferler , kostüm , mekan gibi şeyler kusursuzdu , Türk filmlerine böyle büyük emeklerin gösterilmesini görmek gerçekten de çok hoştu .
Ama aynı zamanda da bu büyük bir eksi oluyor çünkü bunların dışında gerek müziğin aşırı kullanımı , garip kamera açıları , darmadağınık editleme tarzı ve tahmin edilebilir senaryo olsun , Cingöz Recai biraz fazla bir Hollywood filmine benziyor .
Fakat bu söylediklerim içerisinde en çok canımı sıkan şey senaryo oldu .
Normalde bütün yönettiği filmleri kendi senaryosu ile çeken Ünlü , bu filmde Ezel dizisinin senaryosunu yazmış olan Pınar Bulut ve Kerem Deren ile çalışmayı tercih etmiş .
Atmosfer açısından senaryo fena değildi , hatta filmi izlerken zaman zaman Guy Ritchie'nin Sherlock Holmes havalarını bile sezdim .
Ama konu karakterlere gelince , Cingöz Recai işte büyük bir tökezleme yaşamış .
Ana karakter Cingöz Recai , bütün havalı kişiliğine rağmen ona olabilecek en klişe geçmişi vermişler .
Filmdeki diğer karakterler ise son derecede " tipik " ti .
Mesela kendisine bayıldığım Serkan Keskin'in bu filmde söylediği tek cümleler " burada ne arıyoruz " veya " bu işi hallederiz " gibi kendisini tekrarlayan kelimelerdi .
Filmde Artman , Keskin ve Eke gibi oyunculardan oluşan bu harika oyuncu kadrosu olabilecek en arka plana itilmiş ve onun yerine seyirciye Meryem Uzerli'nin olduğu milyon tane sahne göstermeyi tercih etmişler .
Şahsen Uzerli'nin kişiliğine veya diğer filmlerdeki oyunculuğuna dair pek bir sıkıntım yok fakat bu filmde onun yanlış bir role seçildiğini düşünüyorum .
Çünkü film Uzerli'nin karakterini seyirciye gösterip onu gerçekten umursamamızı istiyor .
Ben ise film boyunca onu umursamadım bile .
Eğer Uzerli yerine başka bir oyuncu gelseydi veya onun karakteri filmden çıkarılsaydı , ortaya daha etkili bir iş çıkabilirdi .
Fakat filmin senaryosuna geri dönmek istiyorum çünkü burada hala söyleyeceğim birkaç şey var .
Genel olarak bu filmin senaryosunda hiçbir şey yaşanmıyor .
Ciddiyim .
Bu filmin tamamı , belki de hiç gelmeyecek bir devam filminin tanıtımı gibiydi .
Cingöz Recai'nin süresi boyunca ana karakterlerle tanışıyoruz , atmosferi görüyoruz , aksiyon ve polisiye açısından 1-2 örnek sahne izliyoruz ve en sonunda da ana kötü adamı görüyoruz .
Peki sonra ne oluyor ?
Hiçbir şey .
Bu film öylesine gereksizdi ki , bir süreden sonra sinemada biraz sıkılmaya başladığımı itiraf etmeliyim .
Cingöz Recai'den sonra son zamanlarda çıkmış ve tam bir Hollywood filmine benzeyen başka bir Türk filmi Dağ 2'ydi mesela .
Fakat Dağ 2'de Hollywood havası işe yaramıştı çünkü bu sayede filmin atmosferi , olması gerektiği gibi gerçekçi ve çarpıcı bir hal alıyordu .
Ve hiç de fena olmayan bir senaryo ile ortaya umursayacağınız karakterler ve etkileyici savaş sahneleri çıkmıştı .
Bence Dağ 2 kusursuz değildi ama sırf bu açılardan bile Türk sineması için oldukça başarılı bir adımdı .
Cingöz Recai'de ise Hollywood havası sadece hikayeyi biraz havalı bir hale getiriyor .
Bunun eşiğinde gelen senaryo ise karakterleri klişe bir hale getiriyor ve bütün filmi olabilecek en gereksiz şekilde uzatmayı tercih ediyor .
Bu yüzden bu filmin içine bir türlü giremedim .
Eğer bu filmin senaryosunu Onur Ünlü yazsaydı ortaya ne kadar iyi bir sonuç çıkardı bilmiyorum , ama hiç olmazsa ortada bu klişe hikayeden ziyade daha farklı ve ilgi çekici bir şeyler olurdu .
Ama günün sonunda Cingöz Recai'yi kötü değil , sadece ortalama buldum .
Filmin içerisinde iyi olan şeyler gerçekten de Cingöz Recai'yi izlenesi bir film yapıyor ve son zamanlarda çıkan Türk filmleri arasındaki farkını gösteriyor .
Fakat filmin senaryosu o kadar tembelce yazılmıştı ki , bu konuda ne Onur Ünlü ne de oyuncu kadrosu pek bir şey yapabilmiş .
Bu yüzden film bittikten sonra aklınızda kalan tek şey yaratılan atmosfer ve İmirzalıoğlu'nun Cingöz Recai'si oluyor .
Kötü bir film değil , sadece dev bir hayal kırıklığıydı benim için .
Çok daha iyisi olabilirdi .
Not : İzlediğim Onur Ünlü filmlerini size şöyle sıralayabilirim ( henüz Güneşin Oğlu ve Beş Şehir'i izleme fırsatı bulamadım ) : 1 ) İtirazım Var ( 9.3 / 10 ) 2 ) Sen Aydınlatırsın Geceyi ( 9.1 / 10 ) 3 ) Kırık Kalpler Bankası ( 8.3 / 10 ) 4 ) Put Şeylere ( 8 / 10 ) 5 ) Polis ( 7.4 / 10 ) 6 ) Aşkın Gören Gözlere İhtiyacı Yok ( 7.2 / 10 ) 7 ) Celal Tan ve Ailesinin Aşırı Acıklı Hikayesi ( 7 / 10 ) 8 ) Cingöz Recai ( 5.5 / 10 ) 9 ) Çocuk ( 3.8 / 10FİLMİN İYİ yanları : + Onur Ünlü'nün getirdiği stil . + Kenan İmirzalıoğlu'nun Cingöz Recai'si ve oyuncu kadrosu . + Setler , kostümler , yaratılan atmosfer . FİLMİN KÖTÜ yanları : - Son derecede klişe ve aşırı sıkıcı bir senaryo . - Umursamayacağınız karakterler . - Bir Hollywood filmine gereğinden fazla benzemesi . TOPLAM PUAN : 5.5 / 10
