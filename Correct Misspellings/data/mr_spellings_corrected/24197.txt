Aniden katılmaya karar verdiğim bu yılki ! f festivalinde ilgimi çeken sadece tek bir film vardı .
O da bu yıl " En İyi Animasyon Filmi " dalında Oscar'a aday gösterilmiş olan Kırmızı Kaplumbağa'ydı .
Ve bu filmin konusu hakkında hiçbir fikrim olmamasına ve fragmanını izlememiş olmama rağmen sırf filmin posteri bile ilgimi çekmeyi başardı .
Bu yüzden bu eleştiriyi oldukça basit tutacağım ve filmin konusundan size bahsetmeyeceğim .
Bu film hakkında ne kadar az şey bilirseniz , o kadar iyi .
Bu yüzden ilk önce filmin sevdiğim yanlarından başlayalım .
Animasyonun tarzına bayıldım .
Manzaralar , çizimler , kısacası her şey inanılmazdı .
Bunun nedeni de bu filmin yapımcılığını Studio Ghibli'nin üstlenmesi .
Studio Ghibli , en sevdiğim animasyon filmlerine imza atan ve 2015 yılında When Marnie Was There ile son filmiyle veda edip uzun bir süredir haber alamadığım bir stüdyoydu .
Bu yüzden filmin Studio Ghibli tarafından hazırlanmış olması benim için büyük sürpriz oldu ve filmi kesinlikle daha iyi bir hale getirdi .
Bu filmde hiçbir diyalog yok .
Ana karakterlerden kimse konuşmuyor bu filmde .
Bu sayede bu basit görünen hikaye daha da derinleşiyor ve karakterlerle duygusal bir bağ kurabiliyorsunuz .
Filmi izlerken hiç sıkılmadım çünkü bu hikaye o kadar naif işlenmiş ki !
Fakat filmin müziklerinden konuşmam gerek .
Bu filmde hiçbir konuşma geçmediği için hikayenin büyük bir çoğunluğu arka plan seslerine ve de en önemlisi , müziğe dayanıyor .
Ve filmin müzikleri şahaneydi .
Sürekli dinleyebileceğiniz cinsten .
Filmle ilgili sadece tek bir sorunum var , o kadar .
O da süresi .
Bu filmin 80 dakikalık aşırı kısa bir süresi var ve bu süre bana hiç yetmedi doğrusu .
Keşke film aşağı yukarı 100 dakika olsaymış .
Çünkü filmin içinde bulunduğu dünyayı keşfetmek ve karakterlerle daha fazla vakit geçirmek istiyorsunuz .
80 dakikalık bir süre ise bu bakımdan biraz yetersiz kalmış .
Ama genel anlamda bu filme bayıldım .
Yani seveceğime emindim ama bu kadar başarılı olacağını da düşünmüyordum doğrusu .
Senaryo inanılmaz derecede basit ama güçlü , karakterler ve içerik dopdoluydu .
Hayat hakkında müthiş mesajlar veren inanılmaz bir yapım olmuş .
Daha fazla detaya girmeyi çok isterim doğrusu ama film hakkında bu kadar bilgi yeter de artar sizin için .
Bilmeniz gereken tek şey , Kırmızı Kaplumbağa vizyona girdiği zaman koşa koşa sinemaya gitmeniz .
İnanılmaz bir deneyim yaşayacaksınız .
FİLMİN İYİ yanları : + Basit konusunun içerisine sıkıştırılmış olan derin bir senaryo . + Animasyonun kalitesi . + İçerik , mesajlar ve karakterler . + İnanılmaz müziği .
FİLMİN KÖTÜ yanları :
- Keşke süresi daha uzun olsaymış .
- Kolayca tekrar tekrar izleyebileceğiniz bir film değil .
TOPLAM PUAN : 9.5 / 10
