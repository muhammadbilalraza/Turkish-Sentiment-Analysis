Bu yılki İstanbul Film Festivali'nde en çok rağbet gören filmlerinden birisi olan Genç Karl Marx'ı festivalde izleme fırsatını kaçırdım çünkü filmin bütün seansları tamamen doluydu .
Ve her ne kadar Karl Marx'a karşı bir ilgim olmasa da filmin kendisini merak edip bir göz atmaya karar verdim .
Genç Karl Marx filmi , kısaca 20'li yaşlarında olan Karl Marx'a odaklanıyor .
Ve bu süre içerisinde onun kendi fikirlerini nasıl ortaya koymaya çalıştığını , Friedrich Engels ile nasıl tanıştığını ve eşi ile olan ilişkisinin nasıl geliştiğini görüyoruz .
Peki genel anlamda film nasıldı ?
Sorduğunuz kişiye göre değişir .
İstanbul Film Festivali'nde izlediğim Manifesto filmi gibi , Genç Karl Marx da herkese hitap eden bir film değil .
Eğer bu konuyu yakından takip ediyorsanız , filme bayılacaksınız .
Eğer bu tarz işleri sıkıcı buluyorsanız , bu film fikrinizi değiştirmeyecek .
Ve eğer benim gibi konu hakkında pek fazla fikriniz olmayıp açık bir zihin ile filmi izleyecekseniz , sonucu hiç de fena bulmayacaksınız .
Şahsen , Genç Karl Marx tam da olması gerektiği gibi bir iş olmuş .
Karl Marx'ın hayatına oldukça başarılı bir şekilde odaklanmış ve fikir akımları konusuna da iyi bir şekilde değinmiş .
Dediğim gibi , eğer Karl Marx'ı seviyorsanız bu filme bayılacaksınız .
Bana göre Genç Karl Marx , her ne kadar başarılı yanları olsa da hem bazı temalardan hem de hikayeye karşı pek fazla ilgim olmadığı için tekrar tekrar izleyebileceğim bir yapım değil .
August Diehl , Karl Marx rolünde harikalar yaratmış .
Film boyunca Diehl , tanınmaz bir haldeydi , performansı çok başarılıydı .
Aynı zamanda Stefan Konarske , Hannah Steele ve Vicky Krieps'i de çok başarılı buldum .
Raoul Peck'in yönetmenliği de başarılıydı .
Genç Karl Marx'ın beni en çok şaşırtan yanı , 2 saatlik süresine rağmen hızlı ilerlemesiydi .
Çünkü genelde bu tarz filmler çok yavaş ilerler ve film süresince saatimi yoklarım .
Ama Genç Karl Marx , hikayesini ilgi çekici bir şekilde anlatmayı başarmış ve çok fazla detaya girmeden seyirciyi boğmamaya çalışmış .
Filmi tekrar tekrar izlemeyecek olmamın yanı sıra , Genç Karl Marx'ın birkaç zayıf yanı var .
Bunlardan birincisi , film bazı detayları atlarken önemli kısımları da es geçmiş .
Bu esnada da o zamanlarda geçen savaşlara pek değinmemiş mesela .
Ayrıca , her ne kadar hikaye ilgimi çekmiş olsa da son 20 dakikada hikayeden koptum .
Çünkü film , son 20 dakikada tonunu iyice yavaşlatmış ve sadece ekstra sahneler ekliyormuş gibi hissettirmiş .
Genel olarak Genç Karl Marx , eğer hikayeyi seviyorsanız bayılacağınız , konuyla alakanız yoksa pek ilginizi çekmeyecek bir yapım .
Ben konuya karşı ilgim olmadan izledim ve sonuçtan pişman olmadım .
Film bittikten sonra Karl Marx'ın bir hayranı olmadım ama 2 saat boyunca hikaye ilgimi çekmeyi başardı .
Yine de , tekrar tekrar izleyebileceğim bir iş değil .
Sadece Karl Marx'a aşina olanlara tavsiye ederim .
FİLMİN İYİ yanları : + Müthiş oyunculuklar . + Hızlı ilerleyen diyaloglar . + Hikayenin ilgi çekici olması . + Geçen zaman dilimi başarılı yansıtılmış .
FİLMİN KÖTÜ yanları :
- Film , bir süreden sonra odak noktasını biraz şaşırıyor .
- Tekrar tekrar izlenebilecek bir iş değil .
- Bazı önemli noktaları es geçmiş .
TOPLAM PUAN : 6.8 / 10
