İlk filmi ile ilgimi çekmiş , farklı ve bilinmezlik duygusu ile sürükleyici bir şekilde kendini izletmişti .
Lakin bu benzer hikayelere sahip olan Labirent , Uyumsuz Ve Açlık Oyunları serilerinde ortak olarak göze çarpan sonraki filmlerde hep bir düşüş var .
( Açlık oyunları 2. film hariç , İlk filmden daha iyiydi hatta . 3. film çok vasattı . Son filmi daha bugün vizyona girdi ama yorumları pek iç açıcı değil . Amma uzun parantez oldu . ) Bu filmde de maalesef bunu yaşadım .
İlk filmdeki o heyecan yoktu .
Biraz gişe kaygısı mı demek lazım , bilemiyorum .
Kitabını okumadım ama filmi olmadı .
Baştan sona hareketli geçen bir film .
Aksiyon eksik olmuyor .
Şehirlerin yapısı ve o harabelik iyi gösterilmiş .
O zombi midir nedir garip yaratıklar filan da iyiydi .
Hatta bir çok filme göre daha yaratıcı buldum .
Özellikle bazı filmlerde ve The Walking Dead te dahil buna hep uyuşuk uyuşuk zombiler kullanıyorlar .
Bence bu filmdeki gibi daha yırtıcı , korkutucu ve hızlı olanları daha iyi .
Mesela World War Z filmindekileri de baya beğenmiştim .
Neyse bunlar iyi yönleri .
Kötü yönleri ise , konu çok klişe hale döndü .
İlk filmdeki o gizem duygusunu yitirdi .
Yerine gençler dünyayı kurtarabilecek mi hikayesine döndü .
Klişe patlama , kaçış sahneleri ile doldu .
Ve bazı senaryo eksikleri de iyice dengesini bozdu filmin .
İlk filmi izleyenler tabi ki izleyecektir bunu .
Ben beklediğimi bulamadım .
Hatta sinemaya gitmeyi düşünmüştüm iyi ki gitmemişim dedim şimdi .
Ama evde oturup izlenebilir .
Çerezlik bir film .
İyi seyirler .
6.0 / 10
