Yılın “En İyi Senaryo Uyarlaması” kategorisindeki Academy ve BAFTA ödüllerini kazanan senaryosunu , André Aciman’ın aynı isimli Türkçe ’ye de çevrilmiş olan “bestselling / çok satan” romanından ( 2007 ) uyarlayarak James Ivory’nin yazdığı “Call Me bu Your Name” , yönetmen koltuğunda Luca Guadagnino’nun oturduğu romantik bir drama …
Guadagnino’nun ünlü “Desire” üçlemesinin “I Am Love” ( 2009 ) ve “A Bigger Splash” ının ( 2015 ) ardından gelen ve on yedi yaşındaki Elio ( Timothée Chalamet ) ile yirmi dört yaşındaki Oliver’ın ( Armie Hammer ) aşklarını anlatmak suretiyle malum “homofobik” kitlenin asabını zıplatan 4 milyon Avro bütçeli bu film , 1983 yılının kuzey İtalya’sının kırsalındaki enfes manzaralara sahip bir yerlerde başlıyor …
Her yıl yaz aylarında , çalışmalarında kendisine yardımcı olması için bir asistan ayarlayan Prof .
Samuel Perlman’ın ( Michael Stuhlbarg ) bu yıl için seçtiği ve kitap tercümeleri yapan karısı Annella ( Amira Casar ) ile beraber karşıladığı isim Amerikalı Oliver’dır …
Oliver gibi Yahudi olan Perlman ailesinin bu konuğu , evin müzik ve kitap düşkünü oğlu Elio’nun odasına yerleştirilir …
Elio , bitişikteki yan oda da kalacaktır …
Yol yorgunu olduğu için uyumayı tercih ederek akşam yemeğini kaçıran Oliver , ertesi sabah mutfaktan sorumlu Mafalda’nın ( Vanda Capriolo ) hazırladığı kahvaltı sofrasına yetişir ve az haşlanmış yumurtasını kaşıklar …
Şoförlük , tamir bakım ve benzeri ıvır zıvır gibi işlerde diğer yardımcı Anchise’nin ( Antonio Rimoldi ) üzerindedir …
Kahvaltının ardından Elio ve Oliver bisikletleri ile kasabaya inerler …
Ki , bu durum aslında ikili birbirlerine duygusal olarak iyice “bağlanıncaya” kadar sıklıkla tekrarlanacaktır da …
Elbette sağlıklı erkekler olarak her ikisinin , kadınlara karşı ilgileri de bulunmaktadır …
Zira ne Elio ve ne de Oliver , Annella tarafından kendilerine “Sonny & Cher” lakabı takılmış olan Isaac ( Peter Spears ) ile filme esin kaynağı olan romanın yazarı André Aciman’ın canlandırdığı Mounir gibi doğrudan eşcinsel değildirler …
Örneğin Elio , Parisli dilber Marzia ( Esther Garrel ) ile yatıp kalkarken Oliver’da Chiara ( Victoire Du Bois ) ile hoşça vakit geçirebilmektedir …
İşte günler böyle akıp giderken , ilgi çekmek isteyen Elio’da boynuna aynen Oliver gibi “Davut Yıldızlı” bir kolye takmaya başlar …
Tabii giydiği , “New Wave / Yeni Dalga” müziğin önemli topluluklarından “Talking Heads” tişörtü de bambaşkadır …
Oldu olacak yeri gelmişken , filmin müziklerinin de son derece rafine olduğunu belirtmeden geçmeyelim …
Peki hepsi bu kadar mı ?
Olur mu hiç …
Daha geride : 1.	Oliver’ın yazdığı , “Çocuklaşma , gece yarısı görüşürüz” mesajı sonrasında Marzia ile seks yapmakta olan Elio’nun gözlerinin sürekli kolundaki saate gitmesi …
2.	“Şeftali” metaforu …
Ve …
3.	Finalde , “Kalbimiz ve bedenimiz bizlere bir kereliğine verilmiştir” diyen babası ile Elio arasındaki , “homofobiklere” ders niteliğindeki müthiş bir sohbet …
Sahneleri mevcut …
Eğer bugüne kadar halen izlemediyseniz , sinema dünyasının yükselen yıldızlarından Timothée Chalamet’in müthiş bir performans sergilediği bu filmi kaçırmamanızı önereceğiz …
Keyifli seyirler , Son bir not : Her ne kadar çok net bir tarih verilemese de bu nefes kesen filmin yine Guadagnino’nun yöneteceği bir devamı da duyurulmuş durumda …
