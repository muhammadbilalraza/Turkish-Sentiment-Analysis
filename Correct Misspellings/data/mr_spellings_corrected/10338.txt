Son yıllarda dünyayı uzaylılardan ve teröristlerden korumayı / kurtarmayı kendine bir görev haline getirmiş Hollywood yüz bininci kez dünyayı kurtarıyor !
Ama bu sefer bunu robot gibi kahraman adamlara değil süper zeki veletlere yaptırıyor .
Evet , bildiğiniz 12-17 yaş arası çocuklar ellerine iPad'imsi tabletleri almışlar , son derece gerçekçi bir simülasyon ortamında uzaylıları haklıyorlar .
Zamanında ' büyük kahraman ' Mazer Rackham uzaylıları geri püskürtmeyi başarmış ama yakın gelecekte geri döneceklerini de biliyorlar .
Bu yüzden de IF adındaki çocuklardan kurulmuş seçkin orduyu ikinci bir savaşa hazırlıyorlar .
Bir sürü ayı gibi güçlü , ‘yürekli’ Amerikalı varken neden dünyanın kaderi çocuklara emanet ediliyor diye düşünüyorsanız haksız sayılmazsınız .
Ancak bu saçmalığı gayet zekice bir fikrin desteklediğini duyunca düşünceniz değişecektir .
Herkesin bildiği gibi çocukların zekası teknolojiye ve bilgisayara büyüklerinkinden daha iyi işliyor .
Ender's Game'in yazarı Orson Scott Card da bu fikirden yola çıkarak teknolojik aletler kullanarak , uzaylılarla savaşma görevini geleceğin süper zeki çocuklarına vermiş .
Dediğim gibi , bence gayet hoş bir fikir .
Ender's Game , Thor : Karanlık Dünya gibi aslında bir yaz filmi ancak iddialı filmlerin arasında eğlence de arayan seyirci için gayet iyi bir seçenek .
Daha çok çocuk filmi olsa da bilim kurgu severleri tatmin edecek düzeyde .
İlk yarısı beklentileri karşılayan , ikinci yarısı ise hayal kırıklığı yaşatan filmin en büyük kusuru felsefe yaparak seyirciyi bunaltması .
Hiç ahlak dersleri veren bir oyun oynadınız mı ?
Ben oynamadım ve şahsen bir oyunu izlerken de ahlak dersi almayı son derece gereksiz buldum .
7,7 / 10
