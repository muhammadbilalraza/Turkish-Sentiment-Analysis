İlk film , “Mamma Mia ! ” ( 2008 ) nine ticari başarısının ardından ; Universal Pictures tarafından devam filmi olarak çekim programına dâhil edilen “Mamma Mia !
Here We Go Again” , Ol Parker tarafından yönetilen aşk temalı bir müzikal komedi …
İlk film de olduğu gibi yine Catherine Johnson’ın müzikali etrafında şekillenen filmin senaryosunu bu kez Richard Curtis , Ol Parker ve Catherine Johnson birlikte yazmışlar …
Filmin müziklerine de , 1970'li yılların İsveçli pop grubu Abba’nın şarkıları damgasını vurmuş …
75 milyon dolarlık bir bütçeyle çekilen ve 16 Temmuz 2018 tarihinde vizyona giren filmin gişe hasılatı 393 milyon dolar seviyelerinde …
Çekimleri , 2017 Ağustos ve Aralık ayları arasındaki beş aylık bir sürede Hırvatistan ve İngiltere’deki Shepperton Studios’da gerçekleştirilen filmin , 7 / 10 ( 39.638 oy ) ve 3.8 / 5 ( 4.418 oy ) olan IMDB ve Rotten Tomatoes izleyici puanı ortalamalarıyla 6.3 / 10 ( 230 yorum ) ve 60 / 100 ( 46 yorum ) olan Rotten Tomatoes ve Metacritic yorum ortalamaları , seyircinin ağzının suyunu akıtan bir Hollywood prodüksiyonu ile karşı karşıya olduğumuzu söylüyor gibi …
Peki , gerçekten de öyle mi ?
Bunu anlayabilmek için , gelin isterseniz her zamanki gibi önceliği yine oyuncu kadrosuna vermek suretiyle filmimize biraz daha yakından bakalım …
Bakalım da , bakmadan öncede neredeyse izlemediği hiçbir müzikal kalmamış biri olarak 1970’lerin ve 1980’lerin pembe dizilerini anımsatan bu film hakkında birkaç şey söyleyelim , daha doğrusu sorular soralım …
Ve ilk sorumuz da , “Bu film neyi anlatıyor ve mesajı ne ? ” şeklinde olsun …
Ardından da , “Waterloo” ( 1974 ) , “Mamma Mia” ( 1975 ) , “Dancing Queen” ( 1976 ) ve “Fernando” ( 1976 ) gibi Abba hitlerinin cover versiyonlarına klip çeker gibi film yapmanın neresinin müzikal olduğunu soralım diyeceğiz …
Diyeceğiz de , nihayetinde gözleri paradan başka hiçbir şeyi görmeyen filmin yapımcılarının böyle bir dertlerinin bulunduğunu da pek sanmıyoruz .
Hal böyle olunca da , gerçek müzikal izleyicisini değil de cafcaflı castingi ile daha çok bu işten pek fazla anlamayan vasatı tavlamaya yönelik olarak kurgulandığı apaçık belli olan bu filmin zevahirini , ne o adalı modalı , yatlı kotralı hikâyesi ne de bu hikâyede boy gösteren Amanda Seyfried , Andy Garcia , Lily James , Dominic Cooper , Pierce Brosnan , Colin Firth , Stellan Skarsgård ve Meryl Streep gibi isimlerle “Fernando” ( 1976 ) yu seslendiren Cher’de kurtarmaya yetmemiş …
Şimdi diyebilirsiniz ki , “İyi de kardeş , filmin gişesi tamı tamına 393 milyon dolar …
Sen , elde bilet bu hasılatı yaptırmak için salonlara koşuşturanlardan daha mı iyi bilecen sinema işlerini ? ”Olabilir …
Bazıları öyle zannetse de bir filmin , “Nitelikli filmler” kategorisinde yer alabilmesi için tek ölçüt onun gişesi de değil zaten …
Sonuç olarak , özellikle de bir müzikal için fazla hafif ve sıradan kalmış olan bu film için puanımız 2,5 önerimiz ise , “siz bilirsiniz” şeklinde olacak …
Her şeye rağmen zamanı bol olduğu için bu filmi izlemekte ısrarcı olanlara keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 4 Kasım 2018 günü saat 00.17’de yazılarak paylaşılmıştır .
