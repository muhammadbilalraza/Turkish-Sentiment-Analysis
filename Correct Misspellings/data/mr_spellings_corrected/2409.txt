MUHTEŞEM MUHTEŞEM MUHTEŞEMİki sene üst üste Inarritu filmlerini sinemada izlemek gerçekten bizim neslimiz için büyük şans .
Bizden bir nesil büyükler ; Sidney Lumet , Ertem Eğilmez , Scorsese gibi ustaların her yıl eser verdiğinden ve bunları sinemada izledikleri için kendilerini şanslı hissettiklerinden bahsederler .
Biz de Inarritu tarzı yönetmenleri izlediğimiz için şanslı olduğumuzu küçük nesillere anlatacağız .
Birdman'den sonra benim için yavan geldiği kesinlikle tartışılmaz ancak bu seneki filmler içinde kendine ciddi hatrı sayılır bir yer bırakıyor .
Gerçi Birdman benim için çok büyük bir efsaneydi .
Hatta Mulholland Drive ve The Pianist'ten sonra 21.yüzyılın en iyi filmi olduğunu hep söylerim .
Unutmadan ; Birdman yaşım gereği halen sinemada izlediğim en iyi filmdir .
O filmde büyük bir Amerikan taşlaması , popüler kültür eleştirisi vs. bir sürü çok cesur eleştiri vardı ve çok da sertti .
Ödülü Birdman'e verdiği için akademiye tekrar tekrar teşekkür ediyorum .
The Revenant'ta yeniden bir Amerikan kültürü - beyaz ırk eleştirisi bulunuyor .
Bu sefer ki hicivin sertliği biraz daha naif .
Ancak bu yumuşak dilli eleştirinin olması bile benim açımdan bir lütuf ve tabiki filmin en önemli artısı da bu Kızılderili yanlısı eleştiriler .
Şef ile Fransızlar'ın diyaloğu Meşhur Kızılderili kabile sözü olan " Son ırmak kuruduğunda , son ağaç yok olduğunda , son balık öldüğünde ; beyaz adam paranın yenmeyen bir şey olduğunu anlayacak . " akla getiriyor .
O sahneyi çok sevdim ve duygulandım .
Filmde oyunculuk anlamında Di Caprio dışında Tom Hardy dahil hiç kimseye güvenmiyordum .
Ancak inanır mısınız Inarritu figüranı bile çok iyi kullanmış .
Oyunculukları çok beğendim ve çok doğal buldum .
Di Caprio kesinlikle efsanevi bir iş çıkarmıştı .
Ama bence yinede daha iyi oynadığı filmler vardı .
Hele ki The Wolf of Wall Street'teki rolü onlarca kez oscar almayı hak ediyordu ve büyük bir haksızlık yapılmıştı .
Bu sefer hakkı olan ödülü vereceklerdir .
Onun yanı sıra başta Tom Hardy'e güvenmediğimi söylemiştim .
Çünkü Kara Şövalye Yükseliyor dışında hiçbir oyunculuğunu başarılı bulmadım ama bu sefer The Revenant'taki rolü üzerine çok iyi oturmuş .
Anladım ki Tom Hardy " kötü adam " rollerini çok iyi oynuyor .
Benim yardımcı erkek oyuncu dalındaki favorim Mark Rylance idi ama Tom Hardy alırsa gerçekten üzülmem .
Bunların dışında Hugh Glass'ın oğlu ve kendini asan kızılderili başta olmak üzere yan karakterlerin de oyunculukları bayağı iyiydi .
Gelelim filmdeki eleştiriler dışında en sevdiğim noktaya .
O nokta kesinlikle görüntü yönetmeni performansıdır .
Emmanuel Lubezki yaşayan efsane olduğunu kanıtladı .
Knight Of Cups'taki başarısı bence daha iyi olsa da bu filmdeki her bir görüntü karesi çerçeveye alınıp sergilenebilir .
Görüntü yönetmenliği filme çıta atlatan çok önemli bir unsur olmuş .
Görüntü yönetmenliğinin doğallığını perçinleyen ise bence ses miksajı ile yapmış ve harika bir bütün oluşturuyor .
O doğal resimler ile arkada uluyan kurtların sesi - koşuşturan atların sesleri - nehrin sesi vs. çok büyük gerçekçilik sağlamış .
Oradaymış hissi veriyor ve karakterlerin yerine kendimizi koyabiliyoruz bu da sebeple bazı sahnelerde ne yalan söyleyeyim insanı geriyor .
Filmi izlerken tıpkı bir kahramanın destanını dinliyormuş izlenimini aldım .
Hugh Glass hikayesi de bir nevi destan .
Ve destanlarda bazı şeyler abartılı oluyor .
Aslında bu abartıları hoş karşılamam gerekirken bu kadar GERÇEKÇİ bir filmde hiç yakışmamış .
Belki de karakterlerin derinliğine hiç inilmemesi ile birlikte filmin en büyük kusuru budur .
Mesela Hugh Glass'ın uçurumdan at ile birlikte düştüğü sahne bence fazla gereksizdi .
Atın içine girip ısınma sahnesi etkileyici olsa da at ile düştükten sonra hiçbir şey olmamış gibi kalkması benim yüzümü buruşturdu .
Çünkü o kadar yüksekten süngere düşsen bile bir yerin incinir ama maalesef buna dikkat edilmemiş bunun yanında filmin çok etkileyici gözüken " ayı ile çarpışma " sahnesinde de bir takım yanlışlar mevcut .
Ayı adeta bir dev gibiyken yüksekten normal bir insanın üzerine düşmesi tartışmasız direk ölümdür ancak Hugh Glass ağır yaralı olarak kurtuluyor .
Bence bunun çözümü çok basit .
O kadar büyük bir ayı yerine daha ufak bir ayı resmetselerdi çok daha inandırıcı olurdu böyle olunca abartı sezdim .
Zaten filmin tek eleştirilecek yanı bence senaryosu .
Karakterlerin de daha derinine inilmeliydi .
Tabi senaryosunu eleştirmişken daha iyi yerleri de mevcut .
Kızılderili ile birbirleri arasında çıkar ilişkisi olmaksızın yaşadıkları dostluk harikaydı .
Kar yağışına dil uzatmaları da çok iyiydi .
Irk ayrımı olmaksızın yaşanan dostluğu çok sevdim .
Keza aile içi bağların öneminin gösterildiği yerler de çok iyiydi .
Ama bu harikulade sahnelerin daha vurucu diyaloglar ile bezeli olmasını çok isterdim .
Sanki filmde zoraki bir diyalog eksikliği vardı .
Inarritu tarzlarında geveze filmler yapar ve ben o gevezeliğini çok severdim .
Gerçi sessiz filmleri de severim .
Ancak bu sefer karakterler konuşmayınca derinliklerine pek inemedik .
Her neyse filmin bana kattığı sırf bir adamın hayat hikayesi olmadı .
Alt metinindeki insancıl ve duygusal mesajlar daha önemliydi .
Filme girmeden önce Kızılderililer ile ilgili bir şey olacağını tahmin etmiyordum .
Kızılderililerin yaşadığı zulümlerin anlatıldığı ve o dönemi yansıtan filmlere bayılan biri olarak o tarz şeyler biraz olsun bulunduğu için çok mutlu oldum .
Kısaca The Revenant o Büyük beklentinin altında kalsa da çok sağlam ve emek harcanmış bir film .
