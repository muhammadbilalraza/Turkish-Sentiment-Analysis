James McAvoy'un başrolünde olduğu Filth , aynı zamanda bir kitaptan uyarlanmış bir film ve alkole , uyuşturucuya ve kadınlara bağımlı olan ve herkese çok pis davranan Bruce Robertson'ı konu alıyor .
Bu arada bu adamın aynı zamanda polis olduğunu söylemiş miydim ?
Epey delice .
Filth , komedi , kara komedi ve dram arasındaki ince çizgiyi çok iyi tutturuyor .
Filmin ilk yarısı komedi olup seyirciyi güldürmeye çalışırken filmin ikinci yarısı , bu hastalıklı kişiliğin yaşadıkları sorunlara ayak basıyor ve bu karakter için gerçekten de bir şeyler hissetmemizi sağlıyor , bütün yaptıklarına rağmen .
Gerçi filmin bazı anlarında cıvıttığı da oluyor .
Espri anlayışını bazen çok ileriye götürüp güldürmüyor ve tekrara sarıyor .
Ama genel anlamda seyir zevki oldukça iyiydi bu filmin .
Fakat bu filmi iyi yapan yegane element , James McAvoy .
Kim düşünürdü ki Charles Xavier'ın bir gün böyle rollere düşeceğini ?
McAvoy , kariyerinin en iyi performansını göstermiş ve bu manyak , psikopat ( bu kelimeler yetersiz kalır ) karakteri dibine kadar canlandırmayı başarmış , bu filmi sırf onun için izleyebilirsiniz .
Genel anlamda Filth , mükemmel değildi çünkü " terfi almak " gibi ucuz bir konunun etrafında dolanıp durdu , tekrara sardı ve bazı sahneleri abarttı .
Ama genel anlamda bu film , iyiydi bence .
McAvoy mükemmeldi , senaryonun bağlandığı yer ve yaptığı ters köşe ilginçti .
Bu tarz filmleri sevenler için iyi bir yapım .
TOPLAM PUAN : 7 / 10
