Underworld ve Resident Evil aynı temaya sahip .
Fiziken çekici , ruhen kederli - kasvetli süper savaşçı kadınların azimli mücadeleleri .
Bu temada zombiler , vampirler ve kurtadamlar , esas kızın hoplayıp zıplayarak dans estetiğini ve şiddeti birleştirdiği birer figüranlar .
Bu kasvet - estetik - şiddet üçlemesi o kadar başarılı ki , işin doğrusu , filmde bir konuya gerek kalmıyor , esas kızı izleyerekten filmi bitiriyoruz .
Underworld ve Resident Evil'ın son sayıları aynı kaderi paylaştılar .
Yönetmenler , son derece hatalı olarak , seyircinin artık tatmin olmayacağını düşünmüş olmalılar ki , her iki diziyi de ekstrem noktalara taşıyarak , dokusunu zedelediler .
Underworld'da Selene'nin güçleri ve ürettiği şiddet alabildiğine arttırılmış .
Daha filmin ilk sahnesinde insan - askerlerin gerekli - gereksiz koyun gibi boğazlandığını görerek doku zedelenmesine uğruyoruz .
Çünkü bir asker ile bir cani arasındaki ince çizginin kaybolması , özdeşleşme mekanizmalarımızı bloke ediyor .
Selene'nin olağanüstüleşen güçleri , değil bizim gerçeklik duygumuza , filmin kendi senaryosuna bile örtüşmüyor .
Bir sahnede 3.kattan aşağı atladığındaki yuvarlanış , sonraki sahnede 10.kattan kelebek misali inişine dönüşüyor .
Duruma göre gerçeklik yani .
Tüm bunlara rağmen , bu kasvet - estetik - şiddet üçlemesi kendi yapımcılarının bile farketmediği bir başarı yakaladı ve daha epeyce bir izlenir .
Underworld , 7.1 imdb puanından fazlasını hakettiği gibi , kendi klasmanında halen 10'dur derim .
