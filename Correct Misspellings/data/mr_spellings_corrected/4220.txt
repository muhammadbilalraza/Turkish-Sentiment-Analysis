Sanırım gülmekten espri kaçırmayı ve durun bir nefes alalım demeyi bekledim bu filmde de ama olmadı .
Konusu ve kaliteli oyuncuları ile iyi bir film olduğunu söylemek mümkün .
Ancak komedi demektense " romantik komedi " demek ve " acaba bu film , dizi olarak devam eder mi ? " diye düşünmeden de edemiyor insan .
Zira film dizi havasındaydı .
Yazarı uzun yıllar dizi film yazmış bir senaryoda sinema ritmini bulamaması da son derece normal aslında .
Öte yandan ben bu oyuncu seçimlerine ( cast işine yani ) çok takılıyorum .
Üzerinde " çatlak anne " imajı yapışan Devrim Yakut ( damadın annesi ) bu filmde daha önce Bana Masal Anlatma filminde de yine aynı oyuncunun ( Fatih Artman'ın ) annesi rolünde .
Daha önce Düğün Dernek serisinde de Devrim Hanım yine anne rolündeydi .
Damadın abisini çok beğendim diyebilirim .
Başarılı bir seçim ve iyi bir oyunculuk .
Ancak Zeynep'i oynayan bol dövmeli ve dekolteli kızımız Su Kutlu ( Zeynep karakteri ) ise göğüs dekoltesi ile gizlediği kötü oyunculuğu ile olmamış .
Adana'nın görselliği , yemeklerin acılığı ve bundan çıkan espri salonu çok güldürdü .
Bunun dışında da bir iki yerde daha salon genelinden iyi tepki geldi .
Bunun dışında sanırım çoğu insan ya fragmanı izlememiş ya da aynı şeye bir daha gülebiliyor zira salonun çoğu fragmanda kullanılan esprilere de güldü .
Filme gitmek isteyenlere tavsiyem , gülme beklentisini düşük tutmaları .
