Fitzgerald'ın dönemin ruhunu eksiksiz yansıtan ve beni derinden etkileyen bir hikayeye sahip olan eserini okudum .
Tabii ki ister istemez böyle bir kadro görünce beklentiler de artıyor .
Çoğu sahneyi izlerken içimden " daha iyi olabilirdi , daha iyi çekebilirdi " dediğim oldu .
Bu zaten uyarlamaların kaderinde var .
Ben yine de çok acımasız olmamaya çalıştım .
Film süresince bir dalgalanma yaşadığımı söyleyebilirim .
Şöyle ki ; dediğim gibi başlangıçta yüksek olan beklentilerim , ilk yirmi dakika içinde yerini yavaş yavaş hayal kırıklığına bırakmaya başladı .
Özellikle karakterlerin yeterince tanıtılmadığı , bizlere akis ettirilemediği düşüncesindeydim .
Hele bir de kitabı okumayanlar için film ile bir bağ kurmalarını sağlayacak olan başlıca unsur onları tanımakta zorluk çekmemeleri ve bir yerlerinden de olsa hikaye veya karakterler ile yakınlık kurabilmeleri değil midir ?
Bu nedenle beklentilerimde bir düşüş yaşandı .
Malikaneye ilk girdiğimiz parti sahnesinden itibaren biraz bir toparlanma oldu .
Daha sonra yine bir yerlerde , finale doğru , yine gücünü kaybeder gibi oldu film benim için .
En sonunda ise , yani finalin de finali diyebileceğimiz kısımlarda yine bir iyileşme oldu ve kitaba , esere yakışır biçimde perde karardı .
Bu dalgalanmanın ışığında genel olarak 2.5 saatlik süreye baktığımda , aslında beğendiğim bir film görüyorum .
Fakat bu durumda Luhrmann'ın payı var mı yoksa sadece Fitzgerald sayesinde mi tam olarak bilemiyorum .
Sanırım ikincisi , yani eserin , hikayenin kendisi .
Fakat bu karakterleri ete kemiğe büründüren özellikle DiCaprio ve Maguire'ı da tebrik etmeden olmaz .
Edgerton da iyiydi denebilir ancak Mulligan , bana kalırsa çok çok önemli olan Daisy rolünde sırıtıyor , onun ağırlığını kaldıramıyor .
Her ne kadar kendisinin yetenekli bir aktris olduğunu düşünsem de , Daisy rolü için daha pek çok isim düşünülebilirdi sanki .
Toparlarsak , tabii ki kitaptan aldığımız hazzın aynısını filmden beklemek her zaman adil değil .
Zaten böyle bir başarıya on yılda bir ancak tanık olabiliyoruz .
Gatsby de onu okuyanlar ve üzerine düşünenler için gerçekten önemli , değerli bir eser .
Değerli bir adam .
Uyarlamasının da daha sağlam olmasını isterdim .
