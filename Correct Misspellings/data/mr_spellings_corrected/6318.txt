Eğer geçen yıl çıkmış olan Citizenfour belgeselini izlediyseniz , bu film hakkında az çok bir şey biliyorsunuz zaten .
Snowden filmi , Citizenfour belgeselinin tıpkısının aynısı aslında .
Sadece bu esnada araya flashbackler atılarak Edward Snowden'ı daha iyi tanıtmış , o kadar .
Eğer hikayeyi bilmiyorsanız , CIA adına çalışan Edward Snowden , hükümetin insanlardan bir sır sakladığını keşfeder ve bunu açıklığa kavuşturmak için hayatını tehlikeye atıyor kısaca .
Ve film de dediğim gibi , duyduğumuz bu hikayeyi daha ayrıntılı bir şekilde anlatma peşinde .
Öncelikle filmdeki oyunculuklara bayıldım .
Joseph Gordon - Levitt , beni her işiyle şaşırtmaya devam ediyor ve bu filmde de yine başarılı bir performans sergilemiş .
Beni en çok şaşırtan kişiyse , Shailene Woodley'di . Woodley , bu filmde diğer performanslarının aksine daha gerçekçi bir performans sergilemiş .
Kariyerinin en iyi oyunculuğu diyebilirim .
Bunun dışında Nicolas Cage'i filmde kısa bir süre görmek çok hoştu .
Ayrıca Zachary Quinto , Melissa Leo , Rhys Ifans gibi renkli oyuncu kadrosu da bu filme güzel eklemeler olmuş .
Yönetmen Oliver Stone'u da uzun zamandan sonra böyle iyi bir işte görmek çok iyiydi doğrusu .
Film mükemmel demiyorum , sadece yönetmenin son 15 yılda yaptığı en iyi iş olduğunu düşünüyorum .
Ve hikayeyi de Citizenfour belgeselinden bilmemize rağmen bu film seyirciyi dinç tutmayı başarıyor .
Filme eklenmiş olan detaylar gerçekten de görülmeye değer doğrusu .
Fakat Snowden'ı izlerken her ne kadar iyi vakit geçirmiş olsam da filmin sürekli beni kurcalayan bir tarafı vardı ve bunu film bittikten sonra bir türlü bulamadım .
Ama şimdi bulduğumu düşünüyorum .
Snowden'ın en büyük sorunu şu : Filmin 134 dakikalık upuzun bir süresi var ve bu süre boyunca hepimizin bildiği , bilgileri kaçırma anına odaklanıyor film .
Film bu ana gelene kadar açıklama sahnelerinden geçiyor ve karakterlere odaklanmaya çalışıyor derken o an geliyor ve geçiyor .
Filmin o an üzerinde yarattığı beklenti o kadar da büyük bir iz bırakmıyor .
Ve o andan sonra da film 30 dakika kadar ilerlemeye devam ediyor ve hikaye burada iyice yavaşlamaya başlıyor .
Sonra da normal bir şekilde bitiyor .
Eğer Snowden'ın süresi daha kısa olsaydı ve bu an o kadar büyütülmeseydi , ortaya daha iyi bir sonuç çıkardı bence .
Eğer konuya ilginiz varsa ve bu hafta sonu izlemek için ilginç bir film arıyorsanız , beklentilerinizi büyütmeden Snowden'ı izleyebilirsiniz .
Yetersiz taraflarına rağmen izlenebilirliği olan bir yapım .
FİLMİN İYİ yanları : + Oyuncu kadrosu . + Senaryonun parmak bastığı ilginç noktalar . + Oliver Stone'un yönetmenliği .
FİLMİN KÖTÜ yanları :
- Film son 30 dakikasına doğru iyice yavaşlamaya başlıyor ve süre gereksiz yere uzatılıyor .
- Senaryonun film boyunca üzerinde durduğu " o an " ın seyircide o kadar büyük bir iz bırakmaması .
TOPLAM PUAN : 6.8 / 10
