Biraz Saving Private Ryan , biraz War of the World , biraz da Independence Day .
Oldu size işte Dünya İstilası : Los Angeles Savaşı .
Tipik bir popcorn film .
Söz konusu dünyanın , tabii çoğunlukla Amerikanın dünya dışı varlıklar , uzaylılar tarafından işgali olunca Amerikan deniz piyadelerinin , askerlerinin gözünden izliyoruz filmi .
Haliyle Dünya İstilası adlı bu yapımın Amerikan vatanseverliğinin ya da milliyetçiliğinin yüceltildiği , ABD ordusunun kutsandığı bir propaganda filmi olduğunu anlamışsınızdır .
Filmin harika özel efektlerle süslü olduğunu söylemeye bile gerek yok aslında .
Başarılı ve etkileyici görsel efektlerinin yanı sıra , ses efektleri de gerçekten muhteşem .
Teknik olarak fazlasıyla başarılı ve kesinlikle çok iyi çekilmiş bir film Dünya İstilası .
Ama hepsi bu kadar .
Filmimiz her ne kadar tam bir görsel şölen olsa da zayıf senaryosu ve bilindik uzaylı istilası klişeleriyle sizi bayıyor maalesef .
Film boyunca uzaylıların tam olarak nasıl varlıklar olduklarını veya neye benzediklerini net göremiyoruz bir türlü .
Gördüklerimiz çoğunlukla robotlar ve işgalci yabancıların savaş makineleri , yok edici hava araçları falan filan .
Anlayacağınız film bilgisayar oyunundan farksız .
Bu filmin vizyona girdiğinde , hep birlikte Natonun da Libyaya olan askeri müdahalesini izledik tv ekranlarından .
Gerçekten dünyayı istila eden birileri var ; ama bu uzaylılar değil maalesef .
Filmi izlerken Uzaylıların yerine ABD ordusunu ya da diğer batılı emperyalistleri ; filmdeki askerler , Amerikalılar yerine de ABD işgali ya da askeri müdahalesi altındaki ülkelerin masum halklarını koyabilirsiniz .
Böylesi daha gerçekçi oluyor hiç kuşkusuz .
Bu arada filmin neden Los Angelesda geçtiğini merak edenler için söyleyeyim ; iddialara göre 1942de , ikinci dünya savaşı yıllarında Los Angelesda gökyüzünde tarif edilemeyen cisimler görüldüğü ve ABD ordusunun bu cisimlere ateş açtığı söylentiler arasında .
Bu olay Los Angeles Savaşı adıyla anılmakta .
