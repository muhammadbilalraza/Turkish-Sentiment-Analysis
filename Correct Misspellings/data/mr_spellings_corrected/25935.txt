Önce kısaca bir hatırlayalım , Liseli Polisler'in ilk filminin fazla büyütülecek bir yanı yoktu .
Sadece bazı yerlerde güldürmekten başka öteye gidemiyordu .
Fakat bu filmin ilk filmden daha iddialı olacağı belliydi zaten .
Channing Tatum ve Jonah Hill ikilisi son zamanlarda oldukça filmde rol almış ve biraz daha işinde profesyonel olmuşlardı . ( komedi dalında tabii ) Filmin yönetmenleri Phil Lord ve Christopher Miller'in filmleri ise hep orijinal bir fikre dayalıydı ve senaryosu genellikle sağlamdı .
Bu ikili de bu yılın başında Lego Filmi ile iyi bir başlangıç yapmıştı .
Bu sayede de bu ikiliden de bu filmde aynı başarıyı bekledik .
Ve beklediğimize değmiş çünkü bu film serinin ilk filminden daha iyi , daha komik ve her haliyle daha başarılı .
Filmin konusunu bir özet geçeyim önce : " Polis Schmidt ( Jonah Hill ) ve Jenko ( Channing Tatum ) lisede yürüttükleri operasyonun sonucunda çalıştıkları departmanın komiseri Kaptan Dickson , ( Ice Cube ) bu ikiliyi yeni görevi için bu sefer üniversiteye atar . Görev öncekinin aynısıdır ; Üniversiteye git , WHYPHY adlı uyuşturucuyu kimin sattığını bul ve onu yakala . Fakat bu sefer işleri biraz zorlaşacaktır . "
Aslında filmin kendisi bir klişeden ibaret .
Fakat film her saniyesinde bu klişeler ile dalga geçerek keyifli bir seyirlik yaratıyor ve işini de fazla parodiye kaçmadan yapıyor .
Ayrıca bu parodi yapabilecek elementler ilk filminden sonra daha iyi oturuyor .
Yani ilk filmde 80'lerden kalma bir projeyi yeniden hayata geçiriyoruz deniliyordu .
( O da şu yüzden , Liseli Polisler'in 87 yılında Johnny Depp'in başrolünde oynadığı 5 sezon sürmüş bir dizisi vardı ) Şimdi ise ilk filmde dalga geçtikleri şeyi bu sefer yine dalga geçiyorlar .
Yani film koca bir eğlenceden ibaret diyebilirim ve bu sefer bu filmde ilkine göre daha fazla güldüm ve iyi vakit geçirdim diyebilirim .
Filmin en eğlenceli kısımlarından bir kaçı bunlar mesela : Jonah Hill'in en baştaki aksanı , ölen kız adına okuduğu şiir , baştaki operasyonun tamamı , 21 ile 22 Jump Street kiliselerinin karşısındaki yapım aşamasındaki 23 Jump Street kilisesi , Jenko'nun derslerde kimin uyuşturucu sattığını bulmaya çalışması , Schmidt ve hoşlandığı kızın birlikte konuşurken meğerse tüm gün kızın oda arkadaşının orada olması , Ice Cube'ın olduğu sahnelerin tamamı , departmanın bütçesi bitince çatışmalı sahnelerde daha ucuz yerlerden geçilmeye çalışılması , Bahar Tatili sahneleri ve daha bir sürü komik kısım .
Yani saymakla bitmez .
Kısaca , Liseli Polisler 2'nin pozitif yanları oldukça fazla .
Komedi sevenlere mutlaka tavsiye ederim .
İlkine göre yargılamayın , daha iyi bir film çıkmış ortaya .
Türünün sevenlerinin hoşuna gideceği bir film , rahatlıkla izleyebilirsiniz .
4 / 5Son not : Filmin herhalde en iyi tarafı filmin sonundaki , Liseli Polislerin devam filmlerinin uydurulması , video oyunları , aksiyon figürleri kısmı oldu .
