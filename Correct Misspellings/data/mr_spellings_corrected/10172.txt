Hikâyesi , Jez Butterworth , John - Henry Butterworth ve Jason Keller tarafından yazılan “Ford v Ferrari” , yönetmen koltuğunda James Mangold’un oturduğu bir drama …
Dünya prömiyeri , 30 Ağustos 2019’da Telluride Film Festival ( TFF ) yapılan ve 15 Kasım 2019 tarihinde Amerika’da vizyona giren filmin , 8.1 ( 281.884 oy ) ve 4.7 / 5 ( 24.150 oy ) olan IMDB ve Rotten Tomatoes izleyici puanı ortalamalarıyla 7.8 / 10 ( 341 yorum ) ve 81 / 100 ( 47 yorum ) olan Rotten Tomatoes ve “Mutlaka İzlenmeli” etiketine de sahip olan Metacritic yorum ortalamaları yeterince iyi …
Ama biz yine de 97,6 milyon dolarlık bir bütçeyle çekilen ve 225,5 milyon dolarlık iyi bir hasılat rakamını yakalamış olan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce 2 Academy ve 1 BAFTA ödüllü filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , Ford ile Ferrari mühendis ve pilotları arasındaki rekabet anlatılıyormuş gibi yapılarak , Ford’un tepe yönetiminde fokurdayarak kaynayan “cadı kazanına” ve yaşanılan “psikolojik mücadeleye” odaklanıldığı bir film olduğunu söyleyerek başlayabiliriz …
Aslında bir anlamda böyle yapılarak , bilgisayar başında sabahlara kadar oyun oynayan yahut da vakti zamanında oynamış olan genç bir kitlenin hem gönlü ve hem de cebindeki parası alınırken , “kurtlar sofrası” olarak da adlandırılabilecek olan iş dünyasındaki tepişmelerden ve bütün bunlar yaşanırken “soğukkanlılığını korumayı becerebilen profesyonellerden” de örnekler sunulmuş filmde …
Gelin şimdi ; aradan geçmiş olan uzunca bir sürenin ardından , " yorum yazıyorum " masalı ile filmin başına üşüşmüş olan " fuzuli kalabalıkların " da dağılmış olduğu bu sakin ortamda , tek tek açarak inceleyelim bütün bunları …
Evet , arka planda 1966 yılının Le Mans yarışının 24 saati ile Daytona Pistinde kazanılan ilk zafer dâhil bu yarış için yapılan deneme sürüşleri ve Enzo Ferrari’ye ( Remo Girone ) şapka çıkarttıran Ford pilotu Ken Miles ( Christian Bale ) ile Ferrari pilotu Lorenzo Bandini’nin ( Francesco Bauco ) arasındaki nefes kesen mücadelenin bulunduğu çok açık …
Fakat gerçekte gösterilmeye çalışılanlar tamamen farklı …
İsterseniz bunu daha net olarak açıklamak amacıyla isim isim ilerleyerek kısa bir “karakter analizi” turu yapalım …
( Büyük torun ) Henry Ford iyi ( Tracy Letts ) : O , şirketi için kötüye gitmekte olan durumu tersine çevirmeye çalışan bir iş adamı …
En önemli özelliklerinden birisi de para kazandırdıkları sürece kendisi için çalışanlar arasında bir “iyi adam” , “kötü adam” ayrımı yapmaması …
Bay Ford’da , diğer pek çok patron gibi üst düzeydeki çalışanları arasındaki bu ( yıpratıcı da olabilen ) rekabetin sonuçlarını “doğal seçilime” , yani güçlü olanın hayatta kalması ilkesine bırakıyor …
Leo Beebe ( Josh Lucas ) : Henry Ford II’nin yakın arkadaşı ve amacına ulaşma uğrunda her şeyi mubah görerek herkesten hep birkaç adım önde ( gizli veya açık ) hamleler yapmaya çalışan “Makyavelist” bir yönetici …
Amerikan otomotiv sektörünün efsanevi isimlerinden Lido Anthony “Lee” Iacocca ( Jon Bernthal ) : Ford’un , Leo Beebe’nin entrikalarına rağmen , akılcı bir tutum sergileyerek , sakin kalmayı becerebilen Başkan Yardımcısı …
Ki bu durum , onun nihayetinde Başkanı da olduğu ve yılda 2 milyar dolar kar ettirdiği şirketten , Henry Ford iyi ile yaşadığı tartışma sonrasında “kovulduğu” 13 Temmuz 1978 tarihine kadar devam etmişti de …
Matt Damon ve Christian Bale tarafından canlandırılan Carroll Shelby ile Ken Miles’ın karakter analizine hiç girmiyoruz …
Zira 152 dakika boyunca , " bu ikili " hep ön planda ve izleyiciye , kendi kendilerini sürekli anlatıyorlar da zaten …
Son olarak ekleyeceğimiz , yeşil perde ve görsel efekt teknolojilerinin etkili bir biçimde kullanıldığı filmde çekimlerin : 1. Le Mans tribünleri , araç bakım pitleri ve garajları kısmının Fransa değil kopyalanarak yeniden inşa edildiği Kaliforniya’daki Agua Dulce Airpark’ta , 2. Otomobillerin üretildiği hangar sahnelerinin de ( Kanada ) Ontario Uluslararası Havalimanın da yapıldığı olacak .
Belki , yine klasik bir laf olacak ama diğer yorumlarımızda olduğu gibi “spoiler vermeden” yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu son derece özgün satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; sıra dışı yönetmenlerin filmlerini izleme alışkanlığına sahip olan sinemasever dostlara , “Filmografisinde neredeyse ‘olmamış’ denilecek türde bir tek film dahi bulunmayan James Mangoldu da takibe almayı unutmayın” diye seslenerek kullanmak isteriz …
Sonuç olarak , kendi değerlendirme sistemimiz içinde “İyi” kategorisine dâhil ederek puan olarak da 3,5 verdiğimiz bu film için önerimiz de ( hani pek rastlamadık ama yine de ) olumsuz yorum ve puanları dikkate almadan , “izleyerek kendinize bir iyilik yapın” şeklinde olacak …
Keyifli seyirler ,
