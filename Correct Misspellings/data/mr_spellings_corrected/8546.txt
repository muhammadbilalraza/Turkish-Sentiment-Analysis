Yönetmen : Wes AndersonSenaryo : Wes Anderson , Stefan ZweigOyuncular : Ralph Fiennes , Tony Revolori , Saoirse Ronan , Willem Dafoe , Adrien Brody , Edward NortonTür : Komedi , CinayetWes Anderson’un kendine has sinema dili , kendine has hikaye örgüsü ve eskitilmiş havası ( Vintage , Retro ) veren görüntü rengiyle sinema dünyasında bambaşka bir yerde adını söyletiyor .
Ve büyük oyunculardan figüran yaratma işinde de ciddi gözüküyor .
Zira Adrien Brody , Jude Law F. Murray Abraham , Edward Norton , Tilda Swinton , Mathieu Amalric , Owen Wilson ve Harvey Keitel gibi Hollywood’un kalburüstü oyuncularını , hikayenin ufak yan rollerinde görüyoruz .
Yine baş karakterlerimizden biri erken olgunlaşmış bir ergen olurken , film boyunca nereden çıkacak diye beklediğimiz Bill Murry , Murry’siz Wes Anderson filmi olmaz dedirtiyor yine . “Grand Budapest Hotel” ilk defa bir Wes Anderson filmi izleyen biri için pamuk şeker gibi mutlu edecektir .
Ama daha önce Rushmore , The Royal Tenenbaum ve özellikle de Moonrise Kingdom’ı izlediyseniz , yine kaliteli bir iş yaptığına şahit olacaksınız .
Filmin Görüntü Yönetmeni Robert D. Yeoman ve Sanat Yönetmeni Stephan O. Gessler’ın da hakkını teslim etmek gerekir .
Masalsı bir dünya yaratmışlar .
Avusturyalı Stefan Zweig’in romanlarından esinlendiği filmde , Wes Anderson’un yaşamın içindeki büyük olayları ( ölüm , evlilik vs. ) basitleştirmesi ve karakterlerine de düz anlattırabilmesi hikayeyi ayarında köpürtüyor ve komedi unsurunu çaktırmadan ortaya çıkarıyor .
Ralph Fiennes ise kibar otel görevlisi M. Gustave karakteriyle filmin tek izlenme sebebi dahi olabilecek bir performans gösteriyor .
Film simetrisi , görüntü rengi ve kendine has roman tadında anlatımıyla , hoş ayrıntılarıyla benden tam puan alsa da güzel başlayan hikaye filmin sonlarına doğru sıkıyor , sonuç bölümü basit ve bazı şeyleri havada bırakıyor .
Bu arada filmi 1080p izlemek gibi bir gayeniz varsa , filmin büyük bir kısmının geçtiği 1930’lu yıllarda ki asıl hikayesi 4 : 3 formatta izleyicilerine sunuluyor .
Genç Yazar ( Jude Law ) eski şöhretini kaybetmiş Budapeşte Otel’de kalıyordur .
Otel’in hamamında çimerken , Otelin sahibi Mr .
Moustafa ( F. Murray Abraham ) ile tanışır .
Mr .
Moustafa , bu büyük otele nasıl sahip olduğunu öğrenmek isteyen genç yazarı akşam yemeğine davet eder ve bu ilginç başarı hikayesini anlatmaya başlar .
Genç Zero Moustafa ( Tony Revolori ) Lobi Boy olarak başladığı çalışma hayatından , Otelin Odacısı M. Gustave ( Ralph Fiennes ) ile yaşadıkları macerayı ve büyük aşkı Agatha’yı ( Saoirse Ronan ) anlatır .
