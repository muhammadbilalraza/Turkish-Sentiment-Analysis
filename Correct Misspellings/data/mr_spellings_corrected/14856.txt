' ' Ruby Sparks / Hayalimdeki Aşk ' ' 2012 yılının en özgün işlerinden birisi kesinlikle .
Bana ' ' Lütfen Beni Öldürme / Stranger Than Fiction ' ' filmini anımsattı film .
Bu filmin adını andığım o filmden daha iyi olduğunu belirteyim en başta .
Filmle ilgili beni en çok şaşırtan şey filmin senaryosunu yazan kişinin Ruby Sparks karakterini canlandıran Zoe Kazan ( kendisi ünlü yönetmen Elia Kazan'ın torunuymuş bu arada ) olması .
Bu bilgiyi bilmeseydim bu filmin senaryosunu kesinlikle bir erkeğin yazdığını düşünürdüm .
Kazan bu kadar iyi bir senaryo yazıp , erkek dünyası ve ilişkilere dair o kadar zeki ve ince detaylar yakalamış ki kendisinin zekasına hayran olmamak elde değil .
Ancak filmin yönetmenlik tarafında sorunlar oldukça bariz .
Bu enfes senaryo çokta tecrübeli olmayan bu yönetmen ikilinin ( Küçük Gün Işığım'ın da yönetmenleri bu ikili aynı zamanda , o filmi daha iyi bir filmdi işin doğrusu ) elinde tempo sorunları olan bir filme dönüşmüş .
Film birçok yerinde adeta akmıyor .
Bütün bunlara rağmen senaryonun çok başarılı oluşu , filmin temposundaki sorunları görmezden gelmenize yardımcı olmayı başarıyor .
Günümüz sinemasına ' ' Sil Baştan ' ' ( o film kadar iyi bir film değil açıkça söyleyelim ) gibi kült bir aşk filmi kazandıran Zoe Kazan'ın bundan sonraki işlerini takip etmekte fayda var .
Ben bu ismi hafızamın bir köşesine yerleştiriyorum .
