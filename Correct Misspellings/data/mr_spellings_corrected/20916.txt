Çakallarla Dans serisinin 4. filmi , yine Muhasebeci Servet , Kayınço Gökhan , Köfte Necmi ve Del Piero Hikmet ekibine odaklanıyor .
Yeni film , bu ekibin parasız kalmaları yüzünden aynı evde birlikte yaşayışlarına odaklanıyor .
Ve bir gün Berber Hüseyin , bir hazine haritasıyla çıkagelir ve bu hazinenin içerisinde altınlar olduğunu iddia eder .
Eğer ekip bu hazineyi bulursa zengin , bulamazlarsa da hiç olmazsa denemiş olacaklardır .
Böylece ekip yola çıkmaya hazırlanır ve bu yolculuk hayatlarını tamamen değiştirecektir .
Çakallarla Dans serisinin ilk 3 filmini epey eğlenceli bulmuştum aslında .
Çok başarılı değil ama birden fazla güldüren sahnesi vardı ( kişisel favorim de serinin 3. filmi ) .
Bu üç filmin konusu birbirine benzese de , aslında her film bir önceki filmin klişelerini daha iyi bir hale getiriyordu .
Ve her ne kadar bu film için heyecanlı olmasam da , eğlenceli bir iş olmasını bekliyordum .
Öncelikle filmin hakkını yememek lazım , yapılan bazı şakalar ve göndermeler çok komikti .
Ve bazı sahneler de epey yaratıcıydı .
Bu yüzden Çakallarla Dans 4'ün çok kötü bir film olduğunu söyleyemem .
Ama büyük bir hayal kırıklığı yarattığı da bir gerçek .
Aslında bu filmle ilgili endişelerim daha filmin vizyona girmemesinden önce başladı .
Normalde serinin ilk 3 filminin yaş sınırı + 15 iken bu filmin yaş sınırının + 13 olduğunu öğrendim .
Bu filmin tonunun diğer filmlerden farklı olacağı daha buradan belliydi zaten .
Serinin diğer filmleri komik bir şeyler yapmak için çabalarken bu film ise epey tembel kalmış .
Ve sürekli bir şeyler zoraki yapılmış gibi bir hava veriyor .
Mesela bu filmdeki karakterler , önceki filmlerdeki karakterler kadar sevecen değildi .
Her şey aşırı hızlı gelişiyor ve bu esnada da karakterlerle olan bağlantınız iyice kopuyor .
Bu sorun filmin kendisinden kaynaklanıyor aslında .
Filmin birinci ve ikinci yarısı tamamen ayrı iki filmi temsil ediyor adeta .
İlk yarı hazine arayışını , ikinci yarı da hazineyi bulduktan sonra girdikleri havaya odaklanıyor ( buraya biraz fazla odaklanıyor ) .
Bu yüzden karakterlerin yapısı havada kalıyor .
Filmin komedi tarafına değinelim .
Dediğim gibi , bu filmin güldüren birkaç tarafı var .
Yapılan bazı şakalar ve göndermeler epey komikti doğrusu .
Böyle düşünmemin en büyük nedeni de , bu filmi bir arkadaş ortamında izlemiş olmam .
Eğer bu filmi tek başıma izleseydim çok sıkılırdım doğrusu .
Bu yüzden de serinin diğer filmlerinin aksine bu filmi bir kere daha izleyebileceğimi düşünemiyorum doğrusu .
Oyunculuklar da kötüydü .
İlker Ayrık ve Timur Acar'ın oyunculukları epey zorlamaydı .
Şevket Çoruh fena değildi .
Özellikle de sinirlendiği sahneler epey komikti fakat film bu şakayı yeniden ve yeniden yaptığı için yaratılan etki çabuk söndü .
Murat Akkoyunlu'yu bu filmde resmen harcamışlar .
Murat'ın serinin diğer filmlerindeki performansı ( özellikle de çıldırdığı sahneler ) gerçekten de komikti .
Bu filmse Murat'la ne yapacağını bilememiş ve filmin sonlarına doğru bu karakteri bir olayın içine sürüklemeye çalışmış .
Ve orada da seyirciden istediği tepkiyi alamıyor maalesef .
Bütün bu çaba zorlama kalıyor maalesef .
Bu filmdeki en kötü oyuncu Didem Balçın'dı .
Balçın'ın karakteri Fatma'nın serinin önceki filmlerindeki Servet'le olan kimyası idare eder derecede olurken bu filmdeki karakteri itici bir seviyeye geçmiş .
Performansı da epey yapmacıktı .
Son olarak da filmin yeni oyuncusu Hande Katipoğlu fena değildi .
Hoş bir karaktere imza atmış doğrusu .
Sadece filmin sonlarına doğru karakterindeki belirsizlik biraz dikkat dağıtıyor , o kadar .
Çakallarla Dans 4'ün süresi 110 dakika .
Yani bu serideki en uzun film .
Ve serinin diğer filmlerinin aksine bu film epey zorlama bir iş olmuş .
Gerek klişeye kaçan , hiçbir özelliği olmayan konusu , gerek iyi odaklanılmamış karakterler , gerek zorlama şakalar , gerek yaş sınırı , gerek aşırı uzun süresi olsun , Çakallarla Dans 4 serinin en kötü filmi .
Son zamanlarda daha kötü filmler izlemiş olsam da , bu film benim için büyük bir hayal kırıklığıydı .
Eğer arkadaş ortamında bu filmi izlemek için yoğun istek gelirse bir göz atabilirsiniz bence ama bunun dışında , Çakallarla Dans 4'ü tavsiye etmem .
Eğer 5. film çekilirse , umarım daha dengeli ve yaratıcı bir film izleriz .
Ama şu an , bu filmi es geçseniz de olur .
FİLMİN İYİ yanları : + Birkaç yaratıcı gönderme ve şakalar . + İzlemesi eğlenceli olan bazı sahneler . + Arkadaş ortamında eğlenceli bir hava yaratması .
FİLMİN KÖTÜ yanları :
- Serinin diğer filmlerinden sonra bu film , her yönüyle zorlama kalıyor .
- Aşırı uzun süresi .
- Yaş sınırı .
- Konunun ve karakterlerin belirsizliği , her şeyin gereksiz bir hızda ilerlemesi .
