Zaten baştan eksi puan alan bir filmdi ' ' The Amazing Spider - Man ' ' .
Bize on yıl önceki filmin daha bir gençlik filmi formatına sokulup , Marc Webb'in bağımsız film vizyonundan da zaman zaman beslenen ama kalite olarak öncüllerinin altında kalan bir iş olmasından dolayı bu eksi puanlar nötr bile olmayıp aynı şekilde kalıyor .
Ekran yüzü olarak daha çok anti - kahramanları canlandırmaya uygun fiziği ve bana çok itici gelmesi nedeniyle Andrew Garfield'ın Örümcek Adam gibi esprili ve sempatik bir karakter rolüne tercih olarak yanlış olduğunu düşünüyorum .
Emma Stone'un da üstünde artık senaryodan olup olmadığını çözemediğim bir yetersizlik vardı .
Hatta bayağı kötüydü bence .
Rhys Ifans zaten çok iyi bir aktördür , eleştirilecek bir yönü yok ama Lizard'ın oluşturulması ve diğer sahnelerde kullanılan görsel efektlerin oldukça eğreti ve çiğ durduğunu , göze çok battığını söyleyebilirim .
Senaryo zaten çok iyi değil , Marc Webb de asla bir Christopher Nolan değil , filmin bir yandan da çocuk seyirciye hitap etme kaygısı da eklenince vasatı aşamayan bir dejavu vu hissinden fazlası olamıyor maalesef .
Kötü film demek fazla acımasız bir eleştiri olur ancak kendi adıma beğenilerimle örtüşmeyen , bunun sonucunda hiç ama hiç sevmediğim bir uyarlama ' ' The Amazing Spider - Man ' ' .
