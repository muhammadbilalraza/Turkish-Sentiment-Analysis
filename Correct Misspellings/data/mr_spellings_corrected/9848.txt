Melville'in " Moby Dick " romanı edebiyat klasikleri arasındadır ve özellikle son 100 yıldır ortak kültürü pek çok açıdan etkilemiştir , pek çok farklı sanat eserine ilham kaynağı olmuştur .
Romanın gerçek olaylardan esinlendiği bilinen bir durumdu , başarılı bir yönetmenlik kariyerine sahip olan Ron Howard , işte bu olayları ele alıyor .
Gerçekten çarpıcı şeyler yaşanmış .
Film de kendini rahat izletiyor .
Gözle görülür bir eksikliğinin olmamasına karşına aslında çok uzun süreler akılda yer edeceğini de sanmıyorum .
Belki de bazen ihtiyaç duyulan o " ters köşeli " , " sürprizli " bir tarafının olmaması , bir sonraki sahnenin her zaman tahmin edilebilir olması durumlarından ötürü .
Tabii Moby Dick'i , Melville'i , Essex'i bir şekilde duyanlar ve yaşananlardan önceden haberi olanlar için söylüyorum bunları .
Yoksa ilk defa duyanlar için şaşırtıcı sahneler olabilir .
Öteden beri pek sempatik bulmadığım Chris Hemsworth , artık iyice kabak tadı vermeye başladı .
Tüm filmlerde tamamen aynı karakteri canlandırıyor .
Owen Chase rolüne yakışmış mı yakışmış , ancak o çatık kaşlı surat ifadesiyle mangal yürekli , kaba ama yeri geldiğinde de sevecen , delikanlı , korkusuz , her anlamda ortamın bir numaralı adamı tavırları , benzer filmlerin sayısı arttıkça dediğim gibi sıkmaya başlıyor .
Bu hususu es geçersek aslında oyuncu kadrosu başarılı ve hepsi rolünün altından kalkmayı başarıyor .
Senenin izlenebilir filmlerinden .
