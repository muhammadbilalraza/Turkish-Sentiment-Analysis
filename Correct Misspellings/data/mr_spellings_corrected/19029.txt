4 X 4 LÜK TOM HANKS YİNE OSCARLIK OYUNCULUK Richard Phillips’in kendi anılarını anlattığı " A Çaptain's Duty : Somali Pirates , Navy SEALS , and Dangerous Days at Sea " kitabından yola çıkılarak sinemaya uyarlanan filmin yönetmenliğini Paul Greengrass yapıyor .
Yönetmenin daha önce çektiği , Bloody Sunday ( 2002 ) United 93 ( 2006 ) , The Bourne Süpremacy ( 2004 ) , The Bourne Ultimatum ( 2007 ) ve Green Zone ( 2010 ) filmlerini incelemiştim . filmlerine bakarak kendine has bir tarzı olduğunu anlıyoruz .
Aksiyon ve gerilimi farklı bir şekilde yansıtarak seyirci ile hikaye arasında bağ kurmasını beceriyor . “Captain Phillips”in hikayesi gerçek olaylara dayanmış olsa da filmden sonra olaylar tekrar gündeme gelmişti .
Asıl yaşanılanların filmde aktarıldığı gibi olmadığı ve Richard Phillips’in “kahraman kaptan” gibi yansıtıldığını gören gemide çalışan insanlar bu durumu haberlere taşımıştı .
Aslında olayların tam olarak böyle gerçekleşmediğini söylemişlerdi .
Tartışmaları bir kenara bırakıp filme dönelim isterseniz .
Öncelikle filmi bir aksiyon - gerilim açısından değerlendirmeliyiz .
Bu açıdan film oldukça başarılı .
Yavaş yavaş seyirciye aktarılan gerilimin dozajı giderek artarken filmin sonunda zirveye kadar ulaşıyor .
Paul Greengrass’ın diğer filmlerinde de bunu görmek mümkün .
Her hangi bir belgeseli aksiyon ve gerilim unsurları ile süslemiş gibi bir hava yaratmış .
Filmin neredeyse tamamının okyanusta geçmesi oldukça ilginç .
MV Maersk Alabama gemisini ele geçiren Somali’li korsanlar ve Çaptain Phillips arasında geçen diyaloglar başarılı bir şekilde seyirciye aktarılmış .
Filmin başlarında ortamı tanıyoruz ve mekana alışmaya başlıyoruz .
Bir süre sonra kolayca kurtulamayacağımız bir gerilimin içinde kendimizi buluyoruz .
Ses kurgusu ve miksajının çok iyi olduğunu hemen anlıyoruz .
Filmin 6 dalda Oscar’a aday olduğunu da hatırlatalım .
Filmde Somali’li korsanlardan birisini canlandıran Barkhad Abdi’nin ( Müse ) hikayesini de anlatalım .
Arkadaşları ile evde otururken bir şekilde konu açılmış ve bu filmin oyuncu denemelerine katılmaya karar vermiş .
Daha önce hiç bir filmde oynamadı .
Kendisi aktör bile değilken daha ilk filminde haklı olarak Oscar’a aday gösterildi .
Filmdeki performansı Tom Hanks kadar iyi diyebilirim hatta son bölümdeki Tom Hanks’in inanılmaz başarılı performansı olmasa , ondan daha iyi oynamış diyebilirdim .
Gerilimi yüksek bir aksiyon filmi zor çekiliyor .
Bu bakımdan “Captain Phillips” son dönemlerde çekilmiş en başarılı aksiyon filmlerinden bir tanesi diyebilirim .
Filmin eksilerine gelecek olursak ; Amerikan milliyetçiliğini gözümüzün içine sokması açısından “yeter be” dedirtecek sahneler mevcut .
Bizim kocaman savaş gemileriz var bak , sizin var mı ? ” gibi çocuk gibi hareketlerin hiç gereği yoktu .
Amerika’nın dünyanın en büyük deniz kuvvetlerine sahip olduğunu Nagasaki köylüleri bile biliyor .
Amerikan milliyetçiliği abartılı bir şekilde aktarılmış .
Bir çok sahnenin hiç gereği yoktu fakat ne koyacaklardı Rus gemilerini mi ?
Amerika’daki milliyetçi kesime hitap etmek için daha iyi bir yol olabilir mi ?
Sonuçta bu bir sektör ve insanları filme çekmek için bu tür oyunlar her zaman yapılır .
Ben yönetmenin Paul Greengrass olduğunu bildiğim için bu tür ayrıntılara pek takılmadım çünkü bunlar yönetmenin bilindik tarzı .
Filmi sadece aksiyon - gerilim bakış açısı ile seyrettim ve oldukça keyif aldım .
