Film gösterime girmeden biletimi aldığım için önyargısız ve olumlu / olumsuz eleştirilerin etkisini görmeden izledim ve son derece keyif aldım .
Biyografi türüne ve filmin sahnelendiği coğrafyaya , filmin yaşandığı döneme ilgimin olması nedeniyle , film uzun olsa da benim için zaman hızlı ve güzel geçti .
I. Dünya Savaşı öncesinde ve sırasında geçen film hiçbir savaş sahnesi / kan içermiyor , aksiyonun hiçbir izi yok , hiçbir heyecan ya da sürprizle karşılaşmıyorsunuz .
Film ajanlıktan ziyade , Arap ve Fars dünyasını seven , iki erkeğe aşık olmuş ama herkesi duruşu ile kendine aşık etmiş , günümüzde dahi kadına değer vermeyen toplumlarda kadın olduğu halde konukseverlikle karşılanmış bir çöl gezginini anlatmaktadır .
Yani biyografi türüne değil , romantik bir türe daha yakın olduğunu düşünüyorum .
Etkisinde bırakan bir film değildi .
Olumsuz eleştirim ise yıllarca çölde deve ve at sırtında gezen Nicole KIDMAN'ın ilk sahneden son sahneye kadar bembeyaz teninin hiç yanmadan hiç bronzlaşmadan filmin bitmesi gerçeklikten uzaktı ve iki sahneye konu olan Osmanlı Askeri'nin iki sahnede de Arap ve İngilizlerin ' ' üstün zekaları ' ' ile kolayca kandırıldıklarını konu etmesidir .
Karakterin gerçek hayatı konusunda araştırmalara dayanan detaylı bilgim olmaması , Osmanlı / Türk aleyhtarı İngiliz Ajan sıfatından daha fazlasını bilmemem , millet ve insanlara kin beslememem nedeniyle bir ajanın biyografisini izleyen gözlerle değil , gerçek hayattan bağımsız gözlerle izlediğimi , tarihi gerçeklik ya da milli kimlik ile değil sanatı izlediğimi saygılarımla bilgilerinize sunarım .
