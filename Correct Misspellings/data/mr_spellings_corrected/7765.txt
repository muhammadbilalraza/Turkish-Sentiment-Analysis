Elinizde böylesine bir cast var ve çok kötü senaryolarla tüm fırsatları bonkörce harcıyorsunuz , hiç ediyorsunuz .
9 Kere Leyla filmini de eleştirimin bir dayanağı olması için canımdan can vererek bitirmiştim , bu film o kadar kötü değil elbette ama şunu sormak istiyorum : Bu film ne anlatıyor ?
Senaryo resmen bir kolyenin kayboluşu , vefat etmiş karısının buzdolabındaki resmiyle iletişim kuran bir adam ve iş yerindeki saplantılı bir patron üzerine kurulu .
Eğer bu bir komedi filmiyse - ki birkaç espri hariç gülünmeye değer bir şey olmadığını düşünüyorum - güldürmek konusunda başarısız bir film .
Dramdan bahsediyorsak dram da kötü şakalarla harcanmış durumda .
Bahsetmek istediğim bir şey daha var , o da müzik kullanımı : Son zamanlarda Netflix'e yapılan Türk filmlerinde müziğin bu kadar bol , yoğun ve gereksiz kullanılmasının sebebi nedir biri bana gelip mantıklı bir açıklamasını yapsın .
Bir filmin 3te1'i müzikten oluşuyor , bu oran bir müzikal film için belki normaldir ama anlatmaya çalıştığınız şey yalnız kalmak isteyen bir adamsa ; sağa sola birkaç radyo , birkaç plak koyarak her görenin düğmelerini kurcaladığı , bir 45'lik yerleştirip çaldığı saçma sapan sahneleri filmlerde görmekten fazlasıyla sıkıldım .
Bunun başarılı olduğu ve yerinde kullanıldığı " Funny Games " gibi filmleri yeniden izlemenizi tavsiye ederim ve yetersiz , işe yaramaz senaryolarınızın açığını insanların estetik zevklerini kullanarak kapatmaya çalışmamanızı öneririm .
" Sadece müzikleri için bile izlenir " diyen insanların varlığına çok güvenmeyin çünkü kötü bir film yapmışsınız .
Berkun Oya " Bir Başkadır " gibi harika bir diziyi yazıp yönetebilmişse bu tarz senaryolarını bir kibritle tutuşturması gerektiğini fark etmelidir diye düşünüyorum .
Filmi yapanlara başarılar diliyorum fakat filmi beğenenlere saygı duymuyorum .
