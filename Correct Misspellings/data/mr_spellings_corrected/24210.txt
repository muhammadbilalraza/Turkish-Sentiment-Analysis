Bu yılki ! f festivalinde ilgimi çeken fakat kaçırmış olduğum Their Finest'ı izlemek için can atıyordum .
Filmin Türkçe adı Aşkın Çekimi olduğu için filmin kendisi hakkında birkaç endişem vardı ama salondan çıktıktan sonra şunu söyleyebilirim ki , bütün endişelerim boşunaymış .
Their Finest , son zamanlarda izlediğim en eğlenceli ve en başarılı filmlerden birisi .
Eğer bu tarz filmleri seviyorsanız , Türkçe adına aldanmadan bu filmi direk izlemelisiniz .
Eleştiriye başlamadan önce bunu belirtmek istedim .
Film , II. Dünya Savaşı'nda geçiyor .
" Halkı umutlandırmak amacıyla Dunkirk'de geçen bir savaş filmi hazırlayan İngiltere'nin film endüstrisi , filmin senaryosu hakkında bazı sıkıntılar yaşıyordur . Ve bu sırada da bu bölümde sekreterlik pozisyonuna başvuran Catrin Cole ( Gemma Arterton ) ' u direk senarist olarak işe alırlar . Daha önceden hiçbir senaryo yazmamış olan Catrin , meslektaşı Tom Buckley ( Sam Claflin ) ' in yardımıyla işinde ustalaşır . Senaryo yazıldıktan sonra da geriye filmi çekmek kalır . Bunun için de setlerin kurulması ve oyuncuların seçilmesi gerekmektedir ama bu da ayrı bir sorundur . "
Their Finest , her ne kadar bazen ton ve senaryo konusunda ufak sıkıntılar yaşsa da genel anlamda çok başarılı bir filmdi ve bütün film boyunca yüzümde kocaman bir gülümseme vardı .
Öncelikle oyunculuklar beklediğimden de iyiydi .
Bazen iyi bazen de kötü performanslar sergileyen ama genelde iyi bulduğum bir oyuncu olan Gemma Arterton , bu filmde çok samimiydi .
Bu sayede karakterini daha anlaşılabilir bir hale getirmiş .
The Hunger Games serisinden tanıdığımız Sam Claflin , benim için filmin en büyük sürpriziydi .
Claflin , oldukça olgun ve aynı zamanda da tanınmayacak bir oyunculuk ile kariyerinin en iyi performansını sergilemiş .
Bunun dışında Bill Nighy film boyunca beni güldürdü ve Jeremy Irons gibi oyuncuları filmde görmek çok hoştu .
Their Finest'ın en sevdiğim yanı senaryosuydu .
Çünkü filmin senaryosu hem klişe hem de yaratıcı tarafları çok iyi dengelemiş .
Mesela filmdeki aşk hikayesinin nasıl ilerleyeceğini ve ekibin çektiği filmin başarılı olup olmayacağını çok önceden tahmin edebiliyorsunuz .
Ama film bittikten sonra aklınızda kalan şey bu değil , bu bilindik konuların içine serpiştirilmiş olan özgün şeyler kalıyor .
1940'lı yıllarda bir savaş filmi çekmenin ne kadar zor olduğunu ve karakterlerin bundan nasıl etkilendiğini görüyorsunuz .
Bir de bunlar bir yana , film içinde bulunduğu zaman dilimini ve Dunkirk savaşını da çok iyi anlatmış ( film başlamadan önce Nolan'ın Dunkirk filminin fragmanının çıkması da bayağı bir ironikti bu arada ) .
Açıkçası , Their Finest beni her yönüyle şaşırttı .
Mükemmel bir iş olmasa da süresi boyunca beni gülümseten , ilgimi çeken ve karakterlere karşı derin bir samimiyet duyduğum bir filmdi .
Sırf bu nedenden dolayı bile , filmi izlemenizi kesinlikle tavsiye ediyorum .
Oyunculuklar başarılıydı , senaryo yaratıcıydı ve dönemin havası da çok iyi yansıtılmış .
Film hala vizyondayken kaçırmamanızı öneririm , iyi seyirler .
FİLMİN İYİ yanları : + Oldukça başarılı performanslar . + Dönemin havasının iyi yansıtılması . + Senaryonun komedi ve dramı iyi harmanlaması . + Beklenmedik , yaratıcı olaylar .
FİLMİN KÖTÜ yanları :
- Bazı klişe bölümler , yavaş ilerleyen sahneler .
- Birkaç bölümün hızlı geçiştirilmiş olması .
TOPLAM PUAN : 7.8 / 10
