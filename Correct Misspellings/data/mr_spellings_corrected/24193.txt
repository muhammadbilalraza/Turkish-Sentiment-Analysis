Usta oyuncu Robert De Niro , bu film ile kendi işlerinden apayrı bir işe kalkışıyor .
Hem iyi hem de kötü anlamda .
Filmin adı Dirty Grandpa ve adından da anlaşılacağı gibi yaşlı bir adamın çılgınlıklarını görüyoruz bu filmde , torunu Jason ile birlikte .
Bu filmi ancak böyle özetleyebilirim .
Dirty Grandpa aslında denildiği kadar kötü bir film değildi , bazı komik şakaları vardı .
De Niro ve Efron arasındaki kimya da oldukça iyiydi ve hoş bir izle - unut filmi olarak akıllarda kaldı .
Fakat filmin iyi şakaları dışında dozu abartılmış bel altı şakaları , klişe senaryo ve zayıf karakterler de var elbette .
Fakat bu filmi izleme nedeniniz bu olmadığı için , bunları pek fazla takmayacaksınız .
Genel anlamda Dirty Grandpa , elinizdeki en iyi komedi filmi seçeneği olmasa da kafa dağıtmak için birebir adeta .
Ben ortalama buldum şahsen .
İzledim , pişman değilim ama bir daha izlemeyi düşünmüyorum .
Vakit geçirmek isteyenlere .
TOPLAM PUAN : 5 / 10
