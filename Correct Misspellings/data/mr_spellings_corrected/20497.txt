PSİKPLOJİK GERİLİM OLAN BU FİLM TÜM BEKLENTİLERİNİZİ KARŞILAYACAK Michael Haneke’nin içten içe izleyiciyi sarsan Funny Games filmine benzer bir derinliğe sahip olan Goodnight Mommy , başladığı andan son dakikaya kadar sizi ekrana kilitleyecek kadar rahatsız bir film .
Avusturyalı yapımcı Ulrich Seidl ile beraber pek çok filmde çalışan Veronica Franz ve Severin Fiala’nın ellerinden çıkmış olan bu enteresan yapım , aynı zamanda ikilinin ilk uzun metrajlı filmi .
İlk filmlerinde bu kadar basit bir konuyu bu denli düzgün bir sanat eseri haline getirerek iyi bir çıkış yakalamaları , kendilerine pek çok takipçi kazandıracağı anlamına da geliyor .
Filmin baş kahramanları olan ikiz çocuklar Lukas ve Elias , göl kenarındaki lüks evlerinin bahçesinde oynadıktan sonra eve döndüklerinde yüzü sarılı şekildeki anneleri ile karşılaşırlar .
Neden olduğunu bilmediğimiz bir estetik ameliyat geçirmiş olan annelerini bu halde gören ikizler , kısa bir süre sonra bu kadının kendi anneleri olmadığını düşünürler .
Annelerinin garip davranışları çocukları tedirgin eder , ki anneleri de gerçekten eskisinden farklı davranmaktadır .
İlerleyen zamanda ikizlerin bu şüpheleri artık bir kanıt arama haline dönüşür ve annelerine karşı tehlikeli ve ölümcül bir oyun başlatırlar .
Filmin içinde psikolojisi bozuk bir aile var .
Bu ailenin her bireyi , ne Lukas ve Elias ne de annenin sergiledikleri hiç bir davranış normal değil .
Siz de film boyunca bu rahatsız fırtınaya kapılıp hayretler içinde bu evde olan biten tüm sahneleri dikkatle izliyorsunuz .
İkizlerin ya da annenin , filmin neresinde , ne şekilde davranacağı ya da filmin sizi nereye sürükleyeceği meçhul , artık tamamen yönetmenin ve hikayenin esirisiniz .
Filmdeki psikolojik rahatsızlıkların derinliği ve sarsıcılığı çok başarılı .
Annenin ikizlere karşı tavırları , çocukların da anneye karşı tedirginlikleri ve yavaş yavaş bağlılıklarının kopması gibi detaylar itina ile hikayeye yedirilmiş .
Başlarda ağır aksak ilerleyen , fakat sonlara doğru başka bir şekle dönüşen Goodnight Mommy , cast seçiminin de başarılı olduğu bir film .
Özellikle ikizlerin masum olan yüz ifadeleri , filmin sonlarına doğru artan gerilimle beraber hastalıklı bir hale dönüşüyor .
Bu rolü başarıyla canlandıran küçük oyuncular , yaşadıkları o hisleri birebir aktararak seyircinin de daha çok ürpermesine neden oluyorlar .
Yalnız filmde yer alan bazı kısımların belli bir sonuca bağlanmadan açıkta kalması , finalden sonra kendimizi sınamamız için yönetmenlerin bize sorduğu sorular gibi duruyor .
Hamam böceklerinden , hayal sahnelerine kadar tüm ayrıntıların dikkatle izlenilmesi gerektiğini vurgulayan Veronica ve Severin ikilisi , son ana kadar da filmin gizemini korumayı çok iyi başarıyorlar .
Filmin tanıtımlarında yer alan yılın en korkutucu filmi , izlerken birçok kişi bayıldı vb. gibi sloganlara pek aldanmayıp , filmin akışına kendinizi bırakırsanız , Goodnight Mommy’nin gerçekten tedirgin eden , sarsıcı bir gerilim filmi olduğunu göreceksiniz .
Özellikle sonuna kadar sizi ekrana bağlayan filmin , Incendies ( İçimdeki Yangın , 2010 ) tarzındaki tokat etkisi yaratan sağlam finalinin hafızalarınızdan kolay kolay çıkmayacağı kesin .
Belki son yılların en iyi ve en şok edici filmi değil ama , yine de içerdiği rahatsız ve çarpıcı ögeleri ile psikolojik / gerilim türündeki yapımların arasına rahatça girecek bir film Goodnight Mommy
