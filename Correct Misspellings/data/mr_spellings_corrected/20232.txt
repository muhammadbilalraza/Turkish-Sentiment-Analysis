İlk olarak filmin + 18 olduğunu dikkate alarak filmi mümkünse tek başınıza izlemenizi tavsiye ederim .
Ve mümkünse filmi tek oturuşta bitirin ; çünkü bu filmde parçaları birleştirip olayın farkına varmak çok önemli .
James McAvoy ve Jim Broadbent ( Dr . Rossi ) oyunculuklarıyla büyülediler .
Ağır İskoç aksanı ve argo filme güzel bir doğallık katmış .
Eleştirilerin göze batan müstehcen ve şiddet dolu sahneler nedeniyle geleceğini tahmin ediyorum ve karşılık olarak büyük resme bakalım diyorum .
Bu film son zamanların en iyi psikolojik filmlerinden .
Ve polis Robertson'un psikolojik durumunun panoraması orijinal ve lirik bir dille harikulade anlatılmış .
Filmin son çeyreğinde zihninizdeki yapboz çözülüyor ve baştan nefret ettiğiniz o kişiye acıyorsunuz .
Onun da ' kendi deyimiyle ' herkes gibi korktuğunu fark ediyor , alkol - sigara - seks bağımlısı depresyondaki bu kişiyi daha iyi analiz ediyorsunuz .
McAvoy bu zor rolün altından kalkmada potansiyelini de aşıp bence artık rüştünü ispatlıyor .
Eğer film bu kadar marjinal olmasa McAvoy'un sağlam bir ödülü ( Oscar , AltınKüre ) rahatça alabileceğini söylebilirdim .
Bir aktör aynı anda nefret - acıma - sempati duygularını izleyiciye yaşatıyorsa o mesleğini hakkıyla icra ediyordur .
Lütfen filmi tek başınıza bir oturuşta ön yargısız bir şekilde izleyin ve bu mükemmel psikolojik analizi nesnel biçimde değerlendirin .
Sinema açısından bu senenin artılarından olan bu film arşivimde farklı bir yere sahip oldu diyebilirim .
Filmin müziklerine ve bu müziklerin film içerisindeki uyarlamalarına bayılacaksınız .
Filmin repliğini söylemeden geçmeyeceğim ; " Same Rules Apple " .
9 / 10
