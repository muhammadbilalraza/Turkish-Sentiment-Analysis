Açıkçası , Elle filmini izleyeli yaklaşık 4 ay oldu .
Filmi şimdi eleştirmemin nedeni , Isabelle Huppert'ın aldığı Oscar adaylığı oldu .
Filmin konusu şöyle : Başarılı bir iş kadını olan Michèle'in hayatı oldukça sakindir .
Fakat bir gün evine giren birisi ona taciz eder ve Michèle'de bunun üstesinden gelip evine giren kişiyi bulmaya çalışır .
" İlk önce performanslardan başlayalım . Isabelle Huppert'ın bir sürü filmini izlemedim ama Huppert'ın bu role adanmışlığı rahatça gözüküyor . Oscar'ı alır mı bilmiyorum ama bu filmin kesinlikle en iyi yanıydı . Senaryo oldukça ilginçti . Yönetmen Paul Verhoeven zaten farklı filmlere imza atıyor ve bu film de gayet ilginçti . Hikayenin yavaş ilerleyiş tarzı ve yerli yerine oturmuş karakterler , Elle'i alışılmışın dışında bir film haline getiriyor . Ama geçen ay eleştirdiğim American Honey'de dediğim gibi , bu film bana hitap etmiyor . Her şeyi takdir ettim ama senaryonun içeriği hiç benlik değil . Peki bunun dışında filmin gerçekten kötü bir yanı var mıydı ? Süresi fazla uzun mesela . Kendini bir süreden sonra tekrarlayan bir sürü sahne var filmde . Ayrıca filmin finalindeki büyük ters köşe çok tahmin edilebilirdi . Ters köşeyi filmin yarısında tahmin ettiğime yemin edebilirim . Bu yüzden Elle'i sadece uçuk ve farklı filmleri sevenlere ve Isabelle Huppert'ın performansını merak edenlere tavsiye ediyorum . Mükemmel bir film değil ve bunun dışında da , herkese hitap eden bir film de değil . İyi seyirler . TOPLAM PUAN : 5.8 / 10
