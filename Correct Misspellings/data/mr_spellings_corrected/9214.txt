Senaryosunu da Matthew Quick'in " The Silver Linings Playbook "
( 2008 ) isimli romanından uyarlayarak yazan David O. Russell'ın yönetmen koltuğunda oturduğu “Silver Linings Playbook” , baş rolleri paylaşan Jennifer Lawrence ile Bradley Cooper'ın yıldızlaştıkları bir romantik komedi olarak çıkıyor karşımıza .
Hani bu etkileyici performansı Lawrence'a , yılın " En İyi Kadın Oyuncu " kategorisindeki Academy ve Golden Globe ödüllerini de getirmiş zaten .
Gelin isterseniz pek çok " ters köşe sürpriz " de içeren filmimizin hikayesine biraz daha yakından bakalım .
Sekiz ay boyunca , Baltimore'daki Karel Psikiyatri Tesisinde rehabilitasyon da tutulan " bipolar disorder " hastalığından mustarip Patrick Jr .
( Bradley Cooper ) , tüm yasal sorumluluğu üstlenen annesi Dolores Solitano ( Jacki Weaver ) tarafından çıkartılır .
Ne midir bu " bipolar disorder " ?
Pat , bütün semptomlarını film boyunca " özenle " sergiliyor .
O yüzden biz ayrıntısına girmeyeceğiz .
Mevzuya devam edecek olursak : Aynı tesisten , Pat'in taburcu olduğunu ve yol üstünde bırakacaklarını söylediği yakın arkadaşı Danny'i de ( Chris Tucker ) araçlarına alarak uzaklaşırlar .
Ancak aniden gelen bir telefon sonrasında , Danny'nin aslında taburcu olmadığını ve gizlice kaçmış olduğunu öğrenen Dolores , onu gerisin geriye hastaneye götürür .
Anne oğul eve girdiklerinde kendilerini , Pat'in taburcu olacağından habersiz olan Eagles beyzbol takımının takıntılı bir fanatiği olan babası Patrick Sr .
( Robert De Niro ) ile Randy ( Paul Herman ) , şaşkınlıkla karşılayacaktır .
Sürekli olarak ayrı yaşadığı karısı Nikki'ye ( Brea Bee ) yeniden kavuşma planları yapan Pat , edebiyat öğretmeni Nikki'nin müfredatında yer alan Ernst Hemingway'in " Silahlara Veda / A Farewell to Arms " romanını hızlı bir tempo ile okur okumaz , kendince saçma bir finale sahip olduğunu düşündüğü için odasındaki kapalı pencereden dışarıya fırlatarak camı kırmasının yanı sıra sabahın dördünde annesi ile babasını da uyandırarak yataklarından kaldırır .
Ertesi sabah annesi Pat'i , Dr .
Cliff Patel'in ( Anupam Kher ) kliniğindeki terapiye götürür .
Götürür götürmesine de .
Kendisinde kötü çağrışımlara neden olan " düğün şarkılarının " hoparlörlerden çalınıyor olduğunu duyar duymaz Pat , sinirlerine hakim olamayarak hırçınlık yapmaya başlar .
Ki gerçekte bu , doktorun Pat'e uyguladığı çok basit bir testtir .
Ve henüz sağlığına kavuşmadığı anlaşıldığı içinde ne kadar direnirse dirensin ilaçlarını kullanmaya devam etmesi gerekmektedir .
Yoksa tekrardan Baltimore'a kapatılacaktır .
Mahkeme kararı ile yasaklanmış olmasına karşın Nikki'yi aramak üzere gittiği , bir zamanlar kendisinin de tarih öğretmenliği yaptığı lisenin önünde kendisini görür görmez tır tır titreyen Müdür Nancy Meckers'a ( Patsy Meck ) rastlayan Pat , Nikki'yi sorsa da sadece Doug Culpepper'ın ( Ted Barba ) orada olduğu bilgisini alabilir .
Derken Bayan Meckers'i korkutan bu olayın ardından , koşarken yolda rastladığı Ronnie ( John Ortiz ) ve Nikki'nin yakın dostlarından olan karısı Veronica ( Julia Stiles ) Pat'i , Pazar akşamı için yemeğe davet ederler .
Nikki'den haber alma umudunu içinde hep taze tutan Pat'de geri çevirmez ve ağabeyi Jake'in ( Shea Whigham ) hediyesi olan Eagles takımından DeSean Jackson'ın 10 numaralı formasını sırtına geçirdiği gibi elindeki çiçeği ile bu nazik davete icabet eder .
Yalnız yemeğe Veronica'nın dul ve " işinden kovulmuş " olan kız kardeşi Tiffany'de ( Jennifer Lawrence ) katılacak ve huysuzluk çıkartarak yemekten erken ayrıldıklarında dışarıda Pat'e ciddi şekilde " asılacak " fakat halen karısı Nikki ile olan evliliğini kurtarabileceği duygusunu hiçbir zaman yitirmeyen Pat , bu teklifi kesin bir dil ile geri çevirecektir .
Üstelik aynı gece düğün kasetlerini bulamadığı için Pat , öfke nöbetine kapılarak tüm mahalleyi ayağa kaldıracaktır .
Tabii şikayet üzerine polis memuru Keogh da ( Dash Mihok ) , kapılarına dayanmakta gecikmez .
Neyse .
Sabah koşusuna çıkan Pat yolda peşinden koşuşturmaya başlayan Tiffany ile karşılaşır ve hızlı bir biçimde ondan kaçar .
Ama Dr .
Patel'den , Tiffany ile arkadaş olması yönünde bir öneri gelir .
Zira böylelikle Nikki , Pat'in nazik , yüce gönüllü , ihtiyacı olanlara yardım eden ve gelişme gösteren biri olduğunu düşünecektir .
Bu fikre kafası yatan Pat , bir diğer sabah koşusunda rastlamaya çalıştığı hatta gözleri ile aradığı Tiffany'e , " Bu restorana benimle gelir misin ? " diye sorar .
Yanıt ise , " Saat 19.30'da beni al " olur .
Dakika 41. .
Geride , kendi kişisel hedefleri için birbirlerinden karşılıklı olarak yardım isteyen Pat ile Tiffany'nin " En İyi Senaryo Uyarlaması " kategorisindeki BAFTA ödülünü de almış olan oldukça renkli bir hikaye sizleri bekliyor .
Elbette bilindiği üzere Pat'in hedefi , Nikki'ye kavuşmak .
Peki , Tiffany'nin ki ?
Onu da kısa bir süre sonra öğreneceksiniz .
Bir de Tiffany'in " işten kovulma " macerasını duyunca eminiz gülmekten bayılacaksınız .
Keyifli seyirler ,
