Steve McQueen'in üç adet uzun metraj filmi var .
Üçü de kalburüstü , üçü de hatırda kalan kaliteli filmler .
" Hunger " dam sonra takip edilmesi gereken bir yönetmen olduğunu bas bas bağırıyordu zaten .
Daha sonra " Shame " gibi bir esere imza attı .
İkisi de çağımızın görülmesi gereken filmlerindendi .
Son olarak da , ödül sezonunda büyük sükse yaratacağı tahmin edilen " 12 Years a Slave " geldi .
Solomon Northup 19. yüzyıl Amerika'sında gerçekten yaşamış bir adam .
Özgür bir " zenci " .
Hatta orta - üst sınıfta yer alan bir zenci .
Ancak hiç beklemediği bir anda kendisini köleliğin pençesinde buluyor .
Bu süreçte yaşadıklarını da yıllar sonra bir kitap haline getiriyor .
Kölelik zamanlarının ne kadar berbat , insanlıktan ne kadar uzak zamanlar olduğunu biliriz , daha doğrusu tahmin ederiz .
Bu film de o döneme dair ne varsa oturaklı ve aynı oranda çarpıcı bir biçimde aktarıyor .
135 dakikalık süresi sürükleyici akışı sayesinde çok çabuk geçiyor .
Ejiofor şimdiye dek sükse yaratmış , göz önünde bulunan bazı filmlerde rol almıştı .
Ancak genellikle yan rollerde boy göstermişti .
Baş role geçtiği bu ilk filminde oldukça başarılı .
Filmi tek başına götürüyor tam anlamıyla .
Ancak kendisine süre boyunca muhteşem yardımcılar da ekleniyor .
Bunlardan en göze çarpanı günümüzün tartışmasız en büyük aktörlerinden biri olarak gördüğüm , hangi projede yer alırsa alsın elmas gibi parıldayan Michael Fassbender .
Yönetmen ile daha önceki iki filminde de çalışmış ve yine şahane performanslar sergilemiş oyuncu , Ejiofor ile karşılıklı " döktürüyor " .
Kısa süreli gözükseler de Cumberbatch ve Pitt gibi isimler de filmin kadrosuna güç katıyor .
İzlerken seyircilerin sürekli düşünmesi gereken bir eser .
Ödül sezonunda neler yapar bilmiyorum ama , diğer tüm adayları henüz görmememe rağmen , büyük ödüllerden bazılarını alırsa sonuna kadar hak ettiğini düşüneceğim bir eser " 12 Years a Slave " .
