“Annabelle” ; “The Conjuring” ( 2013 ) ve “Insidious : Chapter 2” ( 2013 ) gibi James Wan filmlerinde görüntü yönetmenliği yapan John R. Leonetti’nin ikinci uzun metrajlı sinema filmi …
Senaryosunu , “It” ( 2017 ) ve “It : Chapter Two” ( 2019 ) filmlerinin senaryolarının da yazarı olan Gary Dauberman’ın yazdığı filmin yapımcılığını , Peter Safran ile James Wan birlikte üstlenmişler …
Esas olarak , “The Conjuring” ( 2013 ) ile yakalanan rüzgârdan da yararlanmak amacıyla o filmdeki Annabelle bebeğinin kökenine odaklanan filmin , 5.4 / 10 ( 112.137 oy ) ve 2.9 / 5 ( 48.997 oy ) olan IMDB ve Rotten Tomatoes izleyici puanı ortalamalarıyla 4.4 / 10 ( 124 yorum ) ve 37 / 100 ( 27 yorum ) olan Rotten Tomatoes ve Metacritic yorum ortalamaları büyük bir hayal kırıklığının habercisi gibi …
Ama kimin için ?
Elbette ki , 6,5 milyon dolarlık bir bütçe ile 257 milyon dolarlık bir gişe yakalayan yapımcı şirketler New Line Cinema , Atomic Monster Productions ( kurucusu James Wan ) ve The Safran Company ( kurucusu Peter Safran ) için olmadığı çok açık …
O halde gelin bu sorunun da yanıtını bulabilmek umuduyla , her zamanki gibi önceliği yine oyuncu kadrosuna vermek suretiyle filmimize biraz daha yakından bakalım …
Annabelle Wallis , Ward hortum , Tony Amendola ve Alfre Woodard …
Aranızda ; baş roldeki Mia , John , Peder Perez ve Evelyn karakterlerini canlandıran bu dört oyuncudan herhangi birinin daha önce ( ve hatta daha sonra ) adını duyanınız yahut da tanıyanınız olduğunu hiç sanmıyoruz …
Aynen bizim gibi …
Başroldeki bu dörtlünün ortaya koydukları performansa gelince …
Bunu ne siz sorun ne de biz söyleyelim …
Yoksa yazacaklarımız ne bize ne de bu mecraya yakışmayacak …
Filmin teknik kısmına hiç girmiyoruz …
Zira orada herhangi bir sorun yok …
Zaten bu işten anlayan hiç kimse de “Hush” ( 2016 ) da Mike Flanagan ile çalışan görüntü yönetmeni James Kniest veya Paul Thomas Anderson ve Jim Jarmusch gibi ustalarla birlikte film çeken Bob Ziembicki yahut “The Maze Runner” ( 2014 ) da da sanat yönetmenliği yapan Douglas Cumming’in de dâhil olduğu bir kadrodan kötü bir iş çıkmasını beklemez …
Bizce bu filmin asıl sorunu , son derece baştan savma yazılmış olan senaryosun da …
Başta da söylediğimiz gibi , esas amaç “The Conjuring” ( 2013 ) ile yakalanan rüzgârdan yararlanmak olduğu için “Annabelle” , bu filmden hemen bir yıl sonra apar topar vizyona sokulmuş …
Nasılsa , hazır elde ilgi odağı olmuş bir Annabelle bebeği teması var …
Buna bir de , günah keçisi olarak anne ve kadın olması nedeniyle hata yaparak doğaüstü güçleri harekete geçirme potansiyeli yüksek olan Mia karakteri de eklenince …
Artık kim tutar Gary Dauberman’ı …
Yaz , yaza bildiğin gibi …
Ama gel ve gör ki , günün sonunda yapımcılarına çuval dolusu para kazandırmış olmasına rağmen sinema adına son derece zayıf bir iş çıkmış ortaya …
Sonuç olarak , çok net bir “izleyin” ya da “izlemeyin” önerisinde bulunmayacağımız bu “vasat” film için puanımız 2 olacak …
Yani izlemek konusundaki keyfiyet , tamamen size ve tercihlerinize kalmış durumda …
Son bir not : Tüm hakları bize ait olan bu yorumun orijinali ; bir başka mecrada tarafımızca , 18 Eylül 2018 günü saat 01.00’da yazılarak paylaşılmıştır .
