Glass - M. Night Shyamalan ( 2019Kerametler ve mucizeler yakın döneme kadar din adamlarının savunma pozisyonunda olduğu hak gerçekliklerdi . Allah'ın izniyle peygamberlere ve salih kullara verilen bu özellikler dini , topluma anlatan metinlerin ana nüvesini teşkil eder , üzerinde tartışmaya bile gerek görülmezdi . Sadece bilim insanlarının ve felsefecilerin gerçek olmamasını istediği bu eylemler , bir süre sonra modernist din adamları içinde karşı olunması gereken bir saha olmaya başladı . Kerametleri yalanlayan hatta mucizelerin bile olmadığını savunan " hocalar " öyle bir savrulma yaşadı ki durdukları yerde etraflarına baksalar muhtemelen etraflarından utanırlardı . Efsane yönetmen Shyamalan'ın son filmi Glass , beni keramet ve mucize yalanlayıcılarını tekrar düşünmeye itti . Yaklaşık 20 yıl önce çektiği Ölümsüz filmiyle yine herkesi şaşırtan yönetmen , Parçalanmış ile devam ettirdiği serisini Glass ile noktalamış . Sinema tekniği acısından yönetmenin belki en iyi filmi değil , hatta 6.His ve Ölümsüz ile kıyaslandığında başarısız bile sayılabilir fakat beni çok başka bir yerden yakaladı film . Bundan sonrasını , izlemeyenlere ipucu vermeden anlatmaya çalışacağım . Bir akıl hastanesinde kalan ve özel güçleri olduğuna inanılan adamların hikayesi Glass . Hastane yetkilileri bu süper kahramanlara ve dünyaya , aslında süper kahraman diye bir şeyin olmadığını , var zannettikleri özel güçlerinin çocukluklarından gelen birer travma olduğun ispat etmeye çalışıyorlar . İzleyecek olanların ağzındaki tadı çalmamak için sonunu söylemeyeceğim filmi , bizde ki kerametleri yalanlayanları aklınızda tutarak gibi izlemenizi tavsiye ederim . Bruce Wills , Samuel Jackson ve James McOvay gibi gözde ve efsane oyuncuları kadrosunda buluşturan bu filmi , başka pencereden bakarak izlemeniz halinde aklınızda pek çok kapı açılacaktır . Hayırlı seyirler .
