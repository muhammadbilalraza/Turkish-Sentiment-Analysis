BOHEMİAN RHAPSODY İNCELEMESİ ; Bohemian Rhapsody’yi ilk izlemeye gittiğimde  Queen yada Freddie Mercury hakkında pek bilgiye sahip değildim .
En ünlü parçalarını bilir , çok severek dinlerdim tabiki .
Sinemalara bir Queen filmi geldiğini duyduğumda inanılmaz bir heyecan ile seyretmeye gittim .
İlk izleyişimde konuya biraz fransız olduğumdan ve Queen’i çok sevdiğimden dolayı salonu filmi inanılmaz beğenerek terkettim .
Hatta o kadar beğendim ki ikinci ve üçüncü defa da seyretmeye gittim sinemalara .
Fakat bu sefer önceden çokça araştırma yapmış , grup ile ilgili sayısız bilgi edinmiştim .
Karakterleri tanıdıkça oyuncuların başarısı karşısında harika bir zevk duydum .
Fakat filmde yapılan kronolojik hatalar ve senaryo yazılımındaki şaşmalar beni şok etti .
Öyle ki bazı kostümler bile yanlıştı .
Bu yüzden bu film hakkındaki iyi , kötü tüm düşüncelerimi sizinle paylaşmak istedim .
SenaryoFilm kimin biyografisi ?
Filmin kapağı ve kapakta yazan yazıdan da anlayacağınız üzere bu film bir Freddie Mercury biyografisi . ( olmaya çalışmış ) Madem bir Mercury biyografisi yapıyorsun , biz neden sadece Queen’e katıldığı zamandan ( 24 yaş ) Live Aid konserine kadarki kişimi ( 38 yaş ) izliyoruz ?
Ne önceden yaşıyor olduğu Zanzibar ile alakalı , nede Aids sonucu ölümü ile alakalı hiç bir sahne göremiyoruz filmde .
Diyelim ki bu aslında bir Queen biyografisi .
Onu da diyemiyoruz .
Çünkü diğer grup üyeleri ile ilgili hiç bir bilgi almıyoruz .
Hatta John Deacon’ın ( bas gitarist ) gruba nasıl katıldığını bile göremiyoruz ve öğrenemiyoruz filmde .
Eğer çok büyük bir Queen fanı değilseniz filmden çıktığınızda Freddie dışında hiç bir isim hatırlamadan çıkacağınıza eminim .
Doğruları ve yanlışları bir kenara bırakarak senaryoyu inceleyecek olursam , benim için herşey çok hızlı oluyor .
Hatta öyle ki , bazı çok önemli detayların üzerinde hiç durulmamışken ya da çok az durulmuşken ( John Deacon’ın gruba katılışı yada Jim Hutton ) bazı konular üzerinde gereksiz fazla durularak izleyiciyi sıktığı zamanlar oluyor filmde ( Marry Austin ) .
spoiler :
Kronolojik / Kostümsel / Hikayesel Hatalar / Eksikler
Freddie’nin Marry ile tanışması ;
Çok büyük bir detay olmasa bile her şeyden bahsetmek istediğim için bununda altını çizeceğim .
Freddie , Marry ile Marry’nin çalıştığı mağazada tanışıyor .
Freddie’nin gruba katılışı ;
Filmde gece gündüz barlarda müzik dinlemeye giden özgür ruhlu Freddie’nin bir grup arayışında olduğunu görüyoruz .
Yazmış olduğu şarkıları barda dinliyor olduğu grubun üyelerine takdim etmek istiyor ve gittiği anda solistin grubu terk etmiş olduğunu öğreniyor .
İlk önce dişleri ile ilgili bir güzel sataşıldıktan sonra müthiş sesini ortaya koyarak grubun yeni solisti oluyor .
Gerçekte ise ; Freddie zaten çoktan grup üyeleri ile arkadaş hatta Tim Staffell ile ( solist ) ev arkadaşı .
Gruptan ayrılan solist çıktığı anda otomatikman Freddie girmiş zaten gruba .
Freddie’nin grup ismini ve logosunu buluşu ;
Öğrenciyken tasarım okumuş olan Freddie’nin belki de en önemli detaylardan biri olan logo tasarımını neye dayanarak yaptığı hakkında hiç bir bilgi verilmiyor filmde .
Oysa logodaki dev Anka kuşu Brian’ı , iki yandaki aslanlardan hırçın olan Roger’ı , utangaç ve çekingen duran John’u , yengeç de Freddie’yi temsil etmekte .
Kostüm hataları ;
Freddie’yi konu alan bir filmde de kostüm hatası yapılmaz ama yahu !
Kertenkele ceketten tutun partide giyidiği kıyafete kadar bir sürü kostüm hatası yapılmış filmde .
Beni en çok üzen parti sahnesinde Freddie’nin o muhteşem siyah ceketinin altına giydiği o ikonik siyah beyaz kareli taytını , sahnede giydiği bordo deri pantolon ile değiştirmiş olmaları .
Neden !
O partiden Freddie’nin sayısız fotoğrafı hatta video klipleri var , ne giydiği gayet açık ve net .
Zaman şaşmaları ve diğer hatalar ;
Filmde Queen ilk albümünü kaydederken ‘’seven Seas Of Rhye’ın’’ kayıtlarını duyuyoruz .
Gerçekte ise ‘’Seven Seas Of Rhye’’ ilk albümde sadece enstrümantal olarak kaydedilmiştir ve ikinci albümde sözlerle birleşip Queen'in ilk hit parçası olmuştur .
Filmde Roger Taylor'ın yazdığı “I’m In Love With My Car” sadece espri konusu olsa da gerçek hayatta bu şarkı grupta birçok dengeyi bozmuştur .
Çünkü 45’lik plaklarda Bohemian Rhapsody'nin b - side’ıdır ve hiç kimse o şarkı için 45'liği almasa da gelirleri Bohemian Rhapsody ile ortak bölünmüştür .
Yani Freddie ve Roger paraları paylaşmak durumunda kalmışlardır .
Filmde Live Aid öncesi Freddie Mercury'yi gruba tekrar geri dönme şartı olarak John Deacon bundan sonra yazılacak tüm şarkıların yazarının şahsi değil Queen olarak yazılmasını şart koşuyor .
Gerçekte ise böyle bir olay söz konusu değil .
Live Aid'den sonra çıkan 1986 tarihli ‘’A Kind Of Magic’’ albümünde hep beraber bestelenen ‘’One Vision’’ şarkısı hariç tüm şarkılar yine şahsi olarak kartonete yazıldı .
Hatta Deacon / Mercury ortak yapımı ‘’Friends Will Be Friends’’ bu albümde .
Ama grubun son iki albümü 1989 tarihli ‘’The Miracle’’ ve 1991 tarihli ‘’Innuendo’’da tüm şarkıların yazarına Queen yazılmıştır .
Bunun sebebi Freddie’nin o yıllarda hastalığı sebebi ile gruba katkıda bulunamamış olması .
Çoğu şarkı grup üyeleri tarafından yazılmış , Freddie seslendirmiştir .
Freddie’nin hastalığı , Freddie’nin katkısız kaldığı düşünülmemesi adına bu yol ile saklanmıştır .
‘’We Will Rock You’’ , Queen’in en hit ve en ikonik şarkılarından birisidir .
1977’de çıkan “News Of The World” albümünün en iyi şarkılarından biri olan ‘’We Will Rock’’ You’yu filmde sahnelerken Rami’ye bir güzel 80’ler bıyığını yapıştırmışlar , altına da bordo deri pantolonu giydirmişler !
Oysa We Will Rock You , Freddie’nin o muhteşem beyaz tulumu ve tamamen bıyıksız o güzel yüzü ile 1977 de sahnelenmişti .
Filmde 1974 de çıktıkları konserde Rami ( Freddie ) “Fat Bottom Girls’ü seslendiriyordu .
Fakat “jazz” albümünün piyasaya çıkış tarihi 1978.
Freddie’nin gözleri ?
Bizim kara kaşlı , kara gözlü seksi Freddie’miz ne ara mavi gözlü olmuş anlamadık , filmde Rami’ye bir lens takmak yapımcılara zor gelmiş .
Grup dağılıyor ?
Filmde beni en çok sinir eden sahnelerden biri olan , Freddie’yi tam olarak bencil biri gibi gösteren grubun dağılma sahnesinden bahsetmek istiyorum . Queen grubu asla dağılmadı .
Kısa bir süre ara verdikleri doğru .
Hotel Space albümünden sonra kariyerleri biraz sarsılan grup önce Roger Taylor ile başlamak üzere teker teker solo albümler çıkarma kararı almışlar ( Deacon hariç ) .
Freddie ’nin ilk solo albümü 1985 de yayınlanmıştır .
Freddie Mercury grubun sesi olmasına rağmen Brian May ve Roger Taylor'dan sonra solo albüm işlerine girmiştir . ve uzun yıllar boyunca röportajlarında pop , disco müziğe ilgisinin olduğunu ve Queen dışında bunu bir noktada yapmak istediğini hep söyler .
Fakat grupla kopuş , birleşme gibi bazı yoğun duyguları seyirciye keskin biçimde aktarabilmek adına bu hadise de biraz abartılı biçimde işlenmiş .
Jim Hutten ;
Jim Hutten üzerinde gerçekten çok az durmuş film .
Ki böyle başarılı bir oyuncu seçilmişken ( Aaron McCusker ) .
Jim aslında bir garson değil kuafördü .
Freddie ile bir barda tanıştılar ve Freddie’nin ona söylediği ilk cümle “How big is your dick ? ” idi .
Jim , Freddie’yi reddetti .
Bir kaç ay sonra tekrar bir restorantta karşılaştılar ve çıkmaya başladılar .
Freddie gay olduğunu ailesine hiç söylemedi .
Freddie’nin teşhisi ;
Grubun tekrar birleşmesi demişken , Rami ( Freddie ) ’nin anlamsız acıtasyon hareketleri aklıma geldi .
Filmde Live Aid den bir süre önce Freddie’nin AIDS kontrolüne gidişini ve teşhis konulduğunu görüyoruz .
Freddie’nin Live Aid’e çıkma kararı almasının AIDS oluşu ile ya da başka bir şey ile alakası yoktu .
Freddie’ye AIDS teşhisi Live Aid den 3 yıl sonra 1987 de konuldu .
Sanıyorum filmi Live Aid de bitirdikleri için AIDS olayını sıkıştırma kararı almışlar ?
LIVE AID ;
Son olarak , kasıtlı olarak yapılmış olsa da , maalesef Live Aid de aslında 6 şarkı seslendiren Queen’den sadece 4 şarkı dinleyebiliyoruz . We Will Rock You zaten filmde yer aldığı için Live Aid’den kesildiğini düşünüyorum .
Fakat ‘Crazy Little Thing Called Love’ın bahsi nasıl geçmez filmde , anlamış değilim .
( Tüm Live Aid tüm şarkıları ile çekilmiş aslında fakat filmde kesilmiş . )
CAST ; Tüm bu karmaşayı bir tarafa bırakıp castı incelemek istiyorum .
Çünkü bu eleştiri çoğunlukla pozitif yönde benim için .
Rami Malek ; Nereden başlasam !
Ben Rami Malek’in Müzede Bir Gece’sini izlediğimden beri büyük hayranıyım .
Egzotik görünümüyle ve muhteşem oyunculuğu ile insanın aklından çıkmayan bir aktör bence .
Mr .
Robot isimli tv dizisinde o kadar etkileyici ve başarılı bir oyunculuk sergilemişti ki .
Kendimi diziden alamıyordum .
Bohemian’da Rami’nin oynayacağını ilk duyduğumda hem heyecanlandım hem de şaşırdım .
Çünkü dış görünüşündeki farklılıklar nedeni ile bir sürü eleştiriye mahsur kalacağından emindim .
Ki bazı , Freddie’yi sadece bıyığından ibaret sanıp o görünüşü ile tanıyan ve kişiliği hakkında hiç bir bilgisi olmayan bir çok izleyici için Rami kötü bir seçim olmuştu .
Ben buna katılmıyorum .
Freddie’nin sahnedeki müthiş özgüvenli , maskülen ve etkileyici görüntüsünün yanı sıra gerçek yaşantısındaki utangaç ve feminen kişiliğini kusursuz yansıtmış .
Rami’nin izlediğim sayısız röportajından sonra rahatça söyleyebilirim ki ; Freddie’yi yalamış yutmuş bu adam !
Her konserini , her röportajını her videosunu izlemiş , kitaplarını okumuş .
Rami’nin Beni en çok etkileyen sözü şu olmuştu ;
- Freddie’yi en iyi tanımanın yolu videolarını izlemek değil , şarkılarını dinlemek .
Yazmış olduğu her şarkı sözünü dinlediğinizde Freddie’nin benliğinin derinlerine iniyorsunuz .
Rami’nin Freddie’ye benzerliğinden etkilenmeyi beklemeyin .
Hatta make up dalında Oscar’a aday bile olmadı zaten .
Çünkü tipler üzerinden çok uğraşılmamış ( gerçi bazı oyuncular hiç makyaj gerektirmeyecek kadar çok benziyor zaten asıl karakterlere ) Beni şok eden ilk kısım Rami’nin Queen grubu ile ilk sahne aldığı ( Keep Your Self Alive ) sahne oldu .
Hareketlerinden tutun mimikleri ve sesi , çok etkileyiciydi .
Kesinlikle eklemek isterim ki ; filmde hiç bir canlı performans sahnesinde Freddie Mercury’nin sesi kullanılmıyor .
Rami Malek ve Marc Martell ( ses taklitçisi ) in sesi mix yapılarak bir Freddie sound u oluşturulmuş .
Ki bu Rami’nin Oscar’a aday olması için büyük bir sebep olmuştur diye düşünüyorum .
Uzun lafın kısası , bu rol Rami’ye verildi ve Rami yapabileceği en iyi performansı sergiledi .
Her mimiğinde Freddie’yi öyle güzel hissettirdi ki , her bakışımda duygulandım .
Bunca hata ve eksiğe rağmen bu filmi ayakta tutan en en büyük etkendi Rami Malek .
Joseph MozzelloJoseph Mozzello’nun küçümsendiğini ve yeterli ilgiyi göremediğini düşünüyorum .
John Deacon 20 yıldır dondurulmuştu film için çıkarttılar ve kamera karşısına koydular deseler inanırdım .
John ile tıpatıp aynı olan dış görünüşünün yanısıra , karakterinin kusursuz benzerliği , gerçekten Johnu aramızda hissettirdi .
Her mimiği her bakışı el hareketleri vs. . gerçekten muhteşem bir iş çıkartmış .
Gwilym LeeDış görünüş benzerliği olarak sanırım cast’ın bir numarası Gwilym olmuş .
Saçı başı , hareketleri , o sorumluluk sahibi , mükemmelliyetçi ruh hali . dibine kadar Dr .
Brian May .
Ben HardyMaalesef cast içinde beni tek hüsrana uğratan Ben oldu .
Kötü oynamış demek gelmiyor içimden çünkü sonuçta rol ona verilmiş ve o da elinden geleni yapmış .
Fakat bence en başta Ben’i bu rol için almak çok yanlış bir seçim olmuş .
Roger taylor yakışıklı ( güzel ) bir adam değil .
Sadece çizdiği imaj dolayısı ile çok karizmatik , seksi ve “bad boy” görüntüsünün altında aslında oldukça özgüvensiz ve şirin bir adam .
Filmde Freddie dışında hiç bir karakteri derinlemesine tanımamıza fırsat verilmediğinden her grup üyesinin dış görünüşüne göre cast oluşturulmuş .
Roger’a da gitmişler gerçek yaşamında model olan bebek yüzlü Ben Hardy’yi koymuşlar . hiç oldu mu allah aşkına , cılız denebilecek kadar zayıf ve minyon Roger’ımızı bir mayo modelinin canlandırması ?
Ben , diğer cast üyelerinin aksine Hardy’nin bakışlarında Roger’ı bulamadım maalesef .
