“Kingsman : The Golden Circle” , senaryosunu da “Kingsman : The Secret Service” ın ( 2015 ) devamı şeklinde Jane Goldman ile beraber yazan Matthew Vaughn’un yönetmen koltuğunda oturduğu bir aksiyon komedi filmi …
Akşam Kingsman’den çıkan Eggsy’i ( Taron Egerton ) dışarıda , vakti zamanında başarısız olarak elenen Lancelot adayı Charlie ( Edward Holcroft ) elinde silahla karşılar …
Ve …
Sürücülüğünü Pete’in ( Gordon Alexander ) yapmakta olduğu Kingsman aracının içinde , ( yeşil perde teknolojisi kullanılmaksızın yapılması asla mümkün olmayan sahneler içeren ) taraflar arasındaki müthiş kapışma başlar …
Pete’in boynundaki şah damarından yaralanarak hayatını kaybetmesi üzerine kontrolden çıkan aracın beton engellere çarpması sonucunda Charlie araçtan fırlayarak asfalta düşerken direksiyona geçen Eggsy yoluna devam eder …
Peşindeki diğer araçları atlatan Eggsy , polisin takibinden de kurtulmak içinde Merlin’in ( Mark Strong ) önerisine uyar …
Akşama Eggsy’nin evinde , yakın arkadaşlarından Brandon’un ( Calvin Demba ) doğum günü partisi gerçekleştirilmektedir …
El yapımı mütevazi pastasını bizzat Prenses Tilde’nin ( Hanna Alström ) yaptığı bu samimi partide , kadim dostlar Jamal ( Tobi Bakare ) ile Liam’da ( Thomas Turgoose ) konuklar arasındadır …
Ertesi akşam Tilde’nin İsveç Kraliçesi annesi ( Lena Endre ) ile aynı ülkenin Kralı babasının ( Björn Granath ) saraylarındaki yemeğine davetli oldukları için Eggsy Brandon’ı , şirin köpeği JB’ye bakması için ikna eder …
Bu arada Poppy Land’deyiz …
Filme esin kaynağı olan “Altın Çember” isimli uyuşturucu kartelinin patronu Bayan Poppy’e ( Julianne Moore ) çalışanlarından Charles ( Keith Allen ) , aralarına yeni katılacak olan Angel’ı ( Tom Benedict Knight ) tanıştırmaktadır …
Her konuda verdiği emirlere tartışmasız itaat bekleyen Poppy bir ilk WriteReviews olarak Angel’dan , akıllara durgunluk veren bir talepte bulunur …
El mahkûm o da yapar … Westminster’daki terzihanenin ana gündem maddesi ise nereden ve hangi saik ile çıktığını anlayamadıkları Charlie’dir …
Arthur ( Michael Gambon ) , Merlin , Lancelot " Roxy "
( Sophie Cookson ) ve Eggsy bu konuyu derinlemesine tartışmaktadırlar …
Günün akşamında İsveç kraliyet sarayındaki , Eggsy’in kral tarafından soru yağmuruna tutulduğu yemekteyiz …
Yanıtların tamamı bilgisayar başındaki Lancelot aracılığı ile Eggsy’in kulağına fısıldandığı için İsveç’te hiçbir aksilik yaşanmaz ve kraliyet testinden geçilir …
Ancak İngiltere’de durum oldukça farklıdır …
Nasıl mı ?
Poppy , içinde Brandon ile JB’nin bulunduğu Eggsy’nin evi , Arthur’un olduğu Kingsman ve kendi evindeki Roxy’i havaya uçurmuştur …
Geride Kingsman’dan sadece “Kıyamet Günü” protokolünü uygulayacak olan Eggsy ile Merlin kalmıştır …
Fakat bunun için bambaşka beklentilerle gittikleri örgütün gizli kasasında bula bula “Statesman” marka bir şişe viskisi bulurlar ve JB dahil ölenlerin anısına kadeh kaldırarak göz yaşları içinde içmeye başlarlar …
Şişenin dibine geldiklerinde de Kentucky işaretini görürler …
Bizim iki kafadar kendilerini devasa bir tesise sahip olan Statesman’ın Kentucky’deki ana viski dinlendirme deposuna atarlar ve orada , kimin nesi olduğunu bir türlü kavrayamadıkları ajan Tequila’ya ( Channing Tatum ) yakalanarak bayağı bir hırpalanırlar …
Neyse ki çok geçmeden imdatlarına , gerçek kimliklerini tespit eden Ginger ( Halle Berry ) yetişerek kurtarır kendilerini …
Tesiste yaşadığı ciddi travma nedeniyle geçmişini anımsamayan Galahad Harry Hurt’da ( Colin Firth ) bulunmaktadır …
Poppy Land cephesinde Poppy ve yeni koluna kavuşan Charlie , kaçırdıkları Elton John’u ( kendisi ) dinlemektedirler …
Diğer yandan Eggsy , Kingsman’in ABD kolu olan Statesman’in lideri Champagne " Champ "
( Jeff Bridges ) ve ajan Whiskey ( Pedro Pascal ) ile de tanışır …
Hepsi bu kadar mı ?
Olur mu hiç …
Henüz dakika 48 ve geride 93 dakikalık muazzam bir bölüm daha var …
Neler mi öğreneceğiz o dakikalar içinde …
Öncelikle Poppy’nin amacını ve durdurulup durdurulamayacağını …
Sonra Harry’nin ölümden nasıl kurtulduğunu ve geçmişini anımsayarak kendine gelip gelemeyeceğini …
Elbette ardından da Eggsy ile Tilda’nın evlenip evlenemeyeceğini ve nihayetinde de Statesman içindeki “köstebeğin” kim olduğunu öğreneceğiz …
İşte bunların hepsi ve daha da fazlası , aradan geçen bunca zamana karşın halen izlemediyseniz 104 milyon dolarlık bir bütçeyle çekilen filmin devamında sizleri bekliyor olacak …
Bitirmeden yorumumuza ilave edeceğimiz son şey , aynen serinin ilk filminin yorumunda da belirttiğimiz gibi : Filmin gerçek kahramanlarının ana oyuncu kadrosunun hareketli sahnelerdeki isimsiz dublörlerinin gerçekleştirdikleri koreografileri ile görsel efekt sanatçılarının hünerleri ellerinden çıkan görüntüler olduğunu belirtmek biçiminde …
Keyifli seyirler ,
