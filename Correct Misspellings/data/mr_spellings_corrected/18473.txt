“Jojo Rabbit” , senaryosunu da Christine Leunens’in “Caging Skies” ( 2008 ) isimli romanından uyarlayarak yazan ve filmde Adolf Hitler karakterini de bizzat canlandıran Taika Waititi’nin yönetmen koltuğunda oturduğu bir drama …
Dünya prömiyeri , 8 Eylül 2019’da Toronto Uluslararası Film Festivalinde ( TIFF ) yapılan ve 18 Ekim 2019 tarihinde de İngiltere’de vizyona giren filmin , 7,9 / 10 ( 299.079 oy ) ve 4.6 / 5 ( 5.0 üzeri oy ) olan IMDB ve Rotten Tomatoes izleyici puanı ortalamalarıyla 7.6 / 10 ( 419 yorum ) ve 58 / 100 ( 57 yorum ) olan Rotten Tomatoes ve Metacritic yorum ortalamaları , oldukça kafa karıştırıcı …
O nedenle bizde , kazandığı “En İyi Senaryo Uyarlaması” kategorisindeki BAFTA ödülünün yanı sıra altı kategoride de Academy Ödülü adaylığı bulunan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , 14 milyon dolarlık bir yapım bütçesi ile çekilen ve 90,3 milyon dolarlık bir hasılat rakamına da ulaşmış olan filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , bir tür akıl hastalığı da sayılabilecek olan ( ve ne yazık ki , günümüzde de hız kesmeden devam eden ) “kör fanatizm” ile “ırkçılığın” her türlüsüne yönelik eleştirinin , aralara zekice serpiştirilmiş “hiciv” ve “dark comedy / kara mizah” unsurların da eşliğinde , tam da dibine vurulduğu nitelikte bir film olduğunu söyleyerek başlayabiliriz .
Hitler ve Nazi imparatorluğunu , daha önce Charlie Chaplin’in “The Great Dictator” de ( 1940 ) , Mel Brooks’un da “The Producers” da ( 1967 ) buna benzer “alaycılık” ve “kara mizah” ögelerin ağılıkta olduğu bir üslup ile ele alarak kafa bulduklarını da biliyoruz …
O nedenle filmin senaryosunu , “harika bir buluş” diye överken de “Hitler’i ve Sam Rockwell’in canlandırdığı Nazi subayını sempatik gösterdiği için yererken de” kantarın topuzunun kaçırılmaması gerektiğini düşünüyoruz …
Nihayetinde ( Hitler’e hediye etmek üzere hazırladığı “rehber” kitapçıktaki çizimlerde Yahudiler , “boynuzlu” ve “kuyruklu” olup onları uyurken de ”tavana asılı yarasalar” gibi resmeden ) “Deutsches Jungvolk / Hitler Gençliği” üyesi 10 yaşındaki Jojo’nun ( Roman Griffin Davis ) , üzerinde Hitler posteri ve Nazi sembollerinin de bulunduğu evinin duvarlarının içinde yaşayan Yahudi Elsa ( Thomasin McKenzie ) ile karşılaşması sonrasında yaşadığı duygusal gelgitlerin anlatıldığı bu film , “En Senaryo Uyarlaması” kategorisindeki Academy ve BAFTA ödüllerine de el koymuş durumda …
Elbette , 2019 yılının en iyilerinden biri olarak gördüğümüz “Jojo Rabbit” de , şöyle bir görünüp sonrada ( üzücü bir sonla ) aniden yok olan ve bu filmle birlikte “Marriage Story” deki performansı ile de Oscar heykelciğine “iki cephede” birden yapışan ( ama Laura dernek ile Renée Zellweger’e kaptıran ) Scarlett Johansson dışında daha pek çok şey var …
Fakat biz , geri kalanını keşfetme işini , yine yorumumuz sonrasında meraka kapılarak filmi izlemeye karar verenlere bırakalım istedik …
Belki biraz tarzımızın dışında olacak ama tek bir “spoiler vermeden” buraya kadar yazdıklarımızın tamamı , zımnen de olsa ikisini de içerdiği için filme ilişkin hem ilk tespitimiz hem de ilk önerimiz olsun …
Ayrımı gönlünüze göre siz kendiniz yaparsınız …
Sonuç olarak , kendi değerlendirme sistemimiz içinde puan olarak 3,5 verdiğimiz ve seçkin müziklerinin arasında harika The Beatles , Tom Waits , Roy Orbison ve David Bowie şarkılarının da bulunduğu bu film için önerimiz de olumsuz yorum ve puanlara aldırmadan , “muhakkak bir şans da siz verin” şeklinde olacak …
Keyifli seyirler …
