İsrail'in bu yılki Oscar adayı olan Foxtrot'u geçtiğimiz hafta Başka Sinema'nın düzenlemiş olduğu " Oscar'ın Yabancıları " özel film gösteriminde izleme fırsatı buldum .
Ve eğer filmi özetleyecek olursam , Foxtrot kendi içerisinde 30'ar dakikalık üç tane bölüme ayrılıyor : Bu bölümlerden ilkinde bir anne ile babanın asker olan çocuklarının ölüm haberini aldıktan sonra gösterdikleri tepkiyi , ikinci bölümdeyse bu çocuğun görev alanında yaşadıklarını , son bölümde de anne ile babanın hayata nasıl devam etmeye çalıştıklarını görüyoruz .
Öncelikle bu filmin bir İsrail yapımı olduğunu göz önünde bulundurursak Foxtrot , son derecede cesur ve güçlü bir sese sahip bir yapım .
Gerek savaşın gerçek yüzü veya kadın ile ailenin toplumdaki yeri olsun , Foxtrot anlatmak istediğini hiç çekinmeden gösteren bir film .
Bu konuda filmin yönetmeni ve senaristi olan Samuel Maoz'un görüşüne hayran kaldım .
Film sizi daha ilk dakikasından itibaren etkilemeye başlıyor ve bütün süresi boyunca ekrana kenetlenmiş bir şekilde bakıyorsunuz .
Samuel Maoz , filminin büyük bir kısmını " Tanrısal bakış açısı " şekliyle ana karakterlerin tepesinden çekmeyi tercih etmiş .
Bu da seyirciye yaşanan olayları ve karakterlerin iç dünyasını çok daha iyi yansıtmasını sağlamış .
Ayrıca filmin senaryosuna da ayrı bir parantez açmak istiyorum .
Zaman zaman nelerin yaşanacağını rahatça tahmin edebileceğiniz bölümler olsa da , genel anlamda Foxtrot şaşırtıcı sürprizlerle ve yaşanan durumla bağlantılı ufak göndermelerle dolu .
Senaryoda gözünüzden kaçabilecek bir sürü detay var .
Bütün bunlar da Foxtrot'u türünün benzer filmlerinden bir tık yukarıda tutuyor .
Filmin en iyi bölümlerinden birisi de performanslardı .
Filmdeki anne ile babayı canlandıran Sarah Adler ile Lior Ashkenazi , burada resmen döktürmüş .
Sırf oyuncuların bakışları bile seyirciye anlatılmak istenen duyguyu yaşatıyordu .
Bunların dışında eğer sorunlarıma gelecek olursak ; ağır ilerleyen tempo filmin sonlarına doğru gittikçe göze batan bir etmen haline gelmiş .
Bu yüzden senaryodaki bilindik noktalar sonlara doğru daha da fark edilebilir bir hal alıyor .
Bu yüzden filmin en sonunda yapılan ufak ters köşe beni o kadar da etkilemedi .
Filmin ilk iki bölümünü ilgiyle izlemiş olsam da , son 30 dakikanın süresi rahatça 15 dakikaya düşürülebilirdi .
Bu kısımdaki ana iki oyuncunun harika performanslarına rağmen filmin finalini çok da tatmin edici bulmadım ayrıca .
Kısacası Foxtrot , sonlara doğru temponun yavaşlamasından senaryosu büyük ölçüde etkilemiş ve karamsar tonu yüzünden bir daha izleyebileceğim bir film değildi .
Yine de bütün bunlara rağmen , filmi oldukça takdir ettim .
Ayrıca performanslar harikaydı , senaryonun değindiği noktalar cesurcaydı ve yönetmenliği ustacaydı .
Sade ama etkili bir yabancı film arayanlar mutlaka Foxtrot'a bir göz atmalı .
İyi seyirler .
FİLMİN İYİ yanları : + Harika , dört dörtlük performanslar . + Samuel Maoz'un detaylarla dolu yönetmenliği . + Cesur ve güçlü noktalara parmak basan bir senaryo .
FİLMİN KÖTÜ yanları :
- Ağır temponun son 30 dakikada dikkat dağıtıcı bir hal alması .
- Senaryonun bazı tahmin edilebilir yanları .
TOPLAM PUAN : 7 / 10
