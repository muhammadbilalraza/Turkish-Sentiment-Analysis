Kalede oynamanın bir felsefesi olduğunu bugüne kadar düşüneniniz oldu mu bilmem ; ama kalede olmak ne demek , hangi alt anlamlara açılır , hayata , aileye yansımaları nelerdir diye kısaca bakabiliriz .
Sizin de ekleyecekleriniz olursa memnuniyetle . •Kale , yuvadır .
Baba yuvayı , ailesini koruyandır . •Kaleciliğin ruhu saldırmayı değil , kendinden olanı korumayı , hep korumada kalmayı gerektirir . •Kaleci korumayı bırakıp saldırıya geçerse kendini bitirir . •Kimse kaleci olmayı istemez ( ? ) , kendiliğinden olur , diğer deyişle biçilmiş bir roldür ve bundan kurtuluş yoktur . • ' Önümüzdeki maçlara bakalım ' diyebilmek bile büyük bir lüks ve umuttur .
Nurettin ( Numan Çakır ) , futbolda parlak bir çıkış yapmak üzereyken geçirdiği trafik kazasıyla hem eşini hem de kariyerini kaybetmiştir .
Her maçta yediği sekiz - dokuz golle basketbol maçlarını aratmadığı için , oğlu Feyyaz'ın ( Tolga Sarıtaş ) arkadaşları arasında bile alay konusu edilir .
Bu ' kaybeden ' adamın yıllarını verdiği takımı için istediği tek bir şey vardır : Üçüncü lige çıkması .
Kaledeki Yalnızlık , futbol üzerine bir film gibi görünse de aslında çaresizlik , yoksulluk , annesiz bir ailede baba - oğul sorunları üzerine bir filmdir .
Önemli isimlerden oluşan oyuncu kadrosuna karşın sıcaklıktan yoksun ve durağan diyebileceğimiz akışı bozan , Almancı Zenoş Teyze'nin ( Özlem Tekin ) baba - oğulun evine bir kadın sıcaklığı getirişi olur ve filme ihtiyaç duyduğu rengi biraz olsun kazandırır .
Bir de şimdilerde filmler , Erkan Can olmadan çekilemiyor , biliyorsunuz .
Kaledeki Yalnızlık'ta da Nurettin'in futbol takımının , topuğuna sıkılan başkanı olarak gördüğümüz Erkan Can .
Nurettin'in ablası olarak Nur Sürer , eniştesi olarak Menderes Samancılar gibi isimler bile Senarist - Yönetmen Volga Sorgu bence renksiz bir filme imza atmış ; belki de renksiz olması gereken bir filme .
Filmde Feyyaz'ın ' aslen ' psikoloji öğretmeni olan okul müdürünü oynaması için başta Cem Yılmaz ile konuşulduğu ; fakat Yılmaz'ın Av Mevsimi'nin çekimleriyle çakışması nedeniyle son anda kadroda yer alamadığını da dipnot olarak verelim .
Filmde kaleci Nurettin'in Peter Handke'nin Kalecinin Penaltı Anındaki Endişesi isimli kitabını satın aldığı sahneye ise dikkat .
