Ölümcül düzeydeki bir virüs tüm dünyada yayılmaya başlanmış ve virüse maruz kalan insanları zamanla zombilere çevirmeye başlamıştır .
Virüsle temastan kısa bir süre sonra tedavi edilebilenler virüsün yarattığı ölümcül etkiden kurtulmaktadırlar .
Uygulanan tedaviye cevap verenler geri gelenler olarak bilinmekte ve her gün ilaç almaktadırlar .
Geri gelenler için üretilen protein ilaçlarının üretiminin askıya alınması üzerine , halk içerisinde hastalığın yeniden ortaya çıkacağı konusunda endişe başlar .
Geri gelenlerin hastalığı yeniden yayacağı inancı bazı insanları onları avlamaya yönlendirir .
Hastaneler basılır ve tedavi edilen insanlar öldürülmeye başlanır .
Geri gelenlerin tedavisinde ve üretilen protein ilacı için kaynak bulunmasında çalışan , Dr .
Kate'in ( Emily Hampshire ) hastanesi de basılır ve hastaları öldürülür .
Protein stoklarının azalması ile oluşan kaosun ortasında kalan doktorun , tek ve en önemli sırrı , eşinin bir geri gelen olmasıdır .
Her bir geri gelen günde bir doz protein almak zorundadır .
Eşi için stok yapan Kate , kaos ortamından eşi ve onlara destek olan arkadaşları ile kaçmışlar ve şehir dışına yerleşmişlerdir .
Geri gelenlere yapılan saldırılar sonucunda devlet , tüm geri gelenleri toplamaya , bir kampa yerleştirmeye başlamıştır .
Kate , eşinin bu kamplardan birisine gitmesine izin vermez ; fakat ellerinde liste olan polis ve saldırganlar onları aramaktadır .
İspanyol sinemasının korku gerilim üzerindeki başarısından etkilenmiş olmalılar ki bu yapıma Amerikalılarda katılmış durumda .
İspanyol sinemasının en sevdiğim noktası , kan ve vahşet olmadan korkuyu hissettirebiliyor olmasıdır .
Bir zombi filminde kan ve et yiyen zombilerin etrafta dolaşmasına alışkın olan bizler , tedavi sonrası insanların duyguları ve yaşantıları ile ilk kez karşılaşıyoruz .
Düşünün ki tüm dünyayı sarsan bir hastalık tam yanı başınızda ve yeniden hortlamak üzere .
Belki de o hastalardan biri de sizsiniz .
The Returned , düşük bir bütçeyle çekilmiş olmasına rağmen , olayın gerçekliği ile kendine bağlayan , eh biraz daha tempo olsaymış ile de biraz sıkan ; ama sonu ile merak uyandıran ( her ne kadar ben tahmin etsem de ) , ekrandaki kişi yerine kendini koyma gücüne sahip , duygu yüklü bir zombi filmi .
IMDB'den aldığı 5,9 puanın en az birkaç puan daha yükseğini hak ettiğini , rahatlıkla söyleyebilirim .
Bence bu fimin puanı 6,4.
