İzleyicilere Türklerin yetiştirdiği özel bir ekip olarak takdim edilen ama aslında kıraathanelerde ya da bar - pavyon kapılarında görebileceğimiz üç ağır ağabeyimiz , Ortadoğu'daki iktidar ilişkilerinin geriliminden beslenen çarpık bir bölge algısını pekiştirmek üzere görevdeler .
Üzerine yazılıp çizilenlere ve sanal ortamdaki tartışmalara bakılırsa geçtiğimiz Ocak ayında gösterime giren Kurtlar Vadisi Filistin , memleket ahalisinin Ortadoğu algısını " zenginleştirmiş " görünüyor .
Bu ve benzeri filmlerle yapımcıların gündeme dair kolay tüketilen ajitatif ürünleri piyasa sürüp ceplerini doldurduklarına dair bir çok şey yazıldı .
Filmin anti - semitizmi beslediği ve toplumlar arasında düşmanlık tohumları attığına dair yazıları da okumak mümkün .
Filmi izledikten sonra eleştirilerin bir çoğuna katılmakla beraber , eleştirilerin sadece filmin anti - semitik yaklaşımıyla sınırlanmasının eksiklik olacağını düşündüm .
Bu yazı bu eksikliği tamamlamaya küçük de olsa bir katkı sağlamak amacıyla kaleme alınmıştır .
