Emma Watson ve Tom Hanks'in başrolünde olduğu The Circle , normal bir hayat yaşayan Mae'ye odaklanıyor .
" Yaptığı işte başarılı olan Mae , bir süre sonra kız kardeşinin yardımıyla Circle'da mülakata girer ve başarılı olur . Artık Circle'da çalışan Mae , ortamdan çok etkilenir ve sıkı çalıştığı için kısa bir sürede Circle'ın en popüler kişilerinden birisi olur . Fakat Circle'ın herkesi her an , her yerde izleyebiliyor olması Mae'nin ilgisini çekiyordur . Ve Circle'ın asıl amacını öğrenmeye çalışan Mae'yi büyük sonuçlar bekliyordur . "
Filmin fragmanından size vaat edilen konu bu .
Ama gerçekte bu konunun filmle neredeyse hiç alakası yok .
The Circle , tamamıyla boş bir film .
Ne iyi , ne de kötü .
Sadece boş bir film .
The Circle'ı izlerken sıkılmasam da salondan çıktığımda hayatıma hiçbir şey eklemediğini ve 2 saatimi boşa harcadığımı düşündüm .
Filmin ilginç bir konusu olsa da filmin kendisi bundan habersiz bir şekilde ilerliyor .
İlginç konseptiyle ne yapamayacağını bilmiyor ve daha konu adına bir şey yapamadan film bitiyor .
Emma Watson , filmde fena değildi .
Zaten Watson , herhangi bir kız karakteri canlandırmak için en uygun kişi .
Yani şu ana kadar onun kötü bir performansını görmedim ama hiçbir performansı beni derinden etkileyip " bu kız gerçekten de inanılmaz bir oyuncu " dedirtmedi .
Geçtiğimiz aylarda kaybettiğimiz Bill Paxton'ı bu filmde görmek çok güzeldi açıkçası .
Mae'in babasını canlandıran Paxton , biraz arka planda kalmış olsa da filme çok şey katmış .
Gelelim Tom Hanks'e .
Eğer geçen yıl Sully ve Inferno için yazdığım eleştirileri okuduysanız , Tom Hanks hakkındaki düşüncelerimi biliyorsunuz zaten .
Hanks , gerçekten de inanılmaz bir oyuncu ve şu an hayatta olan efsanelerden birisi .
Tom Hanks , bu filmde fena değildi ama sorun şurada ; Hanks , filmin bütün fragmanlarında ve posterlerinde yer almasına rağmen filmde yalnızca 10 dakika gözüküyor ve hikayeyi hiç etkilemiyor .
John Boyega'nın süresi , Hanks'inkinden bile az .
Böyle başarılı oyuncuların harcandığını görmek çok üzücü doğrusu .
Ama eğer senaryoyu ve oyunculukları bir kenara itersek The Circle'ın en büyük sorunu , hikayesinde belli bir kahramanın ve bir kötü adamın bulunmaması .
Mae , sadece Circle'da dolanan birisi ve bu yer hakkında bazı şeylerin döndüğünü hissetmesine rağmen tek yaptığı şey , Circle'ı geliştirmek ve daha büyük bir hale getirmek oluyor .
Ve Circle'ın başında bulunan Tom Hanks'in karakteri Bailey ise film boyunca ne iyi , ne de kötü bir şey yapıyor .
Hanks'in tek yaptığı şeyse , sahnede sunum yapmak .
Ve Bailey ile Mae'nin ortak düşüncesi , Circle'ı daha büyük ve gelişmiş bir yer haline getirmek !
Ne bir zıt düşünce var , ne de bir gerilimli ortam .
Bu yüzden film bittiği zaman hikaye ile ilgili hiçbir şey bir sonuca varmıyor .
The Circle , iyi bir film olma potansiyeline sahip ama bunun farkında bile olmayan bir film .
Ekipte bulunan başarılı oyuncuları harcamış , iyi bir konuyu harcamış ve senaryoyu tam bir sonuca bağlayamamış .
Ve her ne kadar film 18 milyon dolarlık ufak bütçesine rağmen etkileyici gözükse de ve bazı fikirlerinin kulağa ilginç gelmesine rağmen , ortaya çıkan sonuç büyük bir hayal kırıklığı yaratıyor .
Ne iyi , ne de kötü , sadece boş bir film .
Eğer boşa harcayacağınız 2 saatiniz varsa , The Circle'a bir göz atabilirsiniz .
Sadece başarılı bir final , empati kurabileceğiniz karakterler ve iyi işlenmiş bir senaryo beklemeyin , o kadar .
FİLMİN İYİ yanları : + Senaryonun ortaya sunduğu ilginç fikirler . + Bill Paxton , Tom Hanks gibi oyuncuları görmek .
FİLMİN KÖTÜ yanları : - . ama filmin bu oyuncuları tamamen harcamış olması .
- Hikayenin hiçbir yere varmadan öylece ilerlemesi .
- Sahnelerin çok kötü bir şekilde bir araya getirilmiş olması ( her sahne geçişinde arada geçen bir sahnenin kesilmiş olduğuna yemin edebilirim ) .
TOPLAM PUAN : 3.5 / 10
