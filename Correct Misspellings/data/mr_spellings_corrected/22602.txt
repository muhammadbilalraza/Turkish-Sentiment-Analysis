Muhteşem .
Hazanavicius'tan çok üst düzey bir film .
Düşündüğünüz zaman çok karmaşık , çok farklı bir konusu yok belki de .
Önceden büyük bir yıldız olan sessiz film aktörünün , sinemada sese geçildikten sonra gözden düşmesi , aynı anda bir genç aktrisin de sesli filmle birlikte yükselişii ve ikisi arasındaki ilişki .
Fakat yönetmen öyle bir önümüze koyuyor ki bu hikayeyi .
" Sunset Blvd . " başyapıtını izleyenler , pek çok benzer nokta bulacaktır iki film arasında .
Ama " The Artist " de sonuna kadar özgün bir film bu arada .
Tabii onu diğerlerinden farklı kılan bir numaralı özelliği bir " sessiz film " oluşu .
Film boyunca " sesin " kullanıldığı bir iki sahne çok çok iyi oturtulmuş hikaye akışına .
Çok yerinde kullanımlar .
Filmin her sahnesi ayrı güzel , ayrı bir sinemasal başarı .
Jean Dujardin ve Berenice Bejo .
Hayatımda izlediğim en kaliteli performanslardan bazılarını sunuyorlar .
Aklıma sahneler ve karakterler geldikçe daha da fazla sevip beğeniyorum filmi .
Sempatik , sıcacık , gülümseten , ama aynı zamanda eğer ki filmin ve hikayenin içine girebilirseniz sonuna kadar dramatik bir film .
Bu duygusal anlarda dediğim gibi oyunculara büyük iş düşüyor .
Oscar adaylıklarının hepsini kazansa hiç üzülmem , hatta oldukça sevinirim .
Düşündükçe içinizi ısıtan filmlerden .
Mutlaka görmelisiniz .
Tek bir , ufacık bir olumsuzluk yok filme dair .
