1942 yılında İngiliz savaş üssü olan Singapur , Japonlar'ın eline geçer .
Askerler Thai / Burma demir yolu yapımında çalıştırılırken mühendis olan bir grup asker ülkelerinden haber alabilmek için bir alıcı yaparlar .
Japon askerleri tarafından fark edilen durum karşısında askerlere eziyet edilir .
İngiliz askerlerinden Eric Lomax ( Colin Firth ) suçu üzerine alır .
Trenlere ve tren yollarına aşırı merakı olan Lomax , yaptıkları demir yolunun haritasını çıkarır .
Japonlar tarafından Çinlilere haber ve bilgi vermekle suçlanan asker , ağır işkencelere maruz kalır .
Savaşın üzerinden uzun yıllar geçmiş , Lomax bir tren yolculuğu sırasında tanıştığı Patti ( Nicole Kidman ) ile evlenmiştir .
Geçmişin acılarından kurtulamayan adam , sık sık eski günlerine dönmektedir .
Kocasının haline üzülen kadın , en yakın silah arkadaşı olan amca lakaplı Finlay ( Stellan Skarsgard ) ile konuşur ve kocasının acı geçmişiyle yüzleşir .
Kadın kocasının arkadaşı olan Finlay'den onlara işkence yapan adamın halen daha hayatta olduğu öğrenir .
Bunu duyan kadın , kocasının geçmişiyle olan hesabını kapatmasını ister .
Kendisine işkence eden askerin hayatta olduğunu öğrenen Lomax , yıllar sonra Singapur'a döner .
Singapur , İkinci Dünya savaşı sırasında İngilizlerin ana üssüyken 1942 yılında Japonya'nın saldırısı ile İngilizlerin komuta ettikleri orduları içerisinde şimdiye kadar teslim olan asker sayısının en yüksek olduğu yer olmuştur .
İngilizlerin Thai / Burma demir yolunu yapma planları Japonlardan daha eski olmasına rağmen , birçok insanın canına mal olacağı endişesiyle vaz geçmişlerdir ( köle bulabilseler sorun olmazdı ) .
İşte yapım karar iptal edilen Thai / Burma demir yolu ya da günümüzde bilinen adıyla ölüm demir yolu , Japonlar'ın ellerine geçirdikleri İngiliz askerleri ile tamamlanmış ve filmde geçtiği gibi bugün turistlere gezdirilmektedir .
Eric Lomax - " Demir yolu inşa etmek zor , berbat bir iştir . Genelde fakir göçmen işçiler tarafından yapılır . Büyük Amerikan demir yolları Çinli köylülerce , İngiliz demir yolları da kıtlıktan kaçan İrlandalı işçilerce yapıldı . "
Film konusundaki duygu yoğunluğuna rağmen oldukça ağır aksak ilerliyor .
Çok daha vurucu olabilecek sahneler oldukça yüzeysel , oldukça yavan .
Müthiş oyunculukların ve görselliğin filme kattığı duygu yanında , kanımca yanlış seçilmiş bir yönetmen , filmdeki o havayı alıp götürüyor .
Çok daha ağır , çok daha duygular üzerinden gidilebilecekken iki saat biraz boşa harcanmış .
Demir Yolu Adam , ne İngiliz cesareti , ne de Japon zalimliğini işlemeyen bir film .
Kimse masum ya da suçlu değil .
Asıl suçlu olan savaşın kendisi .
O japon askeri bir İngiliz eline düşseydi farklı bir durumla mı karşılaşacaktı .
Muhakkak ki hayır .
İngiliz karanlık tarihi bize bunu gösteriyor .
Peki filmin amacı neydi ?
Savaşta iyi yada kötü diye bir şey yok .
Aslında kazanan da yok .
Trendeki insanlara su veren yerli halkı gördüğümde , savaşın insanlar değil , ülkeler ve çıkarları üzerine olduğunu bir kez daha anladım .
İnsanlık tarihinin şiddet ve zalimlik üzerine kurulu bir düzen olduğunu bir kez daha hatırladım .
İnsanoğlu tarih boyunca hep bu kadar zalim miydi ?
Biri bana bu şekilde işkence yapsa onu affedebilir miydim ?
Bugün kalbimizi kıran , hayatımıza kötü anılar katan insanları affedemezken .
Bütün bir hayatımızı yok eden birini affedebilir miyiz ?
Filmin IMDB puanı , 7,2.
