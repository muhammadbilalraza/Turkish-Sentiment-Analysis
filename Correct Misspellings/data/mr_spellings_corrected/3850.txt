Senaryosunu , aynı isimli kendi romanından ( 2012 ) uyarlayarak Gillian Flynn'ın yazdığı ve yönetmen koltuğunda David Fincher'ın oturduğu “Gone Girl” , " neo - noir " gerilimin nefes kesen örneklerinden biri olarak çıkıyor karşımıza .
Haddimizi aşmak olacağını düşündüğümüz için Fincher'ın filminin teknik detaylarına hiç değinmeden doğrudan hikayesine gireceğiz .
Zaten teknik olarak " neo - noir " olduğunu belirttik .
Buna Fincher'ın sinemasında , " klasik noir " ve " neo - noir " ın önemli bir etkisi olduğunu da ekledik miydi , bizce yeterli olacaktır .
Hadi gelin başlayalım isterseniz .
Her evlilikte olduğu gibi , bir erkek dergisinde yazar olan Nick Dunne'da ( Ben Affleck ) on parmağında on marifet bulunan Harvard Psikoloji mezunu " Muhteşem " lakaplı karısı Amy'nin ( Rosamund Pike ) , " Ne düşündüğünü , nasıl hissettiğini ve aslında birbirlerine ne yaptıkları ile ne yapacaklarını " bilememektedir .
Ki , galiba film için anahtar niteliğindeki sorular da bunlardır .
Neyse .
Biz devam edelim anlatmaya .
Sabahın on birinde kendini , ikiz kız kardeşi Margo " Go "
Dunne ( Carrie Coon ) ile beraber işlettikleri " The Bar " adındaki bara atan Nick , bourbonunu yudumlamaya başlar .
Zira evliliklerinin beşinci yıl dönümünde Nick , zorlu bir kutlama akşamına hazırlamaktadır kendini .
Gerçi öncesinde Fincher bizi , çiftin tanıştıkları güne de götürür .
Derken karşı komşusu Walter'dan ( Pete Housman ) bir telefon gelir ve Nick , gerisin geriye evine döner .
O da ne ?
Evin kapısı açık ve sevimli sarman kedileri de dışarıdadır .
Odalardan birisindeki , ciddi bir boğuşmanın yaşandığını düşündürten manzara ve Amy'nin evin hiç bir yerinde bulunmamasının üzerine derhal polis çağırmak durumunda kalınır .
Çok geçmez , Dedektif Rhonda Boney ( Kim Dickens ) ile fazlasıyla kıllandığı için Nick'e " süt oğlan " muamelesi yapacak olan Memur James Gilpin ( Patrick Fugit , jet hızıyla damlayarak vaziyeti , bir " kayıp vakası " olarak tanımlarlar . Karakolda sorguya alınan Nick , Dedektifin uyarısı üzerine telefonla arayarak Amy'nin annesi Marybeth ( Lisa Banes ) ile babası Rand Elliott'ı ( David Clennon ) durumdan haberdar eder . Bu arada , öğlen yemeğinden sonra otobanda şuursuzca dolaştığı için polislerce toplanarak getirilen Nick'in bakım evindeki öfkeli babası Bill'de ( Leonard Kelly - Young ) aynı karakoldadır . Babası ile Nick , karakoldan ayrılırlarken , olay yeri inceleme ekibi de Nick ile Amy'nin evlerinde araştırma yapmaktadır . Yalnız öyle tuhaf bir şey yaşanır ki , üzerinde " İpucu Bir " yazılı bir zarf bulunur . Ertesi sabah , 5 Temmuz'dan bu yana henüz bir gündür kayıp olan Amy için düzenlenecek olan basın toplantısına , Amy'nin New York'tan gelen ebeveynleri Marybeth ile Rand'de katılırlar . Tekrar şu " İpucu Bir " yazılı zarfa dönecek olursak . Nick sayesinde bunun Amy'nin evlenme yıl dönümlerindeki " define avı " fantezisi olduğu öğrenilir ve Dedektifin nezaretinde , Nick'in gönüllü ders verdiği üniversitedeki odasında hem ikincisine hem de kırmızı bir kadın külotuna ulaşılır . Üçüncüsü de Nick'in tahmin ettiği gibi " kahverengi " olarak tanımladığı babasının evinin içindeki masanın üzerindedir . Tabii Nick bu bilgiyi ve bulduğu zarfı Dedektiften gizler . Fakat tam Nick'in başına gelebilecek en berbat şeylerden birisi , gönüllülerin toplandığı yardım ve arama ofisindeki kadınlardan Shawna Kelly'nin ( Kathleen Rose Perkins ) , pişmiş kelle gibi sırıtan bir surat ifadesine sahip olan Nick ile çektirdiği fotoğrafı TV kanallarında paylaşmasıdır diyecektikAncak Nick'in kırmızı külot hobisi olan yirmili yaşlardaki sevgilisi Andie Fitzgerald ( Emily Ratajkowski ) , olaya gerçekten de tüy dikecektir . Ki , Nick öğrencisi de olan Andie'ye , Amy'den boşanacağını da söylemektedir . Elbette flashback geçişleri aracılığıyla , Nick'in hal ve tavırlarından şüphelenen Amy'nin de bir şeylerin ters gitmekte olduğunu fark ettiğini görüyoruz . Evsizlerin takıldığı terkedilmiş bir AVM'ye giden Dedektif ile Memur Gilpin , uyuşturucu torbacısı Jason'dan ( Ricky Wood ) Amy'nin küçük bir silah satınalmak istediğini öğrenirler . Çünkü kocasının işlettiği bar ile oturdukları ev dahil her şey , evlilik sözleşmesi gereği Amy'nin üzerine olup Nick'in boşanmayı , aklının köşesinden dahi geçirememesi gerekmektedir . Yani Nick için Amy'den kurtulmak üzere geriye tek bir yol kalmaktadır . Özellikle de komşuları Noelle Hawthorne ( Casey Wilson ) , Amy'nin kayboluşunun üçüncü gecesinde yapılan toplantıda sahnedeki Nick toplananlara seslenirken , Amy'nin altı haftalık hamile olduğunu haykırınca çadır , Nick adına tamamen karışıverir . Dakika 57. . Şu ana kadar olayları , başta Memur Gilpin ve medya olmak üzere hemen herkesin suçlu olarak gördüğü Nick'in cephesinden izledik . Şimdi sırada , yaşananların Amy'nin bakış açısı ile ele alınacağı ve akıllara takılan her türlü sorunun birer birer yanıtlanacağı ters köşe sürprizlerle dolu bomba gibi bir bölüm daha mevcut . Bitirmeden yorumumuza ilave edeceğimiz son husus , her türlü övgüye layık muhteşem bir performans sergileyen Rosamund Pike'ın en büyük şanssızlığının , " Still Alice " de ( 2014 ) döktüren Julianne Moore karşısında " En İyi Kadın Oyuncu " kategorisinde Academy Ödülüne aday olmuş olması . Keyifli seyirler ,
