Alfonso Cuaron’un kendi çocukluğunu , dönemin Meksika’sını , kadınlığı , çocukluğu ; iç savaş ve taşkınlıkları olan bir ülkeyi , o ülkenin insanlarını , sokaklarını , arabalarını , çocuklarını ; evliliklerini , hizmetçilerini , varoşlarını ve efendilerini anlattığı şiirsel bir lezzete sahip 2018 yapımı filmi .
Film büyük bir oranda imgeler üzerine kurulmuştur .
Bahçenin sürekli yıkanması , bahçenin sürekli kirlenmesi , köpek kakaları , çocukların bahçede oynamaları , evin içi ve dışının birlikteliği ve ayrılığı , hizmetçilik ve efendilik , insan ilişkileri , babalık , annelik , evlilik , ilişkiler … hepsi de şairene biçimde yerleştirilmiş ve kullanılmış .
Babanın varlığıyla yokluğunun evde ve özellikle kadınlar üzerinde nasıl etkiler yarattığı , çocukların da varlığıyla evin ‘anneler’inin üzerine binen o koca yük .
Cleo hem evin hizmetçisi hem de çocukların ablası , çocuklar için yerini kimsenin dolduramayacağı başka bir anne .
Gerektiğinde canını hiçe sayarak çocuklarının peşinden koşacak olan o anne .
Ama bu anlattıklarım karşısında Cleo’nun bir süper kadın olduğu düşünülmemeli .
Nitekim Cleo’nun dinginliği izleyiciye ders niteliğinde .
Bunu en çarpıcı hissettiğimiz zaman Fermin’in idmanında sergilenen ve kimsenin yapamamasına karşın tüm asimetrikliğiyle bu dengeyi sağlayabildiği zaman .
Filmin ağır temposu aslında bir gerçek kesit olması nedeniyle filmi bu kadar başarılı kılmak için tercih edilmiş gibi .
Çünkü hayat tüm süper kahraman filmlerinin aksine ağır akmaktadır .
Her anı uzun uzun yaşadığımız için Cleo ve Sofia’nın gerçeklerine daha rahat adapte olunabiliyor .
Filmin içerisinde olaylar atlamalarla gerçekleşmiyor ve her bir sahnenin temeli filmde bulunabiliyor .
Filmin içerisinde bulunan imgelerden arabalar çok yoğun bir anlama sahip .
Bana göre arabalar erkekleri ve erkeklerin sıkışmış oldukları , yanlarında kadınları da sıkıştırdıkları hayatı temsil ediyor .
Doktor Zovek’in arabayı park etmeye çalışırken sürekli gir çıklarla kendini tekrar etmesi , küllüğünün dolmuş hatta taşmış olması , arabayı halen vurmamaya çalışarak işleri toparlama çabası , tüm bunlara karşın yine de bir yerlere toslaması ; Sofia’nın hayatına yaptığı etkiyi olabilecek en iyi şekilde ortaya koymaktadır .
Ancak bu konuyu ileride Zovek’in kendisin aldattığını öğrendiğinde Sofia’nın arabayı umarsızca ve duvarları yıkarak her yere çarparak park etmesinde daha da etkileyici biçimde görüyoruz .
Arabanın erkekleri temsil ettiğini en çok vurgulayan an , Sofia ve Zovek boşanma kararı aldıklarında Sofia’nın arabasını değiştirmesi ve ardından hem kocası hem arabası hayatlarından çıkmadan ikisinin de son bir kez kendilerine temas etmesi olsa gerek .
Zovek kitaplıklarını almak için evine son kez döndüğünde Sofia da arabayı son kez kullanıyor .
Bunun ardından hayatlarında ne o eski araba ne de eski kocası olacaktır .
Filmin içerisinde ev de dönemsel ve Freud’yen göndermeler içermektedir .
Evin içerisinde bahçe varoşları , Fermin ve Cleo’nun hayatlarını temsil ederken yağmur ve dolu tanelerini , hiçbir şeyden haberi olmadan bu acının ( dolunun ) peşinden koşan çocukları bir popüler kültür göndermesi olarak kullanmış ; bahçedeki köpek kakalarının sürekli olarak temizlenmesi ve yenilenmesi bu insanların her ne kadar hayatlarındaki pürüzleri çalışsalar da kendilerini tekrar tekrar pisliğin içinde bulmalarını ; arabanın bahçeye verdiği zarar , elitist kesimin kendilerini hor görmeleri ve sürekli onlara zarar verici etkilerde bulunmalarına karşın bunu hiç önemsememelerini ; köpeğin bahçeden sürekli çıkmaya çalışması insanların içinde buluncukları durumdan kurtulmaya çalışmasını ; ve diğer , periferide kalmış tüm insan ve doğanın yaşamlarını temsil etmektedir . 	 Evin içerisi düzenli görünmesine rağmen kaosla çalkalanmaktadır .
Burada Cleo sürekli birilerinin arkasını toplamaktadır .
Burada kendisinin anne rolü üstlendiğini gayet açık görebiliriz .
Herkesi uykudan uyandırıyor ; kahvaltılarını hazırlıyor , giydiriyor ve dışarı çıkarıyor , gece yatırıyor .
Ama tüm bunların yanında yönetmen kendisini hiçbirinin annesi gibi hissetmesine izin vermiyor .
Bunu da çok küçük bir hareketle yapıyor .
Doktor Zovek eve geldikten sonra Sofia’yla odada kavga ederken Cleo odanın önünden geçiyor ve Sofia tartışmaya ara verip kapıyı kapatıyor .
Çocuklar her ne kadar Cleo’yu kabullenseler de Sofia ve evin ninesi sonuna kadar bu durumu kabullenmiyor , ne Cleo’yu içlerine alıyorlar ne de Cleo’nun da bir insan olmasına değer verip onu tanıyorlar .
Cleo’nun doğum yaptığı sahnede evin büyük annesinin Cleo’yla ilgili hiçbir bilgi verememesi ve buna karşılık kendini tutamayıp ağlıyor oluşu bu durumla ilgili pişmanlığını sessizce dile getirmektedir .
Bir kabulleniş umudu Cleo’nun çocukları boğulmaktan kurtarmak uğruna kendini denize attığı planda baş gösterdi .
Ancak bu da çok uzun sürmedi ve geri dönüldüğünde Cleo eski yerine geri döndü .
Filmin bir diğer çok göze çarpan ve beni hayretler içerisinde bırakan karesi ise Sofia’nın gittikleri Veracruz yakınlarındaki bir otelde yemekten sonra dondurma yerken oturdukları bank ve konumları .
Hem Sofia hem de Cleo akrebin kıskaçları ucunda resmedilmiş .
Burada hayatlarındaki desteklerini kaybetmiş iki kadının nasıl kıskacın ucunda yaşadığını anlatış tarzı adeta bir roman .
