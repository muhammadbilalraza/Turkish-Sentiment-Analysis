Ferzan Özpetek ' ' Harem Suare ' ' den sonra uzaklaştığı Türk sineması ve Türk izleyicisini çok basit bir yöntemle geri kazanmaya çalışıyor .
Ünlü ve Türkiye'de sevilen birisi olan Cem Yılmaz formülü .
Lakin bunun o kadar kolay olmadığı film boyunca apaçık görülüyor .
Cem Yılmaz formülü yılardan beri yurtdışında yaşayan ve daha çok Avrupa hayatını ve o kültürü benimsemiş Ferzan Özpetek'in Türk seyircisine ve kültürüne uzak oluşu nedeniyle en başta sınıfta kalıyor .
Tamam ortada Türk bir karakter var ( Yusuf Antep ) fakat bunun dışında filmde Türk izleyicisinin yakınlık duyabileceği hemen hemen hiç birşey yok ( pardon bir de filmin birçok sahnesinde o sahnenin ruhuyla çokta uyuşmayan Sezen Aksu şarkıları vardı ) Yukarıdaki yorumlarım aslında tamamen iyi niyetle yapılmış yorumlar ve Ferzan Özpetek karşımda olsa açık açık ona da şunları derdim : ' ' Abi bırak sen artık bizim ülkeyi , İtalya kültürüyle yoğrulmuşsun , çek filmini , izlet İtalyan'a , Avrupa'lıya .
Bizim kültürümüze ton olarak uymuyor bu sinema , bu mizah dili .
Eleştirdiğim kesinlikle eşcinsel karakter değil , sakın yanlış anlaşılmasın , bizim kültürümüzde de olan bir şey eşcinsellik ama o bile bu filmdeki gibi değil .
Daha sert ve daha hayat gibi belki de .
Sözün özü ' ' şirin ' ' İtalyan şehrinden buraya aktarılan birçok şey buraya uymuyor , izleyici o filmdeki hemen hemen hiçbir karakterde kendinden birşey göremiyor .
Filmi bir Avrupalı'nın gözüyle bir Avrupa filmi olarak kötü bulmadım .
Ama filmin bizim kafa yapımızla , duygularımızla , mizahi yanımızla hemen hemen hiç ilişkisi yok !
