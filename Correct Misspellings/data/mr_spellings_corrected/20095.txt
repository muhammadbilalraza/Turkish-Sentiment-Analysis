Sonunda büyük gün geldi çattı ve Star Wars efsanesini bir sonraki jenerasyona taşıyacak yepyeni Star Wars The Force Awakens ( Güç Uyanıyor ) filmi vizyona girdi .
Spoiler ( Sürpriz bozan ) vermeden genel bir değerlendirme yapmaya çalıştım .
Star Wars efsanesini George Lucas'tan devralan J. J Abrams'ın performansı , yeni bir neslin eskisiyle birleşmesi ve bugüne kadar Star Wars evreninde hiç işlenmemiş , yazılmamış ve çizilmemiş bir konuyu ele alacak olması ile Star Wars : Güç Uyanıyor , tüm hayran kitlesinde büyük merak uyandırıyordu .
35 yılı aşkın bir süre efsane ile ilgili yüzlerce hikaye , karakter ve yan karakter türetilmişken orijinal bir konu bulmak hayli zor olsa da The Force Awakens ( Güç Uyanıyor ) bunu başarmış gibi duruyor .
