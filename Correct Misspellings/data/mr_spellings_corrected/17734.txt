Serinin bu filminde Ethan Hunt ( Tom Cruise ) ve ekibi , şimdiye kadar karşılaştıkları en zorlu göreve , Syndicate ( Sendika ) adındaki bir dolandırıcılık şebekesini çökertme görevine atılacaklar .
Ethan Hunt’ın da içinde bulunduğu IMF organizasyonunu hedef alan şebekeyi amaçlarına ulaşmadan önce durdurmak zorundadırlar .
31 Temmuz 2015 tarihinde Türkiye’de vizyona giren film yine seriyi bozmadan bolca aksiyonu izleyiciye ulaştırmayı başarmış .
Tom Cruise oynadığı bazı filmlerde yer alan tehlikeli sahnelerde çok fazla dublör kullandığı için birçok eleştiriye maruz kalmıştı .
Fakat bu Görevimiz Tehlike 5 için geçerli değil .
Filmin fragmanından çok konuşulan uçak sahnesinin kamera arkasında dublör kullanmadan bir uçağın kapısına asılıp metrelerce yükselmişti .
Ben de bu videoyu izleyince söz konusu sahnenin senaryo açısından kopma noktasında önemli bir yere sahip olduğunu düşünmüştüm ama değilmiş .
Yine de filmi izlerken fazlasıyla heyecanlanmamıza yetti .
Bana sorarsanız filmin en hareketli sahnesi Tom Cruise’un motora atlayıp kovalamacaya katıldığı sahneydi .
Filmin senaryosuna gelecek olursak , kovalamaca ve çatışma sahneleriyle dolu sıradan bir görevimiz tehlike senaryosu .
Fakat bu sıradanlık zekice hazırlanmış soygun numaraları , akıl hileleri ve izleyicinin gözünü filmden ayırmasına izin vermeyen sürekli bir casus gerilimi ile aşılmış .
Aksiyon sahneleri ise filme eşit şekilde dağıtılarak tekdüzelikten kurtarılmış .
Ara sıra dile getirilen ‘imkansız görev’ esprileri de gülmenize yetiyor .
Olaydaki karmaşıklık serinin diğer filmlerinden farklı değil .
Oyuncu kadrosuna bu filmde Ethan Hunt kadar yetenekli ve gözü pek bir kadın ajan rolünde çekiciliği ve fizikalitesi ile filmin öne çıkan tek kadın karakteri Rebecca Ferguson ( Ilsa Fust ) dahil oluyor .
Kötü adam rolünde ise Solomon Lane adından tipik bir ele başı karakterini canlandıran Sean Harris var .
Kısık sesi , soğukkanlılığı ve mimikleriyle bu filmdeki favori karakterim olmayı başardı .
Seriye genel olarak bakacak olursak Görevimiz Tehlike her filmde üstüne bir şeyler koymayı başarabilmiş .
Fakat son iki filmdir Ethan Hunt’ın dahil olduğu örgütün yok olması ve işi sadece bir avuç ajanın yapması durumu biraz monotonlaştırmış gibi .
Altıncı filmde daha farklı bir senaryo ile karşılaşacağımızı düşünüyorum .
