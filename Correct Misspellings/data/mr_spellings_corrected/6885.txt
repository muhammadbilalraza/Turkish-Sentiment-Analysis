Greta Gerwig'i son on yılda hem oyuncu hem de daha yakın dönemde yönetmen olarak beğenirim .
İşlerini takip ederim .
Genelde yönetmen eşi Baumbach'ın da etkisiyle ' büyüme ' hikayeleri ile özdeşleştirdim hep .
Ladybird'de de bu konuyu merkezine aldı .
Küçük Kadınlar özellikle Amerika'da çok fazla beğenilen bir eser .
Bir taraftan da iddialı bir tercih yani .
Başarıyla altından kalktığı söylenebilir .
Fakat çok fazla kendi imzasını atabildiğini ve yönetmenliğini bizlere hissettirebildiğini kendi adıma söyleyemem .
Zengin oyuncu kadrosu ve ' hafif ' konusu ve karakterleri sayesinde kolay izleniyor .
Ancak klişe tabiriyle ' türe yeni bir soluk getirmekten uzak ' .
Bu uyarlama 2020 değil de 1990'da perdeye gelse cuk otururdu .
Fakat sanırım günümüzde artık klasiklerin de daha farklı yorumlanmasını bekliyorum .
Tekrara düşen eserler artık çok da etkilemiyor beni .
Tabii 21. yüzyılın bu anlamdaki en belirgin örneklerinden biri Batman'i bambaşka bir yere taşıyan Nolan'dır .
Little Women ise kendinden önce gelen 19. yüzyıl Jane Austen ve Bronte Kardeşler başta olmak üzere genç kadın yazarların eserlerinden uyarlanan , o dönem kadına bakış açısı ve kadınların konumunun , başta evlilik olmak üzere ilişkilerinin ele alındığı pek çok filmden farklı bir noktaya gelemiyor .
