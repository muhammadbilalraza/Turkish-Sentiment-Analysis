“Happy Death Day 2U” , hikâyesi , devamı olduğu ilk film “Happy Death Day” ( 2017 ) in Scott Lobdell tarafından yaratılan karakterleri esas alınarak , Christopher Landon tarafından yazılan ve yönetilen bilim kurgu tarzda slasher bir gençlik filmi …
13 Şubat 2019 tarihinde Amerika’da vizyona giren filmin , 6.2 / 10 ( 58.906 oy ) ve 3.4 / 5 ( 2.500 üzeri oy ) olan IMDB ve Rotten Tomatoes izleyici puanı ortalamalarıyla 6.1 / 10 ( 207 yorum ) ve 57 / 100 ( 31 yorum ) olan Rotten Tomatoes ve Metacritic yorum ortalamaları , orta karar bir filmle karşı karşıya olduğumuzu söylüyor gibi …
Yine de isterseniz 9 milyon dolarlık bir bütçeyle çekilen ve ( her ne kadar projenin ilk filmi kadar büyük olmasa da ) 64,6 milyon dolarlık bir hasılat rakamına ulaşan bu Jason Blum / Blumhouse Productions projesini , her zamanki gibi önceliği oyuncu kadrosuna vermek suretiyle birde biz inceleyerek yorumlayalım , ardından da puanlamaya çalışalım …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce bu filme ilişkin ilk tespitimizi , sonrasında da ( küçük bir farklılıkla ) naçizane ilk “iki” önerimizi paylaşalım istiyoruz …
Bu bağlamda da işe karşımızdakinin ; serinin ilk filmi “Happy Death Day” ( 2017 ) in başarılı bir devamı olduğunu söyleyerek başlayabiliriz …
Evet hem konu hem mekân hem ana karakterler ve hem de kurgu ilk filmdekiyle neredeyse birebir aynı gibi …
Ki , Christopher Landon , ( ilk filmdeki gibi ) bu filmde de bu kez “Back to the Future Part II” ( 1989 ) ve “Inception” ( 2010 ) gibi filmlere yaptığı göndermelerle bunu yine cesur bir biçimde itiraf etmiş de zaten …
Fakat nasıl üç filmlik “Back to the Future” serisinin üç filminin üçünde de başta ana fikir olmak üzere tüm benzerliklerine rağmen farklı farklı lezzetler bulmak mümkünse , bu serinin ilk iki filmi içinde benzer ifadeleri kullanmak hiçte yanıltıcı bir yorum olmayacak …
Hatta eminiz , ilerleyen günlerde ( sektörde veya Jason Blum’un iş planlarında ) çok farklı gelişmeler yaşanmazsa ( filmin finalinde içeriğine ilişkin küçük bir fragman da verilmiş olan ) üçüncüsünde de benzer nitelikte bir işle karşı karşıya kalacağız …
En azından “şimdilik” biz böyle düşünüyoruz …
Belki , yine klasik bir laf olacak ama bu söylediklerimiz filme ilişkin ilk tespitimiz olsun …
İlk “iki” önerimize gelince : O hakkımızı da bu kez : 1. Anlatılan konunun tamamına hâkim olabilmek için , bu filmden önce ( eğer halen izlemediyseniz ) serinin ilk filmini de mutlaka izlemelisiniz , 2. Bu yorumla birlikte , 16 Şubat 2021 tarihinde serinin ilk filmi için yazdığımız ( ama kendimizi tekrarlamış olmamak adına alıntı yapmaktan özenle kaçındığımız ) yorumdaki ipuçlarına da bir göz atmalısınız …
Diye seslenerek kullanmış olalım …
Sonuç olarak , kendi değerlendirme sistemimiz içinde puan olarak 3 verdiğimiz bu film için önerimiz özellikle de ilk filmle yapılan karşılaştırmalar sonucunda yapılan ( ve kesinlikle de samimi bulmadığımız ) olumsuz yorumları dikkate almadan “bir fırsat da siz verin” şeklinde olacak …
Keyifli seyirler …
