Başlamadan önce bu filmin Türkiye'de çekilen ve nicelikçe çok fakat nitelikçe düşük olan pek çok filmden daha üst seviyede ve kendini izletebilir olduğunu kabul etmemiz lazım .
Genellikle gözlemlemiş olduğum filmin gereğinden fazla karakter ve gereğinden fazla konu ve olay barındırdığı eleştirisine ben de bir yerden katılıyorum .
Örneğin şöyle ki ; izlemeden önce Hümeyra , Mert Fırat ve Ezgi Mola'nın hem dakika hem de hikayeye etki açısından daha fazla yer alacağını zannediyordum .
Fakat biraz arka planda kalır gibi oldular ve kendilerine özgü anlatılacak olan bambaşka hikayeleri olan bu karakterler de bir iki satır ve görüntü ile geçildi gibi oldu .
Ancak aynı konuya şu açıdan da yaklaşabiliriz ; bir filmdeki tüm karakterleri uzun uzun irdelemek , nereden baksanız o filmin en az 500 dakika civarı olmasını sağlayacaktır .
Hele ki Dedemin İnsanları'nda bu gibi kendi başlarına da apayrı hikayeler teşkil eden karakterlerin sayısı epey epey fazla olduğundan bu süreyi çok daha uzatabiliriz .
Yani bu gibi uzun süreye yayılan ve geniş bir aileden bahseden bir film , iki saatlik süresi boyunca ancak bu kadar karakter analizi yapabilirdi .
Bu konuda yönetmeni çok da suçlayamıyorum .
Doğru , her şeyden bir tutam almış .
Ancak filmi bitirdikten sonra " Her şeyden biraz vardı ama hiçbir şeyden tam olarak yoktu " cümlesini kuramayız bana göre .
Çetin Tekindor'un ustalığıyla taçlanan Mehmet Bey örneğin " tam " olarak işlenebilmiş .
Duygu sömürüsü veya değil , seyirciyi çekmeye çalışmak , onları ağlatarak beğendiklerini zannetmelerini sağlamak veya değil , sonuç olarak bu film bizlere çok da kurmaca şeyler anlatmıyor ve bu yaşananların ve daha fazlasının sıradan insanların başlarına defalarca kez geldiğini de biliyoruz .
Bu durum da izleyeni etkiliyor tabii ki ister istemez .
Sıcak bir Ege ailesi var , anında , evet anında ısınıyor ve benimsiyorsunuz .
Film boyunca da kopmuyorsunuz bir daha .
Pek çok farklı dram var filmde bu aileninkilerin de haricinde .
Dediğim gibi Hümeyra mesela .
Veya ona bağlantılı olarak evsiz Bayram .
Küçük Tahsin de çok etkileyici .
Ozan'ın anneannesi .
Örnekler çok fazla .
Demek istediğim , bunların hepsi hikayede yan karakter olarak kalıyor ve bir bakıma öyle de kalmak zorundalar .
Bu duruma saplanıp kalan eleştiriler bana kalırsa biraz acımasız olur .
Tekindor gibi diğer tüm oyuncular da çok iyi .
Hiçbirinde sorun yok .
Gidilip görülmesi gereken bir film .
