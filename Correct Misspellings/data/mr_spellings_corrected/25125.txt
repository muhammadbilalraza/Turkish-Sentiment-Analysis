Onur Ünlü , ilk çektiği film Polis'den sonra 10 filmden oluşan Milli Cinayet Koleksiyonu serisine Celal Tan Ve Ailesinin Aşırı Acıklı Hikayesi ile devam ediyor .
Bu filmde Onur Ünlü'nün diğer filmleri gibi orijinal bir konusu var , enteresan ve bir yandan da çok başarılı .
Onur Ünlü'nün yeni filmi Celal Tan Ve Ailesinin Aşırı Acıklı Hikayesi de bu yoldan gidiyor fakat Onur Ünlü'nün diğer filmlerine göre bu film biraz zayıf kalmış .
Neden mi ?
Aslında filmin konusu enteresan ; Celal Tan'ın ailesi Celal'e sürpriz bir doğum günü partisi düzenler fakat Celal eve gelince bir cinayet gerçekleşir ve olaylar gelişir .
Aslında film güzel .
Konusu Türk sinemasında pek denenmemiş bir konu .
Oyunculuklar ise çok başarılı , hiç klişeye yaslanmıyor oyunculuklar .
Bu film bir yandan da Türk yıldızlar geçidi sayılır .
Kadronun çoğu Onur Ünlü'nün dizisi Leyla ile Mecnun'dan oluşsa da çok ünlü de var kadroda .
Mesela Selçuk Yöntem , Ezgi Mola , Cengiz Bozkurt , Köksal Engür , Yılmaz Gruda ve Güler Ökten bunlardan bazıları ve dediğim gibi hepsininde oyunculuğu mükemmel .
Aslında Celal Tan Ve Ailesinin Aşırı Acıklı Hikayesi , konusundan da anlaşıldığı gibi bir polisiye - dram filmi düşünülürken olanlar tam aksine , bir komedi - dram yaratıyor .
Yani böyle bir konuda tabii ki dram olacak fakat Onur Ünlü , senaryoya konu ile ilgili bir kara mizah da yaratıyor ve bazı sahnelerinde gülmekten yerlere yatırıyor .
Filmin zayıf yanına gelirsek filmin müzikleri ve senaryosu bu filmi bir aile - komedi filmiymiş gibi gösteriyor .
Yani bunu geçtim ki bu durum bile kötü değil filmin senaryosu ve süresi sonucunda bu şey bir film değil , diziymiş gibi gözüküyor .
Bu yüzden de filmdeki karakterlerle bağ kurmak biraz zorlaşıyor .
Fakat bunu yok sayarsak , Celal Tan Ve Ailesinin Aşırı Acıklı Hikayesi son zamanların en değişik ve başarılı Türk filmlerinden bir tanesi .
Cinayet konulu filmleri ve biraz da kara mizah sevenlerin hoşuna gideceği bir film .
Keyifli vakit geçiren güzel bir film .
3.5 / 5
