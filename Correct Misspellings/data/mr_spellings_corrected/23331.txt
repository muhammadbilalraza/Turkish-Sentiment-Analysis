The Bourne Identity , Mr . & Mrs .
Smith ve Edge Of Tomorrow gibi büyük filmlerle tanıdığımız yönetmen Doug Liman , yeni filmi The Wall ile oldukça ufak ama etkili bir işe imza atmış .
" Savaşın bitmesinden bir süre sonra Irak'da bulunan Matthews ve Isaac adındaki iki asker , sniper ile düşman bölgesini gözlüyorlardır . Oldukça sıkılan ve bölgeye daha yakından bakmaya giden Matthews , bir keskin nişancı tarafından vurulur . Onu kurtarmaya gelen Isaac de ateş altına girer ve korunmak için bir duvarın arkasına sığınır . Yaralı olan Matthews ve Isaac , keskin nişancının nerede olduğunu anlamaya çalışırken bir yanda da hayatta kalmaya çalışacaklardır . "
The Wall'ı Doug Liman'ın diğer filmleriyle karşılaştırmayı pek doğru bulmuyorum çünkü bu film gerçekten de farklı bir iş .
Çok kısa süresi ve düşük bütçesi ile The Wall'un tek bir amacı var : 90 dakika boyunca sizi germek ve savaş ile ilgili mesajını vermek .
Ve film bunu kesinlikle başarıyor .
Tek bir mekanda geçmesine rağmen The Wall'ı izlerken bir an bile sıkılmadım .
Bunun da en büyük nedenleri , Liman'ın kusursuz yönetmenliği ve performanslardı .
Aaron Taylor - Johnson , Nocturnal Animals'dan sonra kariyerinin en iyi ikinci performansını sergilemiş .
Taylor - Johnson , karakterini o kadar gerçekçi canlandırmış ki , onun yaşadığı duyguları ve acıyı sırf yüz ifadesinden bile anlayabiliyorsunuz .
Bunun dışında John Cena da şaşırtıcı derecede iyiydi .
Ve filmde yüzünü hiç görmediğimiz halde sesi ile geren Laith Nakli de etkileyiciydi .
Doug Liman'ın yönetmenliğini çok başarılı buldum çünkü Liman , bu konespti gerçekten anlamış olan birisi .
Burada sadece manzaralar ve görüntülerden bahsetmiyorum .
Liman , bu konuya ana karakter Isaac'in gözünden yaklaşıp ( kameranın yaşananlara direk bakamaması ve sürekli duvarın arkasında kalması gibi ) seyirciye klostrofobik bir hava yaratmayı başarmış .
The Wall ile ilgili tek bir sorunum var , o da finali .
Yani finalinde verilmek istenen " savaş kötüdür ve kimse karlı çıkamaz " mesajını anladım ama yine de finalin biraz yavan olduğunu söylemeliyim .
Filmin bütün temposunu sıfıra indirmiş .
Bir de şunu merak ediyorum , filmde sniper kullanırken rüzgarı nasıl hesaba katıyorlar ?
Çünkü final sahnesi biraz saçma kalıyor da .
Bu yüzden de film bittikten sonra Isaac ve Matthews'ı tehdit eden keskin nişancı ile ilgili akıllarda bir sürü soru kalıyor .
Genel olarak , The Wall mükemmel bir film değil .
Filmle ilgili en büyük sorunum finalinin akıllarda soru işareti bırakmasından kaynaklanıyor .
Ama bunun dışında film , vaat ettiği şeyin hakkını vermiş ve 90 dakika boyunca sizi geren , klostrofobik bir iş ortaya çıkmış .
Ayrıca oyunculuklar ve Doug Liman'ın yönetmenliği çok başarılıydı .
Vaktiniz olursa bir göz atmanızı kesinlikle tavsiye ederim .
FİLMİN İYİ yanları : + Aaron Taylor - Johnson'ın performansı . + Liman'ın yarattığı klostrofobik ortam . + Sizi germeyi başaran tempo . + Bir sonraki sahnede neyin yaşanacağını tahmin edemiyorsunuz .
FİLMİN KÖTÜ yanları :
- Final sahnesinin çok mantıksız olması ve akıllarda bir sürü soru bırakması .
TOPLAM PUAN : 7 / 10
