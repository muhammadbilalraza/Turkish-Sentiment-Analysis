Pekçoklarınca Cinderella Men filmiyle karşılaştırılsa da , Dövüşçü onun kadar iyi bir film değil ne yazık ki .
Hatta benzer konulu filmler içerisinde en sönüğü .
Cinderella Men gibi bu filmde gerçek bir öykü .
Filmin dikkat çeken iki oyuncusu var , biri bu filmle en iyi yardımcı erkek oyuncu dalında aday olup altın küreyi kucaklayan - muhtemelen Oscar'ı da kucaklayacak - nam - ı diyar Batmanimiz olan Christian Bale inanılmaz bir oyunculuk çıkarıyor .
Yine Makinist filminde olduğu gibi bir deri , bir kemik olarak karşımıza çıkan Bale , etkileyici oyunculuğu ile film boyunca adından övgüyle sözettirmeyi başarıyor denebilir rahatlıkla .
Filmde ikinci güçlü oyunculukta aslında inatçı , çaçaron anne rolündeki , bu filmle en iyi yardımcı kadın oyuncu dalında aday olup Bale gibi altın küreyi kazanan - aynı dalda o da Oscar'ı alacağı kesin gibi şimdiden
- Melissa Leodan geliyor .
Leo o kadar samimi , doğal bir performans sergiliyor ki , başarılı oyunculuğuyla kendini zevkle izletiyor .
Mark Wahlberg her zamanki gibi , alışılmışın dışında değil öyle .
Ancak Boksör rolüne hazırlanmak için çok iyi çalıştığı da ortada . Wahlberg ile Bale iyi bir ikili olmuşlar .
Filmde çok ring sahnesi göremeyeceksiniz , bunu belirteyim hemen .
Zaten dövüş sahnelerinde , yönetmen müsabakaları sanki tv ekranından izliyormuşuz izlenimini yaratmış , başarılı da olmuş .
Yönetmen Hollywoodun en sert , seti en kavgalı yönetmenlerinden biri olan David O. Russell .
Daha önce Üç Kral filminde başrol oyuncusu George Clooney ile yaşadıkları kavga filmden çok konuşulmuştu .
Üç Kralda da Cooleney ile başrolü paylaşan diğer bir isimde Mark Wahlbergdi zaten .
Dövüşçü ünlü aktörün yönetmen Russell ile biraraya geldikleri ikinci film oluyor haliyle .
Sonuç olarak Dövüşçü , Bale ve Leonun oyunculuklarını görmek adına izlenilmesini önerdiğim ; ama iddialı , görkemli bir Boks filmi izlemek isteyenlerin ise izlemeseler de birşey kaybetmeyeceklerini düşündüğüm bir film .
Bu arada filmin - fragmanında da sık duyduğumuz - müziği , insanı acayip gaza getirip motive eden cinsten .
Başarılı ve güzel müzikler .
