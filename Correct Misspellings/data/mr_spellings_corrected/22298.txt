“Systemsprenger / System Crasher” , beş yıllık bir araştırma ve yüz yüze yaptığı mülakatların sonucunda , senaryosunu da yazan Nora Fingscheidt’in yönetmen koltuğunda oturduğu ilk uzun metrajlı sinema filmi …
Konuya ilişkin bir belgesel çekmeyi aklından dahi geçirmediğini söyleyen ( belgeselci kökenli ) Fingscheidt , filme dair bir görüşmede : “Bu film aracılığı ile gerçekliğin kaydı olduğunu iddia etmeyen , vahşi ve yüksek enerjili görsel – işitsel ( audio - visual ) bir sinema deneyimi yaratmak istedim” … “Gerçeklik çok daha kötü … ” demiş …
Yani kimse bu filmde , klişelerle dolu “gerçek” yahut da “gerçeğe yakın” bir hikâye bulmayı asla ummasın ve beklemesin …
Bu nedenle de bilinçli olarak , genellikle on dört yaşlarındaki erkek çocuklarında rastlanılan bu tür psikolojik vakalar için dokuz yaşındaki bir kız çocuğunun hikâyesinde karar kılınmış …
Üstelik “mültecilik” ve “etnik köken” gibi bir konuyu başka mecralara da taşıyabilecek olan hususlardan kaçınmak amacıyla da filmde Alman asıllı Bernadette “Benni” Klaaß ( Helena Zengel ) karakteri tercih edilmiş …
Yine Fingscheidt’e göre , bu film sayesinde ciddi bir biçimde travmatize olmuş çocuklara ilişkin farkındalık artırılmış olacaktı …
Film sonrasında bu farkındalık , “Arttı mı ? ” bilemiyoruz ama arzulanan yüksek enerjili sinema deneyiminin gerçekleştirildiği oldukça açık …
Zira 125 dakika boyunca gerilimi ve temposu hiç düşmeyen bu filmi , neredeyse ağzınız açık bakakalarak izliyorsunuz , .
Elbette şu ana kadar sıraladıklarımızın tamamı , yorumumuza altyapı oluşturacak olan bilgiler manzumesi toplamıydı …
Şimdi isterseniz başlayalım ve ilk önce de bu rol için yüz elliyi aşkın aday arasından seçilmiş olan Helena Zengel diyelim …
Filmde , karşılaştığı hemen herkesin duygusal sınırlarını , üst perdeden bir “şiddet” ile WriteReviews etmeyi kendine yöntem olarak belirlemiş olan Benni karakterini canlandıran Zengel , gerçekten de mükemmel bir performans sergilemiş …
Hatta bu işi , o kadar “sert” ve “acımasız” yapmış ki , eğer biraz dikkatli davranmazsanız , başlangıçta kendisini ele avuca sığmaz ve etrafındaki bütün akranlarıyla kavgalı olan ağzı bozuk küfürbaz bir erkek çocuğu dahi zannedebilirsiniz …
Evet , Benni bu haliyle kimilerine göre , bir anlamda otoriteye başkaldırıyı da simgeliyor …
Ancak bu noktadaki en büyük “şansı” , yaşının henüz dokuz olması ve himayesi altında bulunduğu ( devlet kurumu ) yetkililerinin büyükçe bir kısmının gönlünün , onu bir çocuk ıslahevine kapatmaya razı gelmemesi …
Bu da ideolojik olarak kesinlikle akıllardan çıkartılmamalı …
Fakat bir türlü , elde ayakta duramayan Benni için işler , hep böylesine de “olumlu” devam etmiyor ne yazık ki …
Ve …
Gittikçe artan kontrol edilemez vukuatlar birbirini takip ettikçe kendisine verilen bu “şansı” , fazlasıyla zorlamaya başlıyor …
Peki , sonuçta ne mi oluyor ?
Tabii ki , yine “ser verecek ama sır vermeyecek” ve olan biteni , bu sıra dışı filmi izleyerek bizzat kendiniz öğreneceksiniz diyeceğiz …
Bitirmeden ekleyeceğimiz son iki husus : • Helena Zengel dışındaki diğer oyuncuların da rollerini , kimyasal bir bütünlük içinde gerçekleştirdikleri …
Hadi bu bir … • Almanya adına yarışmak üzere gönderilen , bu kadar başarılı bir filmin , giriş aşamasında elenerek , “En İyi Uluslararası Film” kategorisinde Academy ödülü için yarışamaması …
Bu da iki olsun …
Keyifli seyirler ,
