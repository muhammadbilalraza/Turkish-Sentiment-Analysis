Başlar başlamaz tavan arasındaki karanlıktan gerilim kurma ya da bebek telsizinden gelen tuhaf sesler gibi klişe yöntemlere başvurunca umudunuz azalıyor ancak ortalarına doğru on beş - yirmi dakikalık bir bölümü var ki gerçekten enfes ve adım adım hayatınızın en iyi gerilim filmlerinden birini izlediğinize ikna edecek gibi de oluyor bir an için .
Hatta korkutayım derken komik olmanın kıyısından döndüğü ya da alenen komik olduğu anları bile göz ardı edebiliyoruz bu başarılı bölümlerinden ötürü .
Ancak yarısından sonra film bilindik yola sapıyor tekrar ve tekdüze yol almaya devam ediyor .
Özellikle son kırk dakikası bir çuval incirin berbat edilmesine çok iyi bir örnek .
Daha tecrübeli , ayakları yere sağlam basan bir yönetmenin elinde bir gerilim başyapıtı çıkabilirmiş , bu haliyle kaçırılmış bir fırsat ' ' Insidious ' ' .
