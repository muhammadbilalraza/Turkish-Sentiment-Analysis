Filmin hikayesi çoğu yönetmenin beyaz perdeye aktardığı kartel savaşını konu alıyor .
Ancak bu yapım daha derinlere inip olayı farklı açıdan ele alarak kendini öne çıkarmayı başarmış .
Amerika ve Meksika arasında geçen kartellerle mücadeleyi konu alan yapımda Emily Blunt ( Kate ) belli prensipleri olan ve ideallerine sıkı sıkıya bağlı bir ajanı canlandırıyor .
Ajan Kate katıldığı bir operasyondan sonra ümitsizliğe kapılıyor .
Tam bu sırada kendisine bir teklif geliyor .
Teklif ise kartellerle mücadele için özel olarak oluşturulmuş bir grupta yer alarak kendi tecrübeleri ile gruba destek olmak .
Kate bu teklifi kabul etse de işin içine girdikten sonra aslında içinde bulunduğu dünyanın düşündüğünden çok farklı olduğunu fark ediyor ve idealleri yerle bir olurken prensiplerini hiçe saymak durumunda kalıyor .
Yalın bir şekilde ‘kartel savaşı’ konusu ele alınan bu yapımda yönetmen çeşitli çekim açılarıyla filmdeki gerilimi an ve an ekrana yansıtmayı başarmış .
Buna filmin uzun soluklu sahnelerinde daha canlı ve çarpıcı şekilde şahit olabilirsiniz .
Başrollerini Emily Blunt , Benicio Del Toro ( Alejandro ) ve Josh Brolin‘in ( Matt Graver ) paylaştığı filmde oyuncular canlandırdıkları karakterlere tam oturmuş desek yeridir .
Doğrusunu söylemek gerekirse ben filmi Savages filmindeki performansından dolayı Benicio Del Toro için izlemek istemiştim ama Emily Blunt kendini biraz daha öne çıkarmış gibi görünüyor .
Aksiyon değil de uzun soluklu gerilim türünde bir film arıyorsanız bu film kaçmaz .
Bazı şiddet içerikli sahnelerden dolayı aile ile izlemek için uygun olmayabilir .
