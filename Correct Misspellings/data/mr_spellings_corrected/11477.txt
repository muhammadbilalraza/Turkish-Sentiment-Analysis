Senaryosu , hikâyesini de James Cameron , Charles H. Eglee ve Josh Friedman ile birlikte kaleme alan David Goyer ve Justin Rhodes ile Billy Ray tarafından yazılan “Terminator : Dark Fate” , Tim Miller’ın yönetmen koltuğunda oturduğu bir drama …
1 Kasım 2019 tarihinde Amerika’da vizyona giren filmin , 6.2 / 10 ( 149.870 oy ) ve 4.1 / 5 ( 10 bin üzeri oy ) olan IMDB ve Rotten Tomatoes izleyici puanı ortalamalarıyla 6.2 / 10 ( 342 yorum ) ve 54 / 100 ( 51 yorum ) olan Rotten Tomatoes ve Metacritic yorum ortalamaları , çok da iç açıcı değil …
Ama biz yine de : “The Terminator” ( 1984 ) , “Terminator 2 : Judgment Day” ( 1991 ) , “Terminator 3 : Rise of the Machines” ( 2003 ) , “Terminator Salvation” ( 2009 ) ve “Terminator Genisys” ( 2015 ) sonrasında serinin “altıncı bölümü” olarak takdim olunan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , 185 milyon dolarlık bir bütçeyle çekilen ve ( yapımcılarını pek tatmin etmediğini düşündüğümüz ) 261,1 milyon dolarlık bir hasılat rakamına ulaşmış olan filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , 2019 yılı içinde ( 1982’de başlayan “Rambo” serisinin devamı olarak ) gösterime sunulan “Rambo : lastik Blood” fiyaskosu ile kıyaslanamayacak kadar iyi bir film olduğunu söyleyerek başlayabiliriz … “Terminatör” serisinin ilk filmini , o yıllarda her mahalle köşesinde mantar gibi türeyen videoculardan birinden kiraladığımız VHS kasetten , biraz da şaşkınlıkla karışık bir heyecanla izlemiştik …
Ancak doğrusunu söylemek gerekirse , otuz beş yıl öncesinin görsel efekt teknolojisi ile kurgulanmasına ve izlemek için ( bugün artık sadece antikacılarda bulunabilecek olan ) Grundig marka 55 ekran bir CRT TV kullanmış olmamıza karşın gerek oldukça değişik bulduğumuz konusu ve gerekse de ( 37 yaşındaki ) Arnold Schwarzenegger ile ( 28 yaşındaki ) Linda Hamilton’ın performansları bizi oldukça etkilemişti …
Ki , zaten 520 milyon dolar ile serinin en çok iş yapan ikincisi de peşinden gelmişti …
Ondan sonra önce Linda Hamilton ardından da ( bir filmlik mola ile ) Arnold Schwarzenegger , seriden ayrılarak sırra kadem basmışlardı …
İşte “Terminator : Dark Fate” , yapımcıların , aralarına Mackenzie Davis ( Grace ) , Natalia Reyes ( Dani Ramos ) ve Gabriel Luna’nın da ( Gabriel / REV - 9 ) katılmalarını sağladıkları bir devam hikâyesi ile “Sarah Connor” ve " T - 800 / Carl " karakterlerinin yeniden bir araya getirildikleri güzel bir ( “üçüncü” ) devam filmi olmuş …
Üstelik de Ultra HD 4K teknolojisine sahip geniş ekran TV’lerde izlenebilecek muhteşemlikte bir görsel efekt teknolojisi ile …
Filmin finalinde , Linda Hamilton ve Natalia Reyes arasında geçen konuşmalardan , “dördüncüsüne” dair bir niyetin bulunduğu da anlaşılıyor …
Bakalım göreceğiz …
Belki , yine klasik bir laf olacak ama diğer yorumlarımızda olduğu gibi “spoiler vermeden” yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; ara sıra kafa dağıtmak amacıyla bu türden aksiyon filmlerine de takılan sinemasever dostlara , “İlk önemli çıkışını ‘Deadpool’ ( 2016 ) ile yapmış olan Tim Miller filmlerini de izleme listelerinize eklemeyi unutmayın” diye seslenerek kullanmak isteriz …
Sonuç olarak , kendi değerlendirme sistemimiz içinde puan olarak 3 verdiğimiz bu film için önerimiz de , olumsuz yorum ve puanlara aldırmadan , “bir şans da siz verin” şeklinde olacak …
Keyifli seyirler …
