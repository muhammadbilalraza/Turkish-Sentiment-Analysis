“Manbiki kazoku / Shoplifters” , “aile nedir ? ” düşüncesinin yanı sıra Japonya’daki yoksulluk ve hırsızlık raporlarını kendine esin kaynağı edinerek yazdığı hikâyesi ve senaryosunun yanı sıra editörlüğünü de üstlenmiş olan Hirokazu Kore - eda’nın yönetmen koltuğunda oturduğu hayli ses getiren bir drama …
Prömiyeri , 13 Mayıs 2018’de “Altın Palmiye / Palme d'Or” ödülünü de kazandığı Cannes Film Festivalinde yapılan ve 8 Haziran 2018 tarihinde Japonya’da vizyona giren film , Oscar heykelciğini kucaklayabilmek için 24 Şubat 2019 akşamı 91. Academy ödüllerinin “Yabancı Dilde En İyi Film” kategorisindeki diğer dört adayı olan “Capharnaüm / Capernaum” ( 2018 - Lübnan ) , “Zimna wojna / Cold War” ( 2018 - Polonya ) , “Roma” ( 2018 - Meksika ) ve “Werk ohne Autor / Never Look Away” ( 2018 - Almanya ) ile yarışacak …
Daha önce yine aynı kategoride , Golden Globes ve BAFTA’da da aday olan ancak ödüllerin her ikisini de “Roma” ( 2018 ) ya kaptıran filmin , 8.1 / 10 ( 16.112 oy ) ve 4.3 / 5 ( 1.380 oy ) olan IMDB ve Rotten Tomatoes izleyici puanı ortalamalarıyla 8.8 / 10 ( 190 yorum ) ve 93 / 100 ( 40 yorum ) olan Rotten Tomatoes ve “Mutlaka İzlenmeli” etiketine de sahip olan Metacritic yorum ortalamaları son derece etkileyici …
Yine de gelin isterseniz bu kadar yüksek puanlara sahip olan bu filmi , her zamanki gibi önceliği oyuncu kadrosuna vermek suretiyle birde biz inceleyerek yorumlayalım ve ardından da puanlamaya çalışalım …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce bu kez de filme ilişkin ilk tespitimizi paylaşalım : “Manbiki kazoku / Shoplifters” , kesinlikle 2018 yılı içinde İngilizce dışındaki bir dilde çekilmiş en iyi beş filmden biri değil …
Bu , en azından bizim için böyle …
Dolayısıyla bu filmin , Golden Globes ve BAFTA’da olduğu gibi Academy ödüllerinde de birincilik için herhangi bir şansının bulunduğunu düşünmüyoruz …
Aslına bakarsanız , bize göre bu filmin söz konusu üç büyük sinema organizasyonunda yarışma adayı olarak seçilip yarıştırılması dahi , ( eğer arka planda bizim bilmediğimiz çok daha farklı nedenler söz konusu değilse ) başlı başına bir sürpriz …
Ama ne yapalım ki , sinema dünyasında böylesi sürprizlerle hep karşılaşıyoruz zaten …
Peki , o zaman bu film için “izlenilmeyecek kadar kötü” mü diyeceğiz şimdi ?
Elbette ki , hayır …
Biz , hiçbir zaman filmin kötü olduğunu iddia etmedik …
Bizim anlatmaya çalıştığımız şey , bu filmin , Golden Globes , BAFTA ve Academy ödüllerinin paylaşıldığı büyük organizasyonlarda aday olarak yarışabilecek kalibrede olmadığıydı sadece …
Şimdi biz böyle yazınca , kimilerinin de : “Sen öyle diyorsun da .
Vakti zamanında , bu organizasyonlar da bundan daha berbatlarının aday olduğunu , hatta kazandığını görmüşlüğümüz var” dediğini duyar gibi oluyoruz …
Ne yazık ki , bu şekilde düşünenler de , son derece haklılar …
Zira bu organizasyonların gerçek amacı , ilk günden beri sinema endüstrisine pazarlama panayırları olarak hizmet etmekti …
Böyle olunca da , yani olay sanat festivali olmaktan çıkıp her türlü şovun yapıldığı endüstriyel bir panayıra dönüşünce kabul edersiniz ki , asıl belirleyici unsur sinema sanatının kendisi olamıyor …
Bütün bu ödül tartışmaları sonrasında , yoruma son noktayı koymadan bu filmin , Shota ve Yuri karakterlerini canlandıran iki çocuk oyuncu Jyo Kairi ile Miyu Sasaki’nin performansları için dahi izlenebilir olduğunu söyleyelim …
Ve …
Sonuç olarak , 121 dakika gibi biraz uzun sayılabilecek süresine rağmen sıkılmadan izlenebilen bu film için puanımız 3 önerimiz ise , “bir şans verilebilir” şeklinde olacak diyerek de bitirelim …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 20 Şubat 2019 günü saat 00:45’de yazılarak paylaşılmıştır .
Ki , o tarihte Academy Ödüllerinin sahipleri henüz belli olmamış olup , bizim söylediklerimiz tamamen “doğru çıktığını gördüğümüz” , bir başka nokta atışı tahminimizden ibarettir yalnızca .
