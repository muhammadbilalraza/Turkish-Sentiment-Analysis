Justice League , Dc Sinematik Evreninin bu sene Wonder Womanla yaptığı hem gişesel hemde estetiksel başarısından sonra gözler Justice League filmine çevrilmişti .
Justice League filmi yapım aşamasında bir takım sorunlar yaşayınca Zack Sneyder yerine Avengers 1-2 filmlerini yönetmiş olan Joss Whedon yönetmenlik koltuğuna geçip filme son halini vermişti .
Justice League önceden beyazperdede Avengers 1-2 filmleriyle gördüğümüz " süper kahramanların bir takım içerisinde bir araya gelip ortak bir soruna karşı mücadele etmeleri ( team - up ) ) olayının DC cephesini ele alıyor . Batman V Superman filminde bize tanıtılan Batman , Kendi solo filmiyle ses getirmiş Wonder Woman ve Aynı şekilde Man Of Stell &Batman V Supermanle adını sinematik evrende duyurmuş Superman , bu ana karakterlere karşın Batman V Superman filminde kısaca temeli atılan Cyborg , The Flash , Aquaman de takımın bir üyesi haline geliyor . Filmdeki yönetmen değişikliği ton olarak belli olması mümkün olmayan noktalara gelebiliyor zira bu filmde Zack Sneyder imzası bir hayli soluk görünüyor , ana hatlarıyla temeliyle Joss Whedon imzası her sahnede göze çarparken Zack Sneyder imzası büyüteçle aranmak zorunda kalıyor . Takımdaki 3 Ana karakter dışında ( Wonder Woman , Batman , Superman ) Aquaman , Cyborg , The Flash üstünde yeterince durulmadığı için bir karakterden çok senaryodaki bir öğe olarak cansız hissettiriyorlar . Takımı bir araya getiren ve senaryoda " düşman karakter " rolünü Steppenwolf adlı karakter üstleniyor : Bir baş düşmandan çok yan bir karakter olarak izlenim veren Steppenwolf filmde çok ruhsuz ve sığ kalıyor , varlığı bir yerden sonra unutulabilecek kadar soluk bir karakter tasarlanmış bu aşamada , Joss Whedonun filmi biçimlendirdiği ton Avengers filmlerinden dolayı çok yabancı kaçmayan bir ton . Genellikle şakalar , espriler ve karakterler arası meydana gelen espiritüel etkileşimler filmin hep bir Marvel Sinematik Evreninden çıkmış film olarak görünmesine sebebiyet veriyor . Batman V Superman , Man Of Stell , Suicide Squad , Wonder Woman gibi filmlerdeki Rüya Sekanslarıyla ileriye fidanlar diken Dc Sinematik Evreni Justice League filminde Wonder Womandakine benzer bir destansı bir sahne kullanmış , bu sahneyle yeteri kadar iyi bir köprü oluşturamasada hayranları mutlu edebilecek faktörler koymayı ihmal etmemiş . Oyunculuk Anlamında Gal Gadot , Wonder Woman origin filmindeki oyunculuğunun üstüne daha koyup yine harika bir oyunculuk sergiliyor öte yandan ilk defa sinematik evrende karşılaştığımız Ezra Miller , Jason Momoa , Ray Fisher gibi oyuncular karakterlerinin sönüklüğüne karşın iyi oyunculuklar sergileyebiliyorlar . Henry Cavill &Ben Affleck ikilisi ise hala stabil bir konumdalar oyunculuk açısından . Filmin Aksiyon Sahneleri yer yer çizgi roman sayfasından fırlamış gibi hissettiriyor ve filmin temposunu yer yer yükseltmeyi başarabiliyorlar , filmin CGI nda bir takım sıkıntılar mevcut özellikle Steppenwolf karakteri her sahnede 3 Boyutlu Bir Video Oyunundan fırlamış gibi duruyor . Joss Whedon , filmin son rötüşlarında bazı değişiklikler yapıp gerekli olan bazı etmenleri filmden çıkartmış , özellikle filmde soluk bir işleve sahip Aquaman , Cyborg , Superman , Flash gibi karakterlerin sahneleri buna dahil , aynı etmeni Batman v Superman ve Suicide Squad gibi filmlerdede yapan Warner broş yine pazarlama anlamında bir başarısızlık ortaya koymuş . Justice League , Senaryosundaki sıkıntılar ve dc sinematik evrenin temsilcisi olma yolunda bir takım sorunlar yaşamış bunda tabikide Joss Whedonun imzası yok değil . Çıtayı Wonder Womanla yakalayıp yükselen DC evreni Justice League ile stabil durumuna geri dönüş yapmış ne yazık ki , Justice League Suicide Squad , Batman V Superman gibi başarısız filmlerden iyi bir konumda olsada yeterince iyi olmayı büyük sorunları yüzünden başaramamış .
