Senaryosunu , Chesley ' Sully ' Sullenberger ve Jeffrey Zaslow'un otobiyografik " Highest Duty : My Search for What Really Matters "
( 2009 ) isimli kitabından uyarlayarak Todd Komarnicki'nin yazdığı " Sully " , Clint Eastwood'un yönetmen koltuğunda oturduğu biyografik bir havacılık draması .
Rüyasında gördüğü , iki motorunu birden kaybetmesi üzerine şehrin ortasındaki bir binaya çakılarak düşen uçak kabusu ile uyanan Sully ( Tom Hanks ) , sabah koşusunun ardından aldığı duştan çıktığında TV'lerdeki güne başlangıç haberlerinin manşetindeki " kahramanın " kendisi olduğunu görür .
Anlaşıldığı kadarıyla 15 Ocak 2009 tarihli kazadan kurtulan 155 yolcunun tamamı kendisine müteşekkürdür .
Ancak LaGuardia yahut da yakınlardaki Teterboro Havalimanlarından birine dönmek yerine Hudson Nehrine zorunlu iniş yaptığı için kendisi ve ikinci pilot Jeff Skiles ( Aaron Eckhart ) hakkında kapsamlı bir soruşturma başlatılmıştır .
Sully ve kafasını sallarak kendisini onaylayan Jeff , irtifa yetersiz olduğu için bu tercihi yaptığını söylerken soruşturmayı yürüten Ulusal Ulaşım Güvenliği Kurulundan Ben Edwards ( Jamey Sheridan ) , Charles Porter ( Mike O'Malley ) ve Elizabeth Davis ( Anna Gunn ) , kısmi katılımlı ön soruşturmada mühendislerin bu havalimanlarından birine dönülmesinin mümkün olduğunu iddia ettiklerini belirtmektedirler .
Yani bu durumda aldıkları hatalı bir karar olup mevcut koşullar bir simülasyon ile de ayrıntılı olarak WriteReviews edilecektir .
Karısı Lorrie ( Laura Linney ) ile telefon görüşmesi yapan Sully'nin hem evinden uzakta kaldığı otelin hem de evinin önü mahşer yeri gibi olup gazeteci ve canlı yayın yapan TV kanalı kaynamaktadır .
Gecenin bir yarısı başka bir kabusla uyanan Sully , zaten gözüne uyku girmemiş olan Jeff ile beraber kendilerini sokağa atarlar .
Ertesi günkü soruşturmada destek için ( ilerleyen günlerde başka ayarlamaları da sağlayacak olan ) meslektaşları Larry Rooney'de ( Chris Bauer ) yanlarında hazır bulunur .
Ancak işler Sully ve Jeff açısından pek iyi gitmemektedir .
Zira ACARS'ın ( Aircraft Communications Addressing and Reporting System / Uçak Haberleşme Adresleme ve Raporlama Sistemi ) motorlardan birinin rölantide olduğuna ilişkin raporunun yanı sıra bilgisayar simulasyonları da onları desteklememektedir .
Yani ne yazık ki ortaya , deneselerdi LaGuardia veya Teterboro'ya ulaşabileceklerdi şeklinde bir sonuç çıkmaktadır .
Bu arada Sully ve karısı Lorrie arasındaki telefon görüşmesinden , ekonomik durumlarının da pek parlak olmadığını öğreniyoruz .
Ki , pilotaj hatası tespit edilerek " maaşsız " emekli edilirse , Sully'nin onca yıllık emeği boşa gideceği gibi ailesinin geleceği de kararacaktır .
Flashback ile uçuş gününe dönüyor ve aprondaki US Airways'e ait 1549 uçuş sayılı Airbus A320 tipi iç hatlar uçağına biniyoruz .
Havalanır havalanmaz ve üstelik de uçak sadece 850 metrelik düşük bir irtifa kazanmışken Sully'nin ilk dikkatini çeken şey , üstlerine doğru gelerek çarptıkları her iki motorun da parçalanarak yanmasına sebep olan kuş sürüsü olur .
Henüz dakika 34. .
Geride değişik açılardan uçağın nehre iniş anı ile başarıyla yönetilen kurtarma oprerasyonun gösteridiği ve pilotlarımızın mukadderatlarının belirleneceği heyecan dolu 63 dakikalık kocaman bir bölüm daha mevcut .
4 Academy ödüllü Clint Eastwood ile 2 Academy ödüllü Tom Hanks'in en rahat performanslarından birini gerçekleştirdikleri bu 60 milyon dolar bütçeli " aile " filmini bugüne kadar izlemediyseniz kaçırmamanızı öneririz .
Keyifli seyirler ,
