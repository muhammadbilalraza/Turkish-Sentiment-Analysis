Büyük usta Nuri Bilge Ceylan her zamanki üslubu ve derin anlatım tarzıyla döktürmüş .
Ustaya çok büyük sevgim ve saygım var yalnız bu filmde kafama oturmadı bazı şeyler .
Misal oyunculuklarda Doğu Demirkol ortalamanın üstüne çıkamamış , o beylik laflar o karakterde çok eğreti durmuş .
Fazlasıyla tiyatral replikler söz konusu , bir önceki filmde Kış Uykusu'nda Haluk Bilginer'in olağanüstü performansıyla yağ gibi akan o replikler bu filmde ana karakterde fazlasıyla sırıtıyor .
Bolca diyalog var .
Her filminde diyalogları fazlasıyla katarak ilerliyor artık Nuri Bilge Ceylan .
İklimler filmindeki atmosferi yakaladı zaman zaman .
Görüntü yönetimindeki bir başka usta isim Gökhan Tiryaki yeteneğini konuşturmuş her zamanki gibi .
O puslu ve karanlık atmosferi , karakterlerin içine düştüğü o yalnızlığı , bencil ruh halini içselleştirebildik .
Köy sahneleri son derece doğal , yapmacık kaçan hiçbir şey yok .
Nuri Bilge Ceylan'ın sinematografisinde oldukça farklı bir yer edinen bir film oldu bu .
Sinan karakteri son derece güncel , atanmayı bekleyen öğretmen , hayattan umudunu kesmiş , sorunlu , insanlardan nefret eden , yazar olma hayaliyle yanıp tutuşan bir karakter .
Yoğunlukla Kış Uykusu'ndaki Aydın karakterine benziyor .
Ha deseniz ki bir önceki Kış Uykusu ile bu filmi kıyasla , ondan daha iyi diyemem ama daha kötüsü de değil .
Kış Uykusu derdini tam ve net olarak oyunculuk ve kurgu ile dört dörtlük anlatan bir filmdi .
Ahlat Ağacı ise yer yer oyunculuklarda sırıtsa da , insan daha farklı beklentiler içerisinde izlese de film bitince olmuş bu film dedirtiyor .
Misal filmde çok etkilendiğim çok çarpıcı 2 sahne var ki olağanüstüydü .
Bir tanesi Sinan'ın liseden kız arkadaşı olan Hazar Ergüçlü'nün oyunculuğunu konuşturduğu , hayata dair çarpıcı sorgulamaların yapıldığı , sert bir sahneydi , etkisinde kalıyorsunuz .
Bir diğeri de filmdeki bütün oyuncuları sollayan Serkan Keskin'in yazar karakterini oynadığı Sinan'ın çocuk küstahlığında gizlendiği bol diyalog içeren karşılıklı edebiyat eleştirilerinin yapıldığı sahneydi ki muazzamdı .
Filmin müzikleri her zamanki gibi klasik , daha farklı seçimler yapılabilir , daha farklı bir hava katılabilirdi .
Ceylan'ın bu filmi şiirsel manzaralara , samimi dramalara sahip .
Özelinde sorunlu bir baba oğul meselesini anlatır gibi gözükse de genel olarak Çanakkale'den kabuğundan dışarı çıkamayan Sinan karakterinin üzerinden topluma yönelik , insanlararası ilişkilere yönelik vurucu eleştiriler yapılıyor .
İmamlar ile Sinan’ın din , felsefe ve inanç üzerine yaptıkları konuşmalar topluma ışık tutuyor , bolca didaktik anlatım uygulanıyor .
Evdeki baba anne çatışması bile son derece orijinal .
Bizdeki dramatize edilmiş , ağlak , kutsanmış , duygu sömürülü aile içi şiddet sahneleri ile hiçbir alakası yok .
Son derece doğal .
Bir Zamanlar Anadolu'da ve Kış Uykusu'ndaki tablo gibi fotoğraf kareleri bu filmde yok ama gerçek Türkiye fotoğrafı var .
Geçim derdindeki piyangocu amcadan tutun , kum taşıma şirketi olan , odasındaki ansiklopedilerden başka bir şeyi olmayan çok bilmiş İlhami karakterine , kendi taşra dünyasında kendi yağında kavrulan yazar Süleyman karakterine , iki zıt kutup imamlara kadar bizden bir film .
Kurgu masasında sadece Nuri Bilge Ceylan'ın olması başlı başına bir risk bence .
Farklı bir kurgucu olsaydı o imam sahnelerini bu kadar uzun tutmayabilirdi , yahut Sinan karakterini bu kadar gözümüze sokmaya da gerek kalmayabilir yan rollerden daha sık faydalanabilirdi .
Sinan'ın geri dönüşü olmayan seçimi , babanın uyumsuzluğu ve bir köpeğin gidişine haykırışı .
Annelerin istemedikleri hayatları .
Hepsi bizden meseleler , günlük hayatın içine yedirilen o diyaloglardaki samimiyet tam oturmuş .
Kış Uykusu'ndaki yüksek oyuncu performansını ben bu filmde ana karakterlerde göremedim .
Onun dışında Bir Zamanlar Anadolu'da filminde daha sık gördüğümüz metafor kullanımı , monolog sahneleri olsaydı tadından yenmezdi .
Nuri Bilge bu filmde sadece yönetmenliği senaryoyu değil bütün sorumluluğu sırtına almış .
Dünyada hala konuşuluyor film ve Variety , The Guardian , CineVue , Telegraph dahil tam puan alabilmeyi başardı .
Kasım ayına kadar da birçok ülkede vizyona girecek , 16 haziran da Sidney Film Festivali'nde gösterilecek .
Umarım hak ettiği değeri ve ilgiyi görür .
Türkiye sineması için çok büyük bir fırsat ve ilham verici güzellikte bir sanat eseri .
9 / 10
