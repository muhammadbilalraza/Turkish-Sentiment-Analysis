Tron : Legacy ve Oblivion gibi harika görünen bilim kurgu filmleriyle tanınan yönetmen Joseph Kosinski , bu sefer daha hayatın içinden , gerçekçi bir filmle karşımıza çıkıyor .
Granite Mountain Hotshots adlı bir itfaiyeci grubun gerçek hikayesinden esinlenen film , bu ekipte yer alan kişilerin yangınla savaşma konusunda gösterdikleri cesaretlere ve hayatlarında yaşadığı önemli durumlara değiniyor .
Ve bu hikayeyi , ekibin içerisinde bulunan ve hayatındaki sorunları düzeltmeye çalışan Brendan McDonough ( Miles Teller ) ile eşiyle daha iyi bir gelecek kurmak isteyen Eric Marsh ( Josh Brolin ) ' in gözünden görüyoruz .
Öncelikle bu ekipte yer alan insanları onurlandırmak ve anmak bakımından Only The Brave , oldukça iyi bir film olmuş .
Eğer gerçek hikayeden uyarlanan ilham verici filmleri seviyorsanız , bu filmi muhtemelen seveceksiniz .
Bu konuda yönetmen Kosinski , gerçek bir atmosfer yaratıp empati kurabileceğiniz kişiler oluşturmayı başarmış .
Ayrıca filmdeki performanslara ve oyuncuların birlikte olan kimyasına bayıldım .
Josh Brolin zaten filmi alıp götürmüş , onu izlemek harikaydı .
Ayrıca Miles Teller'ın normalde tanındığı karakterlerden daha farklı birisini canlandırdığını görmek hoştu .
Yardımcı oyuncu kadrosundan Jennifer Connelly , Jeff Bridges , Taylor Kitsch ve - filmde en fazla iki diyaloğu olmasına rağmen
- Andie MacDowell'ı izlemek çok keyifliydi .
Özellikle de bu oyuncuların bir arada olduğu sahnelerde karakterlerin kaynaşmasını görmek , muhtemelen filmin en iyi bölümleriydi .
Bunun dışında filmin taşıdığı tonları ve bunlarla gösterdiği çabayı takdir ettim .
Film , ne zaman komik ve ne zaman ciddi olması gerektiğini biliyor .
Bu yüzden ortaya duygular devreye girince , bu sahneler hak edilmiş oluyor .
Gerçi bu noktaya gelene kadar film biraz zorlansa da , karakterlerin yaşadıkları şeyler hiç yapmacık hissettirmiyor .
Fakat bütün bunlara rağmen , Only The Brave'in herkesin söylediği kadar harika bir film olduğunu düşünmüyorum .
Evet , filmde kesinlikle takdir ettiğim şeyler var ve eğer bu tarz filmlerden hoşlanıyorsanız , dediğim gibi muhtemelen bu filmi seveceksiniz .
Ama her ne kadar film gözümde olsa da , senaryonun taşıdığı bazı sorunlar film boyunca gözüme battı .
Only The Brave hakkındaki en büyük sorunum , hikayesinin aceleye getirilmiş olmasından kaynaklanıyor .
Ve böyle bir şeyi söylemem garip çünkü film 134 dakikalık , hiç de kısa olmayan bir süreye sahip .
Ve film bu süreçte karakterlerin kendi içinde yaşadığı önemli şeylere zaman ayırmak yerine , daha çok herkesin birbiriyle kaynaşmasına odaklanmış .
Mesela Brendan'ı ele alalım .
Filmin başında onu tembel ve sarhoş birisi olarak görüyoruz .
Ve Brendan , bir bebeği olacağını öğrendiği zaman yanlış bir şeyler yapıp kısa bir süreliğine hapse giriyor .
Ama onu gördüğümüz diğer sahnede ise Brendan'ın hemen bütün bunları geride bıraktığını ve değiştiğini görüyoruz .
Bu değişim o kadar ani oluyor ki , bu karakterin yeni haline alışmanız biraz zaman alıyor .
Mesela onun bir ayna karşısında dönüştüğü kişiyi fark edip bunları düzeltmeye çalışmasını anlatan bir sahne daha yer alabilirdi .
Aslında sadece bu bölümde değil , filmin büyük bir çok sahnesinde " keşke bir sahne daha olsaydı " derken buldum kendimi .
Çünkü karakterlerin yaşadığı önemli durumlar öyle hızlı geçiştirilip en tahmin edilebilir şekilde bağlanmış ki , filmi izlerken hikayede bir şeylerin eksik olduğunu fark etmeniz elde değil .
Ayrıca sahnelerin bir araya getirilişini de biraz garip buldum .
Mesela filmde fazla detay vermek istemediğim bir sahne var ve bu sahnede bir barın dışında Brendan ile Eric'in önemli bir konuyu konuşmasını görüyoruz .
Sonra film nedense , kamerayı barın içerisine çeviriyor ve filmde sadece iki cümlesi olan Andie MacDowell'ın bunu izlediğini görüyoruz .
Sonra Jeff Bridges onu dansa kaldırıyor ve kamera yeniden Brendan ile Eric'e geri dönüyor .
Ve merak etmeyin , bu konuda MacDowell ile Bridges'ın karşılıklı konuştuğu ve endişelerini anlattıkları bir sahne filmde bulunmuyor .
Yani bu kısa sahne son derecede gereksizdi .
İşte bunun gibi hikayeye hiçbir etkisi olmayan ufak şeyler , beni sürekli önemli sahnelerin içerisinden çıkardı .
Son olarak senaryonun büyük bir kısmı , bu grup arasındaki bağa ve konuşmalarına odaklandığı için ( grup dediysem , çoğunlukla ana karakterler yani ) , film bir süreden sonra iyice yavaşlamaya başlıyor .
Bu yüzden filmden rahatça 15-20 dakika çıkartılabilirdi veya dediğim gibi , karakterlerin yaşadığı önemli meselelere biraz daha fazla ekran süresi tanınabilirdi .
Yine de Only The Brave , vaktiniz varsa izlemenizi rahatlıkla tavsiye edeceğim bir yapım .
Samimi ve etkili performanslar , Kosinski'nin başarılı yönetmenliği ve itfaiyecilik konusunun ilgi çekiciliği , bu filmi türünün benzerlerinden daha etkileyici ve sürükleyici kılıyor .
Ama hikaye , temponun yavaşlığından ve senaryonun istediği şeye tam olarak odaklanmasından etkilendiği için doğal olarak , bütün bunlar filmi de biraz etkilemiş .
Bu yüzden filmi başından sonuna kadar bitirmeye çalışmak biraz uzun sürüyor .
Her halükarda , ben filmi başarılı buldum .
Çıkan sonuç harika değildi ama bu hikayeyi ve kişileri anmak bakımından , ortaya iyi bir film çıkmış .
Vaktiniz varsa bir göz atmanızı tavsiye ederim .
İyi seyirler .
FİLMİN İYİ yanları : + Oyuncular arasındaki kimya . + Sade ve gerçekçi atmosfer . + Bu olayı ve insanları anmak bakımından etkili olmuş . + İtfaiyecilik konusunun ilgi çekiciliği .
FİLMİN KÖTÜ yanları :
- Senaryonun bazen ulaşmaya çalıştığı şeyi tam olarak başamaması .
- Filmin bir süreden sonra yavaşlaması .
- Eksik sahneler , filmle tam uyumlu olmayan bazı sahne geçişleri .
TOPLAM PUAN : 6.8 / 10
