Nuri Bilge Ceylan’dan anlatım yönüyle doğal , derin ve bir o kadarda felsefik olan Ahlat Ağacı adeta izleyenleri etkisi altında bırakan bir film .
Anlatım ve olay örgüsü itibari ile karışık , çokta akıcı olmayan ve sabır isteyen bir film bu yüzden filmin 3 saat 8 dakika olmasına şaşmamalı .
Her ne kadar akıcı olamasa da bu filmin olay örgüsünde anlattıklarına hiçbir şekilde zarar vermiyor .
Bütün film boyunca aklınızda bir sürü soru işareti oluşuyor ve sonuna yaklaştıkça bu soru işaretleri artıyor kendinize “Ne anlatmaya çalışıyor acaba ? ” diyorsunuz .
Son sahnesiyle karşılaşınca her şeyin bir cevaba varacağına kanaat getiriyorsunuz .
Nitekim hepsine cevap veriyor ama o cevaplarda yeni sorular doğuruyor .
spoiler :
Filmin olay örgüsü Sinan karakterinin çevresinde dönüyor .
Konusu itibari ile “Sinan oldum olası edebiyatla ilgili bir genç adamdır ve yazar olmak istemektedir .
Anadolu'da doğduğu köye dönen genç adam kitabını bastıracak parayı bulmak için tüm enerjisini harcamaya başlar ancak babasının geçmişten kalan borçları başına dert olacaktır . ” olarak tanıtılıyor .
Şimdi bunun biraz derinine inelim .
Sinan kendisinin de filmde belirttiği gibi insanlara tahammülü olmayan , çevresindeki her şeyi ve herkesi eleştiren ve geldiği köyü yadırgayan bir insandır .
Elindeki taslağı bir kitap haline getirmek için önce belediye müracaat eder .
Fakat halkın yanında olduğunu belirtip , halkın sorunlarını dinlediğini ve halka yardım ettiğini belirterek kelimelerle şov yapan Belediye Başkanı konuşmalarından daha öteye gidemez ve Sinan’a yardım edemeyeceğini söyler .
Ama onu kumtaşı ocağı işleten İlhami’ye yönlendirir ve ona yardım edebileceğini , kitapları çok sevdiğini ve böyle yardımlarda elinin açık olduğunu belirtir .
İlhami’yi ziyarete giden Sinan , İlhami’nin kitaplığında 3-5 kitap ve bir ansiklopedi serisi olduğunu görünce aklında soru işaretleri oluşur .
Ama konuşmaya devam edince İlhami’yle fikir çatışmasına düşer .
Çanakkale’de yaşam kültürünü anlatmayı isteyen Sinan , Çanakkale’de tarihi güzellikleri ve şehitliği anlatmasını isteyen İlhami’yle anlaşamaz .
İkilinin sohbetleri belirli bir yerden sonra kitap bastırma konusundan çıkar .
İlhami birden hayat hikayesini ve firmasını nasıl kurduğunu anlatmaya başlar buradan da anlarız ki İlhami sığ bir vizyona sahip ve okumadığı için okuyanlara karşı aşağılık kompleksini bastırmaya çalışıyor .
Sohbet sonunda realist bir şekilde sohbete yaklaşan Sinan , İlhami tarafından kabul görmez üstü kapalı ve biraz da küstahça reddedilir .
Zaten normal şartlar altında da yardım etmeyeceği belli olur .
Bu konuşmadan da Sinan’ın insanlara karşı tahammülünün olmadığını ve gerçekleri açık bir şekilde dile getirerek yapılan konuşmaları tercih ettiğini anlarız .
Yolda yürürken tesadüfen Hatice’yle karşılaşan Sinan sohbet etmeye başlar .
Anlaşılan Hatice istediği hayatı yaşayamamakta ve metropol şehre özenmekte dolayısıyla Sinan’la beraber o da bu köyü yadırgamaktadır .
İstemediği birisiyle evlendirilecek olan Hatice’nin psikolojisi hepten darmadağın olmuştur .
Sohbet esnasında bir gülüp bir ağlayan Hatice , kendisini dinleyemediğinden yakınmaktadır .
Çınarın altında öpüşen ikili birden Hatice’nin Sinan’ın dudağını ısırmasıyla farklı bir boyuta geçer .
Hatice çalıştığı tarlaya dönerken Sinan ise kanayan dudağıyla şoktadır .
Hatice’nin bahsettiği altınlar içindeki odada bulunan akrep sıfatı burada Hatice’nin kendisinden daha öte değildir .
Hatice’nin düğününü uzaktan arkadaşlarıyla izledikten sonra içmeye giden arkadaş tayfasının içindeki Hatice’nin eski sevgilisiyle gerçekleri ortaya döktüğü için tekme tokat kavgaya giren Sinan arkadaş grubunu orada kaybeder daha da yalnızlaşmaya başlar .
Ve dudak yarası daha belirgin bir hal alır .
Çanakkale’ye sınavları için giden Sinan çalışmadığı sınavdan pek bir şey ümit etmemektedir nitekim öğretmenliği isteyip istemediğinden o da emin değildir .
Sınav çıkışı bölge tarafından yazdığı kitaplarla itibar gören Süleyman’ı gören Sinan , yazarla koyu bir muhabbete girer .
Taşra edebiyatının sempozyumunda okunan taşra mektubu , su katılmamış taşralı başlığıyla sempozyuma katılmayı reddeden ve bunu mektubunda açıklayan birisinden bahseder .
Yazar ise mektubu “Fazla önemsediği bir topluluk karşısında utandığı için konuşmaktan korkan , bu zayıflığını kabul etmek zorunda kalmamak için de bu eksikliğine felsefi bir kılıf uydurmaya çalışan toy bir gencin çırpınışları” olarak görür .
Sinan ise aksini iddia eder edebiyatın daha ileri gidebilmesi için mutlak yalnızlığın varoluşunu ve taşra edebiyatının bir merkezinin olamayacağını olsa bile bunun bir merkez olmadığını savunur .
İkilinin arası git gide gerilir ve yaşının da verdiği bir sabırsızlıkla Süleyman Sinan’a bağırarak kendisini anlamadığını insan sinirlendiği ve vücuduna kramplar girdiği zaman hiçbir şeyi önemsemediğini açık bir dille ifade eder .
Konuşmadan dili yanan Sinan geri adım atar ve Süleyman kendisinin yüzüne gerçekleri vurduğu için rahatsız olur .
Sinan karşısındaki kişiyle empati kuramaz ve hala haklı olduğunu içten içe geçirir .
Sinan’ın babasından bahsedersek geçmişinde yaptığı hatalarla akıllara kazınmış , sabırlı , kadere inanan ve eli avucunda koşan bir insandır .
Geçmişinde kumar batağına düşerek itibarını ve elindeki bütün mal varlığını kaybetmiş ama bütün bu kötü alışkanlıklarına tövbe ederek öğretmenliğine devam eder .
Sürekli iyilik peşinde koşmaya çalışır ama gel gör ki geçmişi peşini bırakmaz .
Sürekli geçmişiyle yargılanır .
Evde cebinden parası çalınan Sinan göz ucuyla babasını suçlar .
Babasına saygısını iyice yitirir .
Toplumun ve ailesinin gözünde lekeli olan babasının tek isteği kırsaldaki evinin önünde ki kuyuyu kazıp oradan su çıkartarak kurak toprakları yeşertmek ve hayvancılık yapmak .
Kitabını basabilmek için babasının köpeğini gizlice satan ve bundan pişmanlık duymayan bunu çok normal görerek içselleştiren Sinan , babasının kağıtlara köpeğinin resmini çizerek aranıyor yazmasını ve geceleri ağladığını annesinden duyunca yaptığının artık bir hata olduğuna karar verir .
Bencilliğiyle artık çevreye zarar vermeye başlayan Sinan için değişimin temelleri yavaştan atılmaya başlanır .
Nihayet kitabını basan Sinan hedefine ulaşmış olur .
Çanakkale’de ki kitapçıya kitabını satılması için bırakan Sinan bir kitabını da imzalayarak annesine verir ve buna çok sevinip duygulanan annesi ağlamaya başlar .
Kitabın sadece basılması bile annesinin yüreğinin masumluğunu gözler önüne serer .
Annesi her ne kadar düşük bir vizyondan bakarak yorumlasa da bu olayı içlerimizi ısıtmaya yeter .
Kalan kitaplarını evde bırakan Sinan askere gidip gelir .
Geri döndüğünde babası emekli olmuştur ve kırsala taşınmıştır .
Emekli parasıyla kız kardeşine yeni telefon alındığı ve evdeki bazı eşyaların değiştiği gözlemlenir .
Evde Sinan’ı annesi ve kız kardeşi karşılar .
Sinan kitabının okunup okunmadığını merak eder ve sorduğunda kız kardeşinin ve annesinin kitabını okumadığını öğrenir .
Üstüne üstlük bıraktığı kitapların küflendiğini görünce içten içe kırılır .
Babasını merak eder ve annesi ona , dedesinin evinin bodrum katında yaşadığını söyler .
Dedesinin evinin bodrum katında toz toprak içinde ve örümcek ağlarıyla olan odaya giren Sinan sandalyeye oturur ve gözüne babasının cüzdanı çarpar .
Babasının cüzdanını açar ve içinden sadece bir gazete kâğıdı çıkar .
Gazete kağıdında Sinan’ın kitabının tanıtıldığı bölüm kesilmiştir .
Bunu gören Sinan duygulanır ve babasının kırsaldaki evine doğru yola koyulur .
Babasıyla karşılaşan Sinan babasıyla muhabbet etmeye başlar .
Konu kitaptan açılınca babası “Bu kitap benim en yakın arkadaşım hiç yanımdan ayırmıyorum” der. Ve Sinan giderek babasının şefkatini ve kalbinin büyüklüğünü hissetmeye başlar .
Şefkat karşısında vurulmuşa dönen ve şaşıran Sinan artık eskisi gibi olmayacaktır .
Babası uyuya kalır ve uyandığında hayvanlara ot verir .
Kamera bizlere Sinan’ın kuyuda kendini astığını gösterir .
Aslında burada tek ölen şey Sinan’ın önyargıları , kendini dünyanın kurtarıcısı gören bakış açısı ve egosudur .
Kuyuya bakan babası Sinan’ı kuyuyu kazarken görür .
Aklına her geleni söyleyen , her şeye muhalif olan , bencil , hedefine ulaşmak için elindeki tüm imkanları etik açıdan doğru olmasa da uygulayan yani kısacası hayata uyum sağlayamayan birsinin baba sabrı ve şefkatinde nasıl değiştiğini gördük .
Ana karakterin yanında din , aile kültür , insan diyalogları , toplum , taşra hayatı , doğallık gibi öğelerde yanında cabası .
Film müziği daha iyi olabilir miydi ?
Hazar Ergüçlü , filmde sadece bir sahnede oynamasına rağmen neden film afişinde yer alıyor ?
Aklımdaki soru işaretleri .
