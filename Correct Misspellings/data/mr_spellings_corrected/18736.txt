Senaryosu Sean Bailey ve Ted Griffin tarafından yazılan “Solace” , yönetmen koltuğunda Afonso Poyart'ın oturduğu gizem dozu fazlasıyla yüksek bir gerilim .
Hatta vakti zamanında " The Silence of the lamba "
( 1991 ) , ( başlangıçtaki orijinal senaryosu ile devamı / " sequel to " olması planlanan ve David Fincher tarafından derhal reddedilen ) " Se7en "
( 1995 ) ve " Kiss the Girls "
( 1997 ) gibi filmler çekilmiş olmasaymış " muhteşem " olduğu dahi vurgulanabilirdi .
Olsun .
Gelin biz yine de hikayeye kısa bir giriş yaparak karakterleri tanıttığımız incelememize başlayalım .
FBI ajanları Joe Merriwether ( " The Walking Dead " 2016 - 2021 adlı TV dizisinde " Negan " olarak ünlenen Jeffrey Dean Morgan ) ve Katherine Cowles ( Abbie Cornish ) , bir türlü çözemedikleri seri cinayetlere , yine hiç bir ize rastlayamadıkları bir yenisinin daha eklenmiş olmasının ardından löseminin pençesine düşen kızı Emma'nın ( Autumn Dial ) ölümünün sonrasında inzivaya çekilmiş olan Dr .
John Clancy'nin ( Anthony Hopkins ) evinin yolunu tutarlar .
Zira daha önce de güvenlik güçlerine yardımcı olmuş olan John , sezgileri çok güçlü olan bir insandır .
Vardıklarında Katherine otomobilde beklerken Joe eski dostunun kapısını çalmaya tek başına gider .
Gider gitmesine de .
Hayata küserek kendini evine kapatan John , istenen bu yardım teklifini anında geri çevirir .
Derken elinde telefon ve teslim etmek istediği eski cinayet dosyaları ile Katherine'de eve damlar .
Elini sıkmaya tenezzül etmeyen John'un omzuna dokunduğunda da Katherine , John ileride kızının yerine de koyacağı Katherine için pek hoş olmayacak bir şeyler sezinleyerek görür .
Biraz düşündükten sonra fikrini değiştiren John , ertesi sabah Joe ile Katherine'i bularak kendilerine katılır .
İlk iş olarak da üç kafadar , her birinin ensesinde on üç santimlik kesik bulunan kurbanların öldürüldükleri mekanları tek tek gezmeye başlarlar .
Birlikte gittikleri ayaküstü bir atıştırmalık da beraberce sandviçlerini yer ve söyleşirlerken Joe , John'un omzuna dokunduğunda John , Joe için de Katherine'nin başına gelenlere benzer olumsuzluklar hisseder .
John tam netleştiremediği için anlamlandıramadığı bu görüntüler ile kızının başına gelenler arasında gidip gelirken bir cinayet daha işlenir .
Victoria Raymond ( Luisa Moraes ) öldürülmüştür .
Ve bunun üzerine John'u da yanlarına alan ekip , olay mahalline intikal eder .
Bu kez katil " 4-16 " ve " Seni çok seviyorum " yazan iki not bırakmıştır .
Şüpheli olarak Victoria'nın kocası David ( Kenny Johnson ) sorgulanır .
" Spoiler " olmaması adına sorgunun ve katilin bıraktığı o notların ayrıntılarına girmeyeceğiz .
Tek söyleyebileceğimiz , David'in suçsuz olduğudur .
Saat sabahın 7.30'u .
Geceyi yorgun geçiren Joe ile John'un Joe'nun karısı Laura'nın ( Marley Shelton ) hazırladığı kahvaltıya katılmak amacıyla üç kişilik Merriwether ailesinin evine doğru yola koyulma vakti gelmiştir artık .
O arada kahvaltıda yaptıkları sohbet de John , öldürülen insanların ortak yanlarının ölümcül hastalıklara sahip olmaları olduğunu belirtince Joe'da on iki yaşındaki " Robert Ellis ( Austin Huffmaster ) sağlıklıydı " der. .
En azından , her şey tanrıdan geldiği için ilaçların yararına inanmayan hıristiyan bir ailede büyüyen çocuğun tıbbi geçmişinin mevcut olmaması nedeniyle bu konuda somut bir veriye sahip değillerdir .
Joe'nun bu iddiasının olumlu veya olumsuz bir teyidi için Katherine ve John , Bay ( Xander Berkeley ) ve Bayan Ellis'in ( Sharon Lawrence ) ziyaretine giderler .
Robert'ın annesi oğlunun ölümünün " kader " olduğunu savunmakta olup yatmakta olduğu mezardan çıkartılarak yapılacak bir otopsiye izin vermeyeceklerini söyler .
Ama John tatlı diliyle acılı aileyi ikna eder .
Ne mi olur ?
Elbette beyincikte gizli kalmış ölümcül bir tümör bulunur .
Yani Robert'da seri cinayet kurbanıdır .
Adli tıp da bir faks mesajı alan John Joe'ya , " Katil her zaman bir adım önümüzde ve biz , onun yapmasını istediği şeyleri yapıyoruz " diyerek işi bıraktığını açıklayarak uzaklaşır .
Fakat hemen pes etmeyen Katherine , John'un peşini bırakmaz .
Dakika 41. .
Farkındaysanız şu ana kadar filmin ana karakterlerinden Charles Ambrose'dan ( Colin Farrell ) hiç söz etmedik .
Ancak meraklanmayın .
Çok değil birazdan o da devreye girecek ve sürprizlerle dolu final bölümü başlayacak .
Şimdi diyebilirsiniz ki , ne yani bu film izlenilmez mi ?
Eğer oyuncu kadrosuyla orantılı büyük beklentileriniz yoksa neden olmasın .
Keyifli seyirler ,
