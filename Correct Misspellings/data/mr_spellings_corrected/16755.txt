Gordon - Levitt ilk uzun metraj yönetmenlik denemesinde ilginç sayılabilecek bir konuya eğiliyor ; filmin merkezinde porno bağımlılığı ve ilişkiler üzerine olan etkisi var kısaca .
Yer yer eğlendiren , komik , süresi hızlı geçen bir film olmuş Don Jon .
Ancak biraz " hafif " kaldığı da bir gerçek .
Kadın - erkek ilişkileri konusunda söylediği bazı güzel şeyler var belki , ama çok da akılda kalıcı , sinemasal anlamda kaliteli bir esere dönüşemiyor .
Daha çok , " izle ve geç " hissi yaratıyor seyircide .
Yine de ilerisi için umut veriyor genç yönetmen - oyuncu .
Belli bir üsluba sahip .
Özellikle kurgu ve müzik kullanımı alanında başarıyı yakalamış .
