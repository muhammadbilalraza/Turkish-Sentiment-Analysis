Öncelikle söyleyeyim , kesinlikle absürt komediden hoşlanmam , filmin ilk 20 dakikasında beklenmedik şekilde gelen absürt sürprizler beni rahatsız etmek yerine , tam aksine film boyunca yüzümden hiç eksilmeyecek kocaman bir gülümseme yerleştirdi .
Meğer kurnaz Çağan , yavaş yavaş , bize hiç çaktırmadan , peş peşe gelecek kahkaha fırtınasının tek tek , ince ince tohumlarını ekiyormuş .
Çağan harika bir hikaye anlatıcı .
Film bu andan itibaren insanı öylesine sımsıcak sarıyor ki , izlediğiniz bir film değil , en sevdiğiniz , anneniz , kardeşiniz oluyor .
Siz artık onunla duygulanıyor , onunla gülüyor , onunla " oh olsun” diyorsunuz … Çağan gene ustalıkla bizi öyle duyguyla yüklüyor ki ; ağla dese ağlayacağız , gül dese yerlere yatacağız , işin garibi her iki durumda da tüm salonun yüzünde kocaman bir sırıtma . Sürprizleri öyle ters köşe çakıyor ki , tam hüzünlendiğimiz anda birden “bik bik” kahkahalarla gülmeye başlıyoruz . Daha da önemlisi , tüm bunları hiç bel altı espri yapmadan , suyun üstünde geçen bu filmde hiç sulu zırtlak şaka yapmadan , küfürsüz de Türk insanı nasıl kahkahalarla güler gösteriyor ya , kalbimi bir değil 10 kez kazandı . Bir şapka da Demet Akbağ’a çıkarmak gerekiyor . Tipleme filmlerinin , şivelerin kraliçesi nasıl da nefis bir karakter oyuncusuymuş ? Bir karakter bu kadar mı ete kemiğe büründürülür ? Tek kelimeyle bravo … Dünyada karşılığı kim derseniz , kesinlikle ( 3 Akademi ödüllü ) Meryl Streep … Bu bir hayat filmi . Hepimizin hayatının ne kadar Nadide olduğunu usulca hatırlatan bir film ; Nadide Hayat . Bir ömür boyu başkaları için yaşamış , herkesin filmi Nadide Hayat . “Ne derler ? " baskısıyla sönmüş yaşam ateşinin , " yakıştı mı şimdi ? " cilerin " çemberinde daralmış hayat sevincinin , bulaşıcı mutsuzluk hastalığıyla boğuşan tüm umutların ışığı olarak içimize sımsıcak doğan bir film ; Nadide Hayat . Hayatın , gökkuşağı gibi ancak tüm renkleriyle güzel olduğunu hatırlatan sevgi dolu bir fısıltı ; Nadide Hayat ! Karamsar ve kötü günlerden geçen Türkiye’ye bir gönül ferahlığı molası ; Nadide Hayat . En çok da bunun için teşekkürler , Nadide Hayat …
