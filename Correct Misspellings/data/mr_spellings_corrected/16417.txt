Ben filmi hakikaten çok beğendim .
Diyalog ağırlıklı bu film üç kısım içerisinde bir insanın büyümesini anlatıyor .
Bu sefer büyüyen eşcinsel bir çocuk , eşcinsel bir ergen ve eşcinsel bir adam .
Birinci bölümde baş karakterimiz çocukluğunda neden farklı olduğunu anlayamıyor , ikincisinde farklılığından kaçmaya çalışıyor , üçüncüsünde ise toplumda hayatta kalabilmek için gizlediği ve bastırdığı bu yönünü geçmişine dönerek aşıyor ya da o yönüne temas etmiş oluyor .
Bu anlamda hakikati hakkında nesnel bilgisi az olan , ya da bu bilgisi toplum tarafından tam anlamıyla kabul edilmeyen ama yaşamak zorunda kaldığı kendi gerçeğini yadsımamak , bunu kabullenmek , bunu ifade etmek zorunda olan bir insanın hikayesinin anlatıldığı Moonlight , aksiyon bekleyen insanları tatmin etmiyor , doğal olarak , çünkü her üç bölümde de gördüğümüz gibi , filmin tamamına yayılan sükünet hissi , aceleye gelmeyen , ağırdan alan ; pozlardan , yalancı ve samimiyetsiz imajlardan öte insan duygularıdır diyen , anlamak için hikayesini ağır anlatan ve olayların akışını değil duyguların yayılarak başkaları tarafından empati kurulabilmesini , hissedilebilmesini talep eden bir eser bu .
Bir gerçeği anlamak için olayların hızlı hızlı akışını talep etmemizi değil , duyguların ağır ağır çökmesini ve yayılmasına duygudaş olmamızı istiyor bizden .
Bu anlamda kesinlikle çok iyi bir eser olduğunu düşünüyorum .
