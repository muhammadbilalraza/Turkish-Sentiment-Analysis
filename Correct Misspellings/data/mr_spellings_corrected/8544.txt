The Grand Budapest Hotel , komik , zekice hazırlanmış bir polisiye .
Tabii ki Wes Anderson farkıyla .
Filme " Masalsı bir dünyada polisiye lezzeti " demişler ve tamamen katılıyorum .
Bir nevi filmin özeti gibi .
Öncelikle Wes Anderson bu filmde farkını gerçekten ortaya koymuş , en başarılı filmi .
Filmin senaryosundan çok filmin görüntüleri , çekim açıları dikkat çekiyor .
Anderson bu konuda artık bir usta olmuş .
Bize kendi dünyasının kapılarını açıyor ve büyülemeyi başarıyor .
Şimdi filme gelirsek filmin en dikkat çekici performansı Ralph Fiennes ve Tony Revolori .
Bu ikilinin kimyası tutmuş ve onlardan hiç beklemediğimiz müthiş performanslar sergilemişler .
Aslında bu film bir nevi yıldızlar geçidi çünkü filmde bir sürü ünlü oyuncu var .
Bu oyunculardan Edward Norton , Adrien Brody , Willem Dafoe ve Saoirse Ronan .
Filmdeki tüm oyunculuklar mükemmel , senaryo ve görüntüler muazzam .
Filmin konusuna gelirsek aslında tam bir polisiye filmi konusu içeriyor fakat böyle bir masalsı dünyada ve bol bol espriler ile filmin türü komedi - polisiyeye dönüşüyor .
Sonuç olarak Anderson yine yapacağını yapmış , son zamanlardaki bir sürü ünlü oyuncular barındıran filmler başarısız olurken bu film onların aksine çok başarılı , manzara , görüntü her şey süper .
Komedi ve polisiye sevenleri masalsı bir dünyaya davet ediyor .
Güzel bir film .
4 / 5
