Yaşadığımız dönemde teknolojinin öneminden , hayatları nasıl etkilediğinden uzun uzadıya bahsetmeye , Steve Jobs kimdir , ne iş yapmıştır , neyi başarmıştır , bunları irdelemeye pek gerek yok şu aşamada .
Filmin ardından onunla ilgili pek çok şey öğreniyoruz , orası doğru , ancak Danny Boyle'un bu işi klasik anlamda bir biyografiden çok uzak .
Yalnızca üç sahne , yoksa üç " sahne arkası " mı demeliyim , var filmde ve neredeyse hiç gün ışığına çıkılmıyor 2 küsür saat boyunca .
Jobs ve ekibinin , ki bu ekibin bazı üyeleri kendisi kadar tanınmış ve önemli isimler , 1984 , 1988 ve 1998 yıllarında yaptıkları ürün ve teknoloji tanıtımları üzerinden ilerliyor film .
Her bir tanıtımdan önce iş ve aile ilişkilerinin ön planda olduğu , arka planda da ürünlerin yaratıcı süreçlerinden bahsedilen yaklaşık 40-45 dakikalık zaman dilimleri var .
Film de gerçek zamanlı diyebileceğimiz bir şekilde tanıtımlardan önceki bu son 40-45 dakikaya odaklanıyor .
Her şeyden önce filmin senaryosu muhteşem .
Kurgusu muhteşem .
Fassbender ve Winslet başta olmak üzere tüm ana ve yan karakterler oldukça başarılı .
Steve Jobs'ın konu edildiği bir filmden beklenecek şekilde senaryo basit ve net cümleler yerine uzun , dolambaçlı , göndermeli , kısacası zeka kokan diyaloglardan oluşuyor .
Geneline baktığınızda zaman ve mekan kullanımının darlığı , filmde kayda değer bir hareketin olmaması hususları nedeniyle tempo düşük gözükebilir , ancak senaryonun başarısı sayesinde aslında akıcı bir yapım ortaya çıkıyor .
Arka planda ara sıra duyulan müzik de muhteşem bu arada .
Filmin dokusuna uygun .
Hele hele Jobs ve günümüz teknolojisine özel ilgisi olanların başucu filmi olması gerekiyor .
