sanırım uzun zamandır izlediğim en " gerçek " filmdi biutiful . inarritu yıllardır alışık olduğumuz ve onun adını duyduğumuz ilk anda aklımıza gelen o harika karmaşık kurgu yapısını bu kez pek kullanmıyor . fakat yine de çekimlerden ve diğer tüm sinemasal özelliklerden bunun bir inarritu filmi olduğunu anlamak pek de zor değil . kendi adıma söylemeliyim ki ; usta yönetmenin biutifulu babasına adamış olduğunu öğrendiğimde , filmin benim için anlamı bir anda bir iki kat daha arttı . ilk anda fark edilmese bile film boyunca çok yoğun bir duygu patlaması var . javier bardem kuşkusuz kariyerinin en efsanevi işlerinden birini uxbal ile çıkartıyor . başta anne olmak üzere diğer oyuncular , çocuk oyuncular da kusursuz . yönetmenin en iyi filmi olup olmadığı çok da gerekli bir tartışma konusu olmaz fakat illa ki söylememiz lazımsa inarritu o bildiğimiz karmaşık yapılı ve kesişen hikayelerle bezeli sanat tarzıyla bizlerim aklımızda yer etmişti ve hayranlığımızı kazanmıştır . fakat kesinlikle biutifulun da öncekilerden çok aşağı kalır bir yanı yok . sinemanın önemli örneklerinden biri olmuş biutiful . yönetmenin kişisel ve vurucu bir filmi . izledikten sonra uzun süre unutulmayacak ve karakterler de ayrıntılarıyla hatırlanacak .
