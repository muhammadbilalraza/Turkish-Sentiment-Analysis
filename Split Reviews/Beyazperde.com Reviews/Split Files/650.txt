Vincent Van Gogh üzerine çok fazla film çekildi , söz söylendi .
Son film At Eternity’s Gate / Sonsuzluğun Kapısında ressamın son günlerini , hayatının huzur ve huzursuzlukla geçen , sanki resim yapmaktan başka bir şey bilmiyormuşçasına tuvale ve boyalarına abanan zamanlarını anlatıyor .
Hollanda doğumlu ressam sıcağın , sarı rengin , adaletin ve biraz da masumiyetin peşindeydi .  Willem Dafoe ilerleyen yaşına rağmen otuzlarının ortasındaki Van Gogh’a o kadar güzel eşlik etmiş ki , o yüz kıvrımlarını , o yaşlılık ifadelerini yaşanmışlık olarak algıladım ve sindirdim içime . 
Tabii karşımızda neredeyse deliliğin sınırlarına gelmiş dayanmış , iyi yürekli , doğayı resmeden ama insanlar tarafından basit ve anlamsız bulunan resimler yapan bir adam olunca izini sürmek de ilginç ve güzel oluyor .
Hele de bu adam Van Gogh’sa .
Kardeşi Theo’yla da bir filmi yapılmıştı , kardeşi ona maddi açıdan en büyük destek .
Geliyor , gidiyor elinden geldiğince yanında olmaya çalışıyor , sonrasında bayrağı birazcık o da ressam olan Gauguin’e devrediyor .
İki ressam iyi anlaşıyor gibi görünse de Gauguin biraz popülerleşmek ve şehre gitmek istiyor .
Burada popülerleşmeye , kabul görmeye , dışlanıp aşağılanmaya dair bir gönderme de bulunuyor yönetmen Julian Schnabel .
Miral filmimin yarattığı beğenisizliği bu filmle aşacak gibi yönetmen .
Van Gogh üzerine ne yapılsa beğenilir , tutar gibime geliyor zaten .
Hayatının , hayatta kalma ve tutunma noktalarının öyle cezbedici bir tarafı var . 
 
Arles kasabasında doğanın sıcaklığını , sarısını keşfeden Van Gogh , doğanın , sonsuzluğun , boşluğun içinde bir yandan ruhunu boşaltırken bir yandan da boşluğunu iyice arttırıyor , onu hayalle gerçeğin birbirine karışmış dünyasında çatışırken ve kendisini o dünyadan çıkarmaya çalışırken görüyoruz .
Doğayı algılayış biçimi ona boyut katmak , onu sanki tuvalinde yeniden canlandırmak şeklinde oluşuyor .
Hatta Gauguin kendisini tablolarının heykel gibi katmanlı olduğu yönünde eleştiriyor ama aldırış etmeden çizgi halindeki tuşlar şeklinde çizmeye devam ediyor .
Çünkü o konuya değil onu nasıl sanatsal sunduğuna inanıyor .
O da her sanat yaratıcısı gibi zamanında , yaşarken önemsenmiyor , hatta aşağılanıp dışlanıyor ama sonrasında tarzıyla ve dengesiyle şöhreti yakalıyor .
Ama sanki o bunu tahmin edermiş gibi .
Rahiple olan konuşmasında İsa’dan örnek veriyor , İsa’nın değerinin sonradan anlaşılmasından , kitleleri sonradan peşinden sürüklediğinden .
Ama rahip ayrıldıklarında elindeki Van Gogh tablosunu ters çevirmekten geri durmuyor . 
Fazlaca biyografik öğeler taşıyan filmde yönetmen ressamın gözünden net olmayan bazı görüntüler de sunuyor bize .
Alt tarafın flu olduğu ve ressamın ruh halini gayet iyi yansıtan görüntüler .
Tabii bir yandan resme dair büyük bir tutku ve takıntı taşıyor , ömrünün son yıllarında 200’den fazla tablo yapıyor , aklına gelen her şeyi resmediyor .
Bu biraz da mesleğinin ve tutkusunun deformesine neden oluyor .
Ama buna rağmen hayattayken bir tek tablosu satılıyor , üzüm bağları o da … 
Filmin genel anlamda sarı renkten , doğanın içinde varoluşu aramaktan , kabalalıklar içinde yalnız kalmaktan ve farklı , biraz deli olduğunun farkında olmaktan mı nedir hüzünlü bir havası var .
Kendi halinde bir adamın , kendini kaybetme noktasına geçişini daha çok dışarıdan birilerinin onu kızdırması olarak görsek de sanırım orası biraz muamma .
Kulağını kesmesi , kendisini bıçaklaması başa çıkamadığı sorunları içinden atmanın yolu gibi görünüyor ve o genç yaşta kendince buna kesin bir çözüm koyuyor .
Geriye heyecanla , hızlıca , katmanlı bir şekilde çizilmiş tabloların duygusu ve hayranlığı kalıyor …   Vincent Van Gogh’a dair iyi söylenmiş bir söz At Eternity’s Gate … 
 
twitter . com / banubozdemir
