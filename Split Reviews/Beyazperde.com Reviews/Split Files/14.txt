Güney Kore sinemasının ağlatan aşk filmleri dillere destan .
Hollywood gibi , biz de onları bir bir uyarlamaya başladık .  Senden Bana Kalan da onlardan biri .
2006 yapımı Bir Milyonerin İlk Aşkı filminin uyarlaması olan Senden Bana Kalan'ın uyarlama senaryosu Levent Kazak'a yönetmenliği ise Abdullah Oğuz'a ait .
Televizyon dünyasının önde gelen isimlerinden olan Abdullah Oğuz , yapımcılığını da yaptığı fimlerle , yönetmen olarak da sinema dünyasında var olmayı sürdürüyor .
Daha önce bir Kore dizisinin de Aşk Ekmek Hayaller olarak televizyona uyarlanmasına yapımcı olarak imza atan Oğuz , bu kez beyazperdede şansını deniyor .
Senden Bana Kalan'a sadece bir uyarlama gözüyle bakarsanız , iki film arasındaki benzerlikleri sıralar , aynısını çekmişler işte dersiniz .
Ancak uyarlama yapmak da , en az sıfırdan yazılmış bir senaryoyu hayata geçirmek kadar meşakkatli bir iştir .
Kaldı ki karşınızda bir de beğenilmiş orijinal varsa , işiniz çok daha zordur .
Ancak bu noktada Senden Bana Kalan'ın çekinmesi gereken herhangi bir uyarlama problemi yok .
Film büyük bir mirasın tek varisi , 18 yaşına yeni girmiş şımarık bir genç olan Özgür'ün mirası alabilmesi için , dedesinin vasiyeti üzerine bir köy okuluna gönderilip oradaki hayata ayak uydurmaya çalışma hikayesini anlatıyor .
Burada geride bıraktığı hayatı ile detayları öğrenirken , gönlünü de Elif'e kaptırıyor .
Bilinen bir başarılı senaryo gereği olarak , karakterinizin olumlu ya da olumsuz yönde bir değişim geçirmesi gerekir .
Senden Bana Kalan'da Özgür'ün değişimi ise hayli hızlı bir şekilde tamamlanıyor .
Daha biz onun ne kadar şımarık , ukala bir genç olduğunu tam kavrayamadan , Özgür karşımıza bir anlayış abidesi olarak dikiliveriyor .
Aynı şekilde ikili arasında filizlenen aşk da , fazla çabuk gelişiyor .
En azından Özgür tarafında .
Filmin eksilerinden biri bu , bir diğeri de ; Elif'in Özgür'ü bulmaya gidişinin altındaki amacın tam olarak verilmeyişi .
Elif otele , Özgür'den yurdu kurtarmasını istemek için mi gitti , yoksa sadece onu görmek için mi ?
Bunlar dışında , Senden Bana Kalan , gayet eli yüzü düzgün bir uyarlama .
Başroldeki Ekin Koç ve Neslihan Atagül'ün oyunculukları gayet başarılı .
Liseli öğrenciler için her ikisi de uygun bir seçim .
Bu arada Ekin Koç da , bence Çağatay Ulusoy'un tahtını elinden almak üzere .
Filmin lokasyonu da , hikayenin gidişatına uygun seçilmiş .
Çanakkale'nin Ayvacık ilçesinin Adatepe köyünde çekilen film , hayli başarılı karelerle dolu .
Bu noktada Abdullah Oğuz'un klip ve reklam yönetmenliğine dayanan geçmişinin etkileri hissediliyor .
Filmin görüntü ve sanat yönetimi de gayet başarılı .
Filmin müziklerine gelince , Yıldıray Gürgen imzalı müzikler , Son Feci Bisiklet'in Bu Kız isimli şarkıları ve finali süsleyen Ayna'nın klasiği Ölünce Sevemezsem Seni filmin dokusuna gayet uygun düşmüş .
Filmin genelinde çok rahatsız edici bir müzik kullanımı yok .
Son zamanlarda izlediğimiz bir çok yerli aşk filminin gerekli gereksiz her yerinde duyduğumuz birbiriyle alakasız şarkıların yanlış kullanımı hatasına , bu filmde neyse ki düşülmemiş .
Sonuç olarak evet Senden Bana Kalan bir uyarlama ama , başarılı bir uyarlama .
Kore filminden çalmışlar işte demeden önce , uyarlama ile çalmanın aynı şey olmadığının ayırdına varıp , şans vermek gerek .
