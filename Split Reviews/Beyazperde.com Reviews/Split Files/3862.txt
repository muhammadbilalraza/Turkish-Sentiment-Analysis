Korku filmi , amacı en açık film türlerinden biridir , korkutmayı amaçlar .
Çok somut ve net bir iddia . çetrefilsiz , açık ve net !
Şimdiye dek gerçekten bol bol kötü korku filmleri çekilmiştir .
Korkutmak şöyle dursun güldürmüştür bile .
İstisnaları kenara bırakırsak , bazı sinema seyircilerinde " korku filmlerinden korkmam , hatta gülerim " tavrı bile gözlenir .
Bunu gerçekten bir farklılık ve üstünlük olarak yansıtanlar bile vardır .
Korku filmlerinden zevk almak biraz da konsantrasyon işidir .
Korkutma iddiası taşıyan bir film amacına ulaşmak için seyircisinden empati kurmasını ve yeterli konsantrasyonu sağlamasını bekler .
Korkabilmek biraz da seyredenin hayal gücüyle de ilgilidir , yani seyreden kişi de belli bir emek verir .
İşte bazı korku filmi türüyle anılan ve seyredilen filmler var ki , bu tür filmleri izlemekten zevk alan ve bir umutla filmi izlemeye başlayan insanı izlediğine pişman ettiriyor .
Bu girizgahtan hareketle söylemeliyiz ki Lanetli Ruhlar son zamanlarda izlediğim en kötü " korku filmi olduğu iddiasını taşıyan film . "
İnanın son zamanlarda bu kadar kötü bir " şey " izlediğimi anımsamıyorum .
Yazacak yeni hiçbir şey yok , bildiğiniz japon işi korku filmlerinden biri işte .
Hatta size şunu söyleyelim , o klişe ve tekrar filmlerin bile birkaç gömlek altında .
Korku filmlerini çok severim , hatta en kötüsünden bile zorlayarak bir güzellik çıkarmaya çalışırım .
Böyle iyi niyetli ve taraflı bir izleyici olan bendenizin iyi niyetini bile suistimal etti bu film .
Korku filmlerini izleyip de güldüğünü ve etkilenmediğini söyleyen her insana biraz sinirlenirim .
Nedense her şeye rağmen en kötü filmde de bir pırıltı , en azından kıvılcım görsem kar sayarım ama bu film o kadarına bile sahip değil .
İzleyip de gülenlere bir şey diyemem , gerçekten .
Hatta bu film keşke " korkunç bir film " serisi gibi bir mantıkla piyasaya sunulsaydı demekten de kendimi alamıyorum .
Özellikle japon kız ve uzun saç fenomenine getirmeye çalıştığı bambaşka boyutla beni epey güldürdü .
Hayalet kızımızın saç görüntüsü neredeyse örümcek ağına çevrilmiş filmde .
Gerçekten müthiş bir yenilik . daha uzun , daha dolgun ve daha güçlü saçlar . müthiş !
Film maalesef teknik açıdan da kötü .
Bari hikayeniz bayat , teknik açıdan bir şeyler verin diye bekliyorsunuz ama filmin hiçbir anında bu beklentiniz karşılık bulmuyor .
Kurban kızlarımızın balkondan intihar etmeleri ayrı bir acayiplik . zira lanet dolu apartman dairesinden atlayan kızlar fizik kurallarını alt üst eden bir durumla düşmeleri gereken yerlere düşemiyorlar .
Halbuki aşağıda kocaman bir havuz var , hepsinin oraya düşmesini bekliyorsunuz .
Ama havada süzülerek beton zemine çakılıyorlar .
Eee , keramet kötü ruhlar da tabii !
Lanetli ev filmleri bu kadar bıktırmışken böyle bir filmi yapmak aslında büyük bir cesaret .
Daha büyük cesaret ise bu filmi yapan yönetmen ve yapımcıların film bittikten sonra bu filmi içlerine sindirip vizyona sokabilmeleri .
Neredeyse aynı türdeki 1408 filmini daha yeni izlemişken bu filmin gökten düşmesi de acayip bir tesadüf .
Gökten düşmesi demeyelim , balkondan düşmesi diyelim de daha anlamlı olsun .
Benim aklım hala havuza düşemeyen kızlar da kaldı .
Biri bari düşerken havuzu bulsaydı yahu !
