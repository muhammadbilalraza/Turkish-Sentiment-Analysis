Rehine , Amerika Birleşik Devletleri'nde toplumsal paranoya haline gelmiş olan " güvenlik saplantısı " üzerine kurulu ve toplumsal bütünü oluşturan en küçük grup olan " çekirdek aile " ' ye yönelik şiddeti merkeze alan bir Bruce Willis filmi .
Robert Crais'in romanından uyarlanan film ; rehin alma eylemine yönelik dramatik bir hava tutturamadığı gibi en büyük kozu olan Willis'ten de yeterince yararlanamıyor .
Aldığı yanlış bir karar sonucu masum insanların ölümüne sebep olan ana kahraman figürüne yeterince yenilik getiremeyen , bütünüyle klişelere hapsolmuş ve mutlu bir finalle izleyicisini rahatlatmak , sevindirmek isteyen Rehine ; sıradan bir aksiyon filmi olmaktan kurtulamamışa benziyor .
Rehine kurtarma operasyonlarında " arabulucu " olarak çalışan ve büyük bir başarısızlık sonucu yaşadığı yıkımdan kurtuluşunu küçük bir kasabada çalışmaya başlamakta bulan Jeff Talley'in vicdanı yakasını bırakmaz .
Buna ilaveten ailevi sorunları da ortaya çıkmakta gecikmez üstüne üstlük kaçmaya çalıştığı ortama tekrar geri dönmek zorunda kalır .
Tanıdık , bildik bir hikaye , tahmin edilebilir bir gelişme süreci ve kaçınılmaz sıradanlık .
Filmde ; liseli gençlerdeki çözülmeyi ve artan şiddet dışavurumlarını , zenginliğe duyulan özenti ve parasal erki elde edememekten kaynaklanan öfkeyi yansıtan sahneler etkileyicilikten uzak hatta kırgınlık verici derecede alaycı .
Hunharca katledilen insanlara üzülmeyi ya da en azından birşeyler hissetmeyi engelleyen bir yapaylık tüm film boyunca kol geziyor .
Havalandırmada hızlı hareket etmeye çalışan Mars'ın sağa sola çarparak ilerlemesi , " kahrolası zenginler " repliği ile aktarılmak istenen duygular , güvenilirliği tartışmalı emniyet güçleri sayesinde verilmeye çalışılan fikirler olgunluğa erişmemiş bir anlatımın , bir üslubun doğal sonuçları .
DVD'yi elde etmek isteyen , aşırı derecede zengin ve güçlü mafyanın FBI ajanlarından kurulu bir ekip yaratacak gücü olmasına rağmen , Talley'i kullanmaya çalışmalarında da zayıf bir inandırıcılık olduğu açık .
Stallone'nin Dağcı'sında kurulan ihtiyaç zorunluluğuna dayalı kuvvetli ilişkinin yani belli bir mecburiyetin yapmak zorunda bıraktırdıklarına dair bir çıkışın Rehine'nin senaryosundaki zayıf tezahürü tüm seyircileri üzeceğe benziyor .
Rehine , Bruce Willis hayranları dışındaki izleyicileri asla tatmin edemeyecek , sığ bir senaryoya ve yetersiz bir teknik üsluba sahip ,
- Arabulucu ve Sevginin Gücü filmlerine yaptığı göndermeleri , bir iki repliği ve iki üç sahnesi hariç - kısa sürede kolayca unutulması kuvvetle muhtemel , sıradan bir macera filmi .
Ne ilgilendiği konular hakkında ciddi bir fikri olan ne de teknik bir doygunluk yaratabilen Rehine , Willis gibi bir ustadan da yeterince yararlanamayınca ortaya çıkan eserin başarılı olmadığını söylemek herhalde acımasızlık olmaz .
