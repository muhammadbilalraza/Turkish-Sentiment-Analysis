İspanyol sinemasını , daha doğrusu fantastik tarafını severim , takip ederim .
Daha önce hiç İspanyol romantiği izlememiştim , Sensiz Olmaz benim için bu anlamda bir ilk oldu .
Peki , bundan sonra izler miyim ?
Benden geçmiş ama gençler sevecektir .
Sensiz Olmaz’ı izledikten sonra aklıma ilk gelen Twilight serisi oldu .
Gençlerin hormon saçarak dolaştığı ,   kafası karışık aşkların birinin bitip öbürünün başladığı türden filmlerin vampirsiz , kurtadamsız , Yeşilçam kodlarına daha yakın bir duygusallıkla aromalandırıldığı bir film Sensiz Olmaz . Q seviyemle gurur duymama gerek yok !
Filmin daha başında Hache’nin ( Mario Casas ) geçmişte yaşadığı trajik bir hikayesi olduğu çok belliydi , varmış zaten .
Sensiz Olmaz , 2010 yılında çekilmiş olan Aşka Yükseliş filminin devamı niteliğinde , hikayeyi ilk filmin bittiği yerden zaman atlaması yaptırarak başlatıyor .
İlk filmi izlemedim , ancak anladığım kadarıyla yaşadığı herşeye ve büyük aşkı Babi’ye ( Maria Valverde ) hoşçakal diyen Hache’nin geri dönüş hikayesi .   O yokken değişen durumlar , insanlar , statüler , yeni karşılaşmalar , aşklar filmin hikayesini oluşturuyor .
Tam bizim TV senaristlerine göre bir iş , her köşede yeni bir hesap , hesaplaşma , gözyaşı , hayal kırıklığı ve aşk acısı …
Bu film serisi de çok satan bir gençlik romanı dizisinden uyarlama .
Şaşırmadım !
Gençler sevdikleri romanları film olarak görmeye bayılıyor .
Açıkçası film hakkında ne yazmalı bilmiyorum .
Ortada alt metin okumaları yapacak bir durum yok !
Gençler aşk acısı çekiyor , olay bu !
Sensiz Olmaz , her anında ortalama bir film …
Gençlerin seveceği türden bir aşk hikayesi , yeterli oyunculuklar , özenli bir sanat yönetimi ve bunu seyirciye geçirebilen bir görüntü yönetmenliği , en nihayetinde temiz , sıkıntısız bir kurgu .
Sensiz Olmaz hayatınızda iz bırakacak bir film değil ancak salondan ( final sekansı hariç , 3. filme açık kapı bırakma adına sakatlanmış bir sonu var ) mutlu çıkacaksınız .
Ancak bu yazdıklarım 15-25 yaş arası seyirci beğenisi öngörülerek kaleme alınmış şeyler .
Aşkı filmlerden değil de hayatın kendisinden öğrenecek yaşa geldiğinizde bu lokmalar ağızda çiğnedikçe büyüyor .
Örneğin ben de Hache gibi motora biniyorum ama artık internet sitelerinden bel ağrısı için motorcu korsesi bakmaya başladım !
Karizmadan çok konfor peşindeyim .
Filmin esas oğlanı ise hiçbir şart altında karizmayı bozmuyor , seyredene hep bir iç çektirme derdinde …
Başarılı da oluyor kerata !
Tabii bu film gençler , genç seyirciler için derken onları da kendi içlerinde ikiye bölmek gerekecek .
Bu filmin en geçerli hedeflemesi genç " kadın " seyirciler !
Hache , onlar aşık olsun diye yaratılmış bir karakter ve hikayenin balans noktası .
Yani Hollywood romantiklerindeki gibi sağduyu sahibi bir kadın tarafından yola getirilen özgür erkek imajı değil .
O hep düşünceli , nazik , esprili , aşık ve maço !
Haftanın film bolluğunda , iflah olmaz romantik sinema düşkünlerine önerebileceğim bir film Sensiz Olmaz .
30 yaşından büyükseniz , evli - barklı , çocuklu iseniz kafanızı dağıtacak bir komediye girin , en azından geciken ev kirasını düşünmekten bir süre kurtulursunuz , dünyanız “aşk” diyerek dönüyorsa hiç düşünmeyin .
Filmin hikayesi beni çok çekmedi ancak İspanyol sinemacıların hikaye anlatma yeteneğine bir kez daha saygı duydum .
Fernando Gonzalez  Molina , aşk filmleri çeken sıradan bir yönetmen ama bizim sinemamızın gişe tarafında bu kalitede bir isim yok !
Acı ama gerçek … murattolga@gmail.com
