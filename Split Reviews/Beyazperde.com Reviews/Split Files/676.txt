Dönemin karikatürlerinden , mizah dergilerinden hem politik hem de sosyal olarak beslenen bizler için Kötü Kedi Şerafettin'in yeri çok farklı .
Karikatürist Bülent Üstün'ün 1996 yılında kendi kedisinden ilham alarak yarattığı karakterin doğum dergisi L - Manyak'tır .
Daha sonra Lombak'ta çizmeye başlayan Üstün bu yarı insan yarı kedi , ağzı bozuk Cihangir kedisinin bu kadar ünlü olacağını hiç tahmin etmese de kötü kedi yolunu bir şekilde buldu .
Çizgi romanda hatırladığım kadarıyla elinden şarabı , birası eksik olmayan , en az sahibi kadar azılı olan Şero burada daha çok rakı balık kafasına geçmiş gibi .
Filmi izlerken Recep İvedik hissiyatını sıkça veren bu insan kılıklı hayvanlar alemi özellikle başarılı animasyon çalışması ile göz dolduruyor .
Özelikle mekan çalışmalarını çok özenli ve neredeyse birebir yapan ekip , bu anlamda bile takdiri hak ediyor .
Hikaye ise karikatüre hayat veren karakterlerin toplu geçit töreni gibi .
Hiçbir karakter sırıtmıyor , hatta hikayeye nokta atışı dalışlar yapıyor .
1996 İstanbul'uyla 2016 İstanbulu arasında elbette fark var ama hikaye zaman mevhumuna takılmadan yoluna devam ediyor .
Sadece bugüne dair yakaladığım tek göndermesi içki içmenin azaldığına dair vurgusu oluyor filmin .
Filmin dikkatinin bu yönde olması çok normal , çünkü Şero sıkı bir içici !
Sürekli çilingir sofrası arayışında olan kafadarların muhabbetiyle başlayan film , çizerinin kendisini hikayeye gayet fantastik bir şekilde dahil etmesiyle farklı bir aksiyon kazanıyor diyebiliriz .
Zaman zaman kendisi gibi fenomen olmuş Garfield ile karşılaştırılan , hatta Garfield’ı boğazladığı kapaklarla gündemimize oturan bu azgın kedinin maceraları daha çok sahibi Tonguç ve oğlu Tacettin arasında geçiyor .
En yakın rakibi bir çizgi kahraman olan Heathcliff ama o bile Şeronun eline su dökemiyor , dökemez !
Bu anlamda Garfield gayet gerilerde kalıyor !
Şero iflah olmaz bir anti kahraman ve bu onu daha da ilgi çekici yapıyor .
Üzerinde bir atlet ve çizgili pijamaları eksik olan Şero , kendi dünyasının kanunlarını yaratma konusunda yine taviz vermiyor .
Mart ayında geçen , bizi İstanbul’un çatılarında fazlaca soluklatan film içerik ve biçim çalışmasını layıkıyla ortaya koymuş bir iş .
Anima İstanbul’un yetenekli ellerinde , hiçbir detayın atlanmadığı film , gerçekten de emek verilmiş , izlemesi keyifli bir animasyon olmuş .
Filmin argo dilinden hiç bahsetmiyorum çünkü Şero’yu Şero yapan bu zıpır haller atlansaydı , film bir şeye benzemezdi !
Ufacık da olsa dilde yumuşatmalar göze çarpmıyor değil ama Şerafettin’in hikayesi tam gaz devam ediyor .
Modern insanın içinde gizli kalmış şiddeti ya da hanzoluğu ayan beyan ortaya döken bu karakter o yüzden bu kadar sevildi , tıpkı aynı yolda ilerleyen Recep İvedik gibi .
Ama Şero bir kedi , konuşan , içen , sigara tüttüren , kafa göz yarmayı seven , dişi kedi görünce yerinde duramayan bir karma .
Duygusal olarak insan – hayvan karışımı olan Şero’yu gerçekten de özlemişiz , delikanlılığın kitabını yazan bu kediyle tekrar bir Cihangir silüetinde karşılaşmak iyi geldi .
Tabii torbacı martı Rıfkı ve fare Rıza’yla da .
Özellikle Şero’nun çatıdan atlayıp çarşafa tırnakları geçirip aşağıya inme sahnesi , dergiyi çok hatırlatan türden olmuş .
Sevenleri eleştirmeden , seslendirme kadrosuna takılmadan Kötü Kedi Şerafettin’in macerasına takılsın .
Memnun kalacağınıza eminim !
Zaten hikayede Bülent Üstün ve Levent Kazak’ın imzası var .
Yani hikaye emin ellerde , animasyon da ! twitter . com / BanuBozdemir
