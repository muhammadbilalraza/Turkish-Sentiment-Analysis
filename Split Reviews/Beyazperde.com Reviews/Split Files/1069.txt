Hancock'un bütün pazarlama materyalleri , kaba saba , alkolik , küfreden bir anti - süper kahraman komedisini vaad ediyor . Will Smith'in Ben Efsaneyim gibi karanlık bir rolden sonra komediye geri dönüşünü merakla bekleyen hayranları için Hancock , tatmin edici bir deneyim olacaktır , en azından ilk yarısı boyunca .
Hancock'ın ilk yarısına ağırlığını koyan konsept aslında gayet orijinal ve ilgi çekici .
Senaryonun yarattığı ilginç öneri şu : Çizgi roman ve sinema tarihinde takdir ettiğimiz süper kahramanların hemen hepsi temiz yüzlü , saygılı , temiz kalpli kişilikler .
Her ne kadar kendilerine ait küçük kusurları olsa da Süpermen'in hiçbir zaman yaşlı bir kadına küfrettiğini , veya Batman'in küçük bir çocuğa aparkat çakıp 10 kilometre havaya uçurduğunu hatırlamıyorum .
Bildiğimiz süper kahraman formülü her zaman dışı kadar içi de süper olan " kahraman " lar etrafında kurulmuştur .
Peki fiziksel bakımdan doğa ötesi güçlere sahip olan biri , psikolojik bakımdan kaba , sert ve depresif , kısacası süper olmaktan çok uzak bir kişilik olamaz mı ?
Özellikle normal bir yaşama sahipken birden dünyayı kurtarmakla görevlendirilen averaj bir kişiliğin bu tür davranış bozuklukları göstermesi , alkolizme kayması daha gerçekçi bir yaklaşım değil mi bu senaryoya ?
Örümcek Adam'dan bildiğime göre büyük güç , büyük sorumluluk demektir .
Fakat tabii ki bazılarımız bu kadar büyük bir sorumluğun altından Peter Parker kadar kolay kalkamaz .
Geçmişini bilmeden süper kahramanlık damgası basılmış Hancock , işte bu tür bir süper kahraman .
Yıllardır insanların hayatını kurtarmasına rağmen yeterince saygı görmeyen , bilmeden etrafı dağıttığı için halktan zılgıt yiyen Hancock , kendini depresyona ve alkole veriyor , bir süper kahramandan çok şarapçı bir evsize benziyor .
Film , ilk yarım saatinde Hancock'un kaba ve umursamaz davranışlarını süper güçleriyle karıştırarak gayet eğlenceli bir açılış sunuyor .
Özellikle Hancock'un suçlularla dolu bir arabaya ve özellikle kendisiyle dalaşan iki hapishane kuşuna yaptıkları gayet orjinal ve saygıdeğer bir süper kahraman filminde göremeyeceğimiz türden .
Bu tür komedi - aksiyon sahnelerinin çoğunu fragmanlarda görmüşsünüzdür zaten .
Ve fragmanlardaki sahnelerin hemen hepsi filmin bu ilk yarısına ait .
Hancock'un küçük de olsa bir problemi buradan kaynaklanıyor .
Çünkü Hancock , ikinci yarısında 180 derece dönüyor ve gayet ciddi bir tona ve türe ait karmaşık bir teoloji trajedisine dönüşüyor .
Bu yazıda bazı sürprizleri bozmamaya dikkat ederek şunu belirteyim : İki karakter arasında oluşan , gereksiz bir özel efekt gösterisinden sonra , Hancock'un " ikilem " i ve geçmişi ile ilgili öğrendiğimiz bilgilerin ve fazla karmaşık doğa üstü kuralların sonu gelmiyor .
İlginçtir ki süper kahraman filmlerinin çoğu ilk yarılarını genelde kahramanımızın başlangıç hikayesine ayırır ve aksiyon dolu ikinci yarısından daha yavaş , daha karakter bazlı bir ton sergiler .
Demir Adam , bu formülün en yakın tarihli örneği .
Hancock , büyük aksiyon sahneleriyle başlayıp başlangıç hikayesinin detaylarıyla biterek tam tersi yolda gidiyor .
Yani yavaş başlayıp hızlanmaktansa , hızlı başlayıp yavaşlıyor .
En son Krallık ile salonları patlatan Peter Berg , Hancock için yerinde bir seçim .
Spor filminden komediye , komediden aksiyona her türü ustalıkla elden geçiren Berg , Hancock'un olağanüstü konseptine gayet yeterli bir oranda gerçekçilik getiriyor , her ne kadar Berg'in tipik " sallantılı gri paleti " usülü bazen eskise de ( Merak ediyorum , acaba Berg bir sonraki projesi için Victoria dönemi bir kostüm dramasını seçerse , o film neye benzeyecek ? ) .
Marvel ve DC'nin hakim olduğu süper kahraman sinemasına orijinal bir bakış getiren Hancock , Demir Adam ve Kara Şovalye arasındaki boşlukta türün hayranlarını sevindirecektir .
