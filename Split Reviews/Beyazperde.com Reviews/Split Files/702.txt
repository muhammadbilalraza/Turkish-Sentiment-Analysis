1980 sonrası doğan çocuklar için bir vazgeçilmezdir çizgi film seyretmek .
Büyülenmiş gibi televizyona bakmak , çizgi film kahramanlarının yaptığı ilginç numaraların birer parçası olmak her çocuğun hayalidir belki de .
Yaratıcıklarına yaratıcılık katar çizgi filmler genç beyinlerin .
Düş dünyalarını sınırsız kılar .
İlerleyen teknolojiyle gelişen animasyon teknikleri çizgi filmleri basit dünyalarından çıkardı son yıllarda .
Pixar gibi kendilerini bu işe adamış şirketler , animasyonları birer prodüksiyon harikası haline getirmeyi başardı .
80'li yılların çocukları büyüdü , yeni nesil küçüklerle beraber sinemaları doldurur oldu .
Madagascar ( 2005 ) , son zamanlarda Shrek ve Köpekbalığı Hikayesi gibi yapımlarla animasyon dünyasında iddialı olduğunu kanıtlayan Dreamworks'ün son çalışması .
New York hayvanat bahçesinde yaşayan özgürlük tutkunu zebra Marty'nin , arkadaşları aslan Alex , zürafa Melman ve hipopotam Gloria ile çıktığı zorlu maceranın öyküsü .
Dışarıdan bakıldığında neredeyse bir Woody Allen filminden kopup gelmiş hissi veren bir hikaye .
Asla terk etmeyi düşünmedikler New York'a aşık bir grup elit canlının öyküsü .
Sabahları masaja giden , bir elleri yağda bir elleri balda yaşayan ve seyredenlerin bunlar biz insanların dünyasında olsa olsa aktör olurlar diye düşünmeden yapamadığı doğal ortamlarından uzak canlılar .
İçlerinden vahşi doğaya dönme arzusu içindeki Marty dışında her biri hallerinden oldukça memnun .
Ne oluyorsa kendilerini Afrika'ya giden bir geminin içinde bulmaları ile oluyor .
Hayvancıklarımız bir anda kendilerini vahşi doğanın ortasında buluyorlar ve bir türlü duruma uyum sağlayamıyorlar .
Çizgi filmlerde çocuklara verilmeye başlayan gizli mesajlar fırtınası da işte tam burada başlıyor .
Bildiğiniz gibi her birimiz dünyaya belirli hayvani iç güdüler ile geliyoruz .
Ve nasıl topluma uyum sağlayacağımızı , yani nasıl uygar olacağımızı dünyadaki ilk beş yılımızda ailemiz tarafından yapılan uyarılar eşliğinde öğreniyoruz .
Nasıl yemek yememiz gerektiğini gözlemliyor , tuvalet eğitimi alıyoruz .
Cinselliğimizi toplum karşısında ortaya koymamayı öğreniyoruz .
Altı yaşımıza geldiğimizde neredeyse sivil toplumda yaşayabilecek bir hal alırken , doğada kendimizi nasıl savunabileceğimizi bilemez oluyoruz .
Ve iç güdülerimizi bastırdığımız o yıllar hafızamızdan silinip gidiyor .
İleri yaşlarda bu güdüleri geri gelip bizleri nevrotik bir hale sokarken fark ediyoruz sadece .
İşte Madagascar tam da bu ilk beş seneyi bir çırpıda özetleyen bir film haline geliyor ilerleyen dakikalarında .
Aslanımız Alex , New York'ta çok sevilen uysal bir canlıyken , vahşi hayatın içinde kendi doğasının farkına varıyor ve evcilleştirilirken bastırdığı bütün güdüler geri gelmeye başlıyor .
Bunların içinde avlanma güdüsü dahil .
En yakın arkadaşlarını bile yiyecek olarak görmekten kendini alamıyor .
Güdüleri o kadar su yüzüne çıkıyor ki can dostu Marty'e bile bilinçsizce saldırıyor .
Alex kendisini bir canavar olarak tanımlayarak arkadaşlarından ayrılıyor .
Ve biz gizliden gizliye eğer sivil topluma uyum sağlamak için onca uğraş vererek bastırdığımız iç güdülerimizi ortaya çıkarırsak nasıl psikotik bir canavara dönüşebileceğimizi izliyoruz ekranda .
Sisteme uymanın yararlarını öğreniyoruz .
Vahşi doğada , oranın kuralsızlığında , en yakın dostlarımızı bile düşmana çevirebileceğimizi görüyoruz .
Fakat bunu doğal ortamlarından koparılmış ve kafeslere hapsedilmiş canlıların yaşamlarında izlemek çok garip bir duygu veriyor insana .
Görsellik açısından değerlendirdiğimizde , usta New York çizimleri ile insana bir an için bilgisayarda üretilmiş görüntüler izlediğini unutturan bir film Madagascar .
Fakat karakterlerin hareketleri gözlendiğinde Dreamworks'ün , işin içinden Pixar kadar ustaca çıkamadığı da hemen farkına varılıyor .
Filmde , doğal ortam seslerinin bilgisayardan çıkma efektler olduğu derhal seziliyor .
Ancak karakterler , Ben Stiller , Chris Rock , David Schwimmer , Jada Pinkett Smith gibi usta oyuncular tarafından başarıyla seslendiriyorlar .
Ve Madagascar , altında nasıl mesajlar yattığına kafa yorulmadığı takdirde gerek müzikleri , gerek esprileriyle hoşça vakit geçirmek için izlenebilecek iyi bir yapım halini alıyor .
