Sevgideğer insan , arkadaşım Doğu Yücel’in senaryosunu yazdığı Okul , sanıyorum ki “korku” unsurlarıyla “komedi” elementlerini ilk kaynaştıran yapımlardan biriydi .
20’ler sonrası dönemde patlayan “Türk korku filmleri furyasının” öncülü sayabileceğimiz ve arkasında Sinan Çetin sermayesinin bulunduğu Taylan kardeşler imzalı bu film sonrası , aralarında Dabbe , Siccin , Araf ve benzeri dinsel referanslı konfeksiyon tipi üretim yağmurları sonucunda beyazperdenin yerli korku filme doyduğu ve Okul’un aksine “güldürmeyen korkunçlu” bir süreci yaşadık .
Korku unsurunun karikatürize edildiği Kutsal Damacana serilerini bir yana koyacak olursak 2004’teki Okul filmi gibi , ' Holivud’taki Scream serisini ti’ye alan korku - komedi parodilerini çağrıştıran bir bakış açısıyla karşı karşıyayız “Şeytan Papuçta” adlı bu filmde de …
Filmde aynı zamanda işinibilir Yorgo karakterine de hayat vererek oyunculuk yeteneğini sergileme şansı bulan yönetmen A. Cengiz Mertler , “Şimdiye kadar on dört tane senaryo yazdım ama Şeytan Papuçta benim ilk görücüye çıkan sinema filmim” derken , sevincini ve heyecanını gizlemiyor . “Daha önce iki oyun yazdım ve şan dersleri aldım ve 1981 yılından beri bu sektörün içindeyim” diyen Mertler , başlangıçta referans olarak verdiğim Okul filmi ile kıyasladığımda özellikle arkasında büyük sermaye desteği olmamasından kaynaklı biraz dezavantajlı gibi gözüküyor .
Ancak bu durum onların morallerini bozmamış çünkü Burdur halkı arkalarında .
Birçok sinemasever için korku filmleri birer haz nesnesidir .
Korkudan ve korkmaktan duyulan endişe ve gerilimin verdiği endişeli keyif , sinema sektörünün en büyük alanını , korku sinemasını çoğu zaman bu alanın lokomotifi yapar ; deyim yerindeyse “ekmek kapısıdır . ” Lakin şu gerçeği yadsıyamayız ; ticari potansiyelinin yanı sıra korku filmleri çoğu zaman arkaik politik koşullanmalara ve şuur - altındaki iktidarlara boyun - eğme eğilimlerinin güçlendirilmesine katkı sunar .
Kendini özgür sanan köleler toplumunda korku filmlerinin iş yapması manidar .
Korku unsuruna dalgacı bir üslupla yaklaşan parodi filmleri elbette ki ayrı tutuyorum .
Şeytan Papuçta da , komediden ziyade “ürkütmeye dayalı” bir film olsa da sektörün gelişmesi ve yerli sinemamızın daha üretken bir yapıya evrilmesi açısından “yerli komedi filmleri”ne umuyoruz ki ilerletici bir katkı sunacaktır , gişesi bol olsun …
