Bekliyorduk !
Türkiye'nin gündemini uzun süre meşgul eden Aşk - ı Memnu dizisinin aşk hikayesinden sonra tahtını sarsacağını düşündüğüm , bir aşk üçgenini anlatan Twilight serisinin üçüncü filmi Alacakaranlık Efsanesi : Tutulma ( The Twilight Saga : Eclipse ) vampir , kurt ve bir kızın macera , dram , romantizm ve en çok da aşk yüklü hikayesi , Çarşamba günü vizyona girdi .
Şu an yapılan ilişki testlerinde dahi aşkı ikiye ayırabiliriz .
' Edwardsever ' mi ' Jacobsever ' mi olduğunu söyle , sana tipini söyleyeyim .
Stephenie Meyer'in Twilight isimli romanlarından uyarlanan seri , zaten kitaplarıyla adını tüm dünyada duyurmuş ve büyük yankı bulmuştu .
Hollywood için orta büyüklükte sayılacak bir bütçeyle çekilen ilk film Alacakaranlık ( Twilight ) bazı sahneleriyle akılda kalırken , yaratılan ' cool ' dünyanının oyuncularıyla milyonlarca insanın gönlünde taht kurdu .
İkinci film fikrimce ilkine nazaran hayal kırıklığı olsa da , hikayesi açısından çok fazla şeyi barındırması ve daha çok geçiş kitabı olmasıyla üçüncü filmi sabırsızlıkla beklemeye engel olmadı ve Tutulma tüm aksiyonuyla izleyiciye sunuldu .
Seattle'dan ardı ardına , açıklanamayan cinayet ve kaybolma haberleri gelmektedir .
Sonunda ortaya çıkar ki , bu şüpheli olayların sebebi kızıl saçlı vampir Victoria'nın yeni doğanlardan kurduğu vampir ordusudur .
Victoria Cullen'lar tarafından öldürülen sevgilisinin intikamını Bella'yı öldürürek alma planları yapmaktadır .
Bunun üzerine vampir ve kurtlar , Bella'yı ve topraklarında yaşayan insanları korumak için yeni doğanların ordusuna karşı birleşir ve savaş başlar .
Filmin aksiyon sahneleri yeterince adrenalini yükseltirken Cullen ailesinden Jasper ve Rosalie'nin geçmişine gitmek karakterlerle bağ kurmamıza olanak sağlayıp tiplemeden kurtarıyor .
Kurtların da efsanevi geçmişini öğrenirken bunun dışında onlarla ilişkimiz Jacob'la sınırlı kalıyor .
Serinin tüm kitaplarını da okuyan biri olarak , uyarlamaların birebir olması gerekmese de ve film kitabın yarattığı dünyayla oldukça paralel olsa da , kitapta olup keşke filmde de yer verselerdi dediğim ve filmi benim için çok daha çekici kılabilecek kısımlar mevcut .
Örneğin Bella'nın cool olması adı altında Kristen Stewart'ın buz kalıbı gibi bir oyunculukla insani tepkilerden tamamen uzak olması can sıkıcı .
Ya da yeni doğanların saldırgan ve kontrol edilmesi güç varlıklar olması yerine insani - yaratılan cool dünyaya daha uygun ama heyecan yaratmaktan yoksun - tavırlar sergilemesi , kurtların sadece Jacob'un aşkını korumak için savaşmış gibi gösterilmesi .
Victoria'yı serinin önceki iki filminde izlediğimiz Rachelle Lefevre yerine Bryce Dallas Howard'ın da yer alması da film için eksi puan olmuş .
Sonuç olarak gece açılış rekorunu da kıran , yaşı büyüklerin zaten başından beri pek de hoşlanmadığı bu serinin üçüncüsü , Twilight hayranlarının kaçırmaması gereken bir film .
Karakterleri daha iyi anlarken aksiyon sahneleriyle kendimizi fime daha çok kaptırıyoruz .
Benim içinse yeni doğanlar daha arsız olup , Jacob'un küçük yaş hedef kitlesini etkileyeceği jön tripleri olmasaydı vb. bu dünyayı sever 25 yaşında biri olarak film çok daha etkileyici olurdu .
Şimdi serinin son kitabını - ve en iyisi - iki bölüm olarak çekecekleri filmlerleri bekliyoruz .
Son iki filmle serinin çok daha anlamlı , çok daha etkileyici ve çok daha aksiyonla dolu olacağını kitaptan yola çıkarak söyleyebilirim .
Masalın çözülmesine iki yıl kaldı .
Twitter : fundasuo
