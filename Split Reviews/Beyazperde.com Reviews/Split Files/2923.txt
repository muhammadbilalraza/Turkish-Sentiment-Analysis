Hafızanıza ne kadar güveniyorsunuz ?
Kimisi Kayıp Balık Nemo gibi dün tanıştığı bir kişinin adını ertesi gün hatırlamaz ; kimisi 3 yaşındaki anılarını hatırlamakla övünür .
Bir muammalı soru daha : neden ve nasıl anılarımızı unutmaya başlarız ?
Sadece ağır travmalara yol açanları değil , zamanında içimizi pır pır ettiren , hayatımızın o en güzel , en unutulmaz anı zannettiğimiz hatıralar dahi , birer birer silinir zihinden .  
Velhasıl sıradan insanın zihin ile olan karmaşık ilişkisi böyleyken , Hollywood sineması da hafıza oyunlarına dair filmleri pek seviyor malumunuz .
İster Akıl Defteri ( 20 ) gibi modern klasikler arasında olan “kısa süreli hafıza kaybı” odaklı gerilimler olsun , ister Başlangıç ( 2010 ) gibi “zihne yeni bir fikir ekme” temalı rüyalar alemine sürüklendiğimiz bilim - kurgusal maceralar olsun , zihnimizin sınırlarını nereye kadar zorlayabileceğimizi beyazperdede seyretmek , sinematografik heyecanımızı her daim diri tutan bir malzeme . 
Bu hafta bilimkurgu - dramı kontenjanıyla vizyona giren Hafıza ( Rememory ) filminin senaryosu , bir bilimadamının çığır açabilecek icadını ve akabindeki şaibeli ölümünü merkezine alırken , sinema seyircisinin merakını da hafızanın sınırları açısından kamçılıyor .
Zihnin sınırları ve ona ne kadar müdahale edebileceğimizin sorgusu aslında senaryonun da bel kemiğini oluşturuyor .
Zira şaibeli biçimde hayatını kaybeden bilimadamı Gordon Dunn’dan ( Martin Donovan ) geriye kalan soru işaretlerini çözmeyi kendisine görev edinen Sam Bloom ( Peter Dinklage ) da , kendi zihnine dair izlerin ve cevapların peşine düşüyor .
Bir yandan Dunn’ın yalnız kalan eşi Carolyn ile irtibata geçen Bloom , diğer yandan Dunn’ın şirketinin fellik fellik aradığı icat ile zihin oyunları oynuyor .
Baş karakter Sam Bloom’un peşinden cinayet şaibesini çözmeye çalışan seyirci , bir süre sonra Dunn’ın ölümünden ziyade Bloom’un karıştırdığı ‘teranelere’ odaklanıyor ; anlıyoruz ki bu küçük adam o kadar da masum değil ! 
Oyunculuk geçmişi 1990’ların başında başlamasına rağmen , seyircilerin büyük çoğunluğunun Game of Thrones’un Tyrion Lannister’ı olarak tanıdığı Peter Dinklage’ın yetkin bir oyunculuk ortaya koyduğunu ifade edebiliriz ; ama öte yandan sürprizli Bloom’un Tyrion kadar derinlik ya da entrika barındırmadığını da eklemek gerek .
Belki de Dinklage’ın fiziksel görünümünün Tyrion karakterine katkısını ve o karakteri senaryonun akışı açısından nasıl şekillendirdiğini bildiğimiz için ister istemez böyle bir karşılaştırmayı gidiyor aklımız .
Bir diğer yandan bu yapımın oyunculuklar ( ve pek tabii tanıtım / pazarlama ) açısından göze çarpan noktası 2016’da hayatını kaybeden genç oyuncu Anton Yelchin’in rol aldığı son film olması .
Filmde sınırlı ama kilit bir rolü olan Yelchin’in karakteri , bilimadamı Dunn’ın da kendi biliminin etiğini sorgulamasına yol açıyor .  
Gerilim dozunu yaklaşık iki saatlik süresine dengeli biçimde yediren film , ritim açısından yer yer düşüşe geçse de , finaline dek sıkmadan kendisini seyrettirmeyi başarıyor .
Bir ‘Sil Baştan’ ya da Limitless değil belki ama hafızalarımızı sorgulatması açısından seyretmeye değer .   
twitter . com / duygukocabayli
