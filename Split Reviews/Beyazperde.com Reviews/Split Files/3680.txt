John Crowley imzalı Kapalı Devre / Closed Circuit politik olarak pek çalkantılı bir dönemden geçtiğimiz için benzerlik kurarak , filmde bombalama davasıyla tutuklanan Faruk Erdogan ( olay onun savunması etrafında dönüyor biraz da ) adlı Türkiye vatandaşından bile bir başbakan Erdoğan benzetmesi çıkartacak kadar diken üstünde olduğumuzu gösteriyor .
Tabii filmde işleyen kameraların Haziran 2013’ü işaret etmesi bizim üstümüze alınmamız gereken başka bir süreci , ‘Gezi’ sürecini işaret edebilir ama sadece tesadüf olması gerektiğini düşündürtüyor tabii !
İrlandalı yönetmen John Crowley ( önceki filmleri Yanlış Hesap / Intermission ve A Boy bir hayli iyiydi ) ekranı 6 kamera görüntüsüyle bölerek başlıyor filmine .
Kameranın birine giren türbanlı kadın ve yanlış yere park ettiği tekrarlanan kamyonet birazdan büyük bir patlamanın olacağı sinyallerini veriyor .
Etkili bir açılış olduğunu söyleyebiliriz .
Filmde MOBESE tarzı kamera kullanımı bir hayli fazla zaten , herkesin izleniyormuş hissi kazanması ve özelikle de Martin Rose ve Claudia Simmons’ın bu paranoyadan bir hayli nasipleniyor olması filmin başka bir yönü .
Bombalama olayıyla gözaltına alınan Faruk Erdogan için devlet tarafından atanan iki avukat ekseninde ‘derin devlet’ ve İngiliz adalet sisteminin ayrıntılarına dalıyoruz .
Tabii adalet eksenini fazlaca sorguluyoruz .
Özellikle hala Rönesans dönemi peruklarını taktıklarını biliyoruz ama gizli / kapalı oturumda peruklar atılıyor ve davayla ilgili can alıcı noktalar açık bir şekilde ortaya dökülüyor .
Özel avukatın kapalı oturuma katılması diğerinin açıkta kalması da ilginç !
Filmin isminin " Kapalı Devre " olmasının filmden aldığı birçok etki var tabii .
Aynı davaya bakan iki avukatın birbirlerini mahkeme dışında görmeleri , delil paylaşmaları , dava sürecine ilişkin omuz omuza çalışmaları yasak ama Claudia ve Martin’in eski sevgililer olması işleri ; karışık olan dava sürecinde daha da karıştırıyor .
Bir anda Erdogan’ın ulusal ilişkiler konusunda bir koz olduğu ve devlet tarafından yani İngiliz gizli servisi MI5 tarafından olaya karıştırıldığı anlaşılıyor .
Olaya bulaşan ve olayı deşen herkesin hedef haline geldiği filmde sıkı bir gerilim de var .
Adalet duygusuyla milli çıkarların çatıştığı film , son yıllarda öne çıkan ( pek çok kişi beğenmese de gerilim açısından bir hayli başarılıydı ) Operasyon : Argo ve Tinker , Tailor , Soldier , Spy / Köstebek kadar etkili politik bir gerilim yaratmayı başarıyor .
Tabii bir de Ken Loach tarzı ‘devlet politikaları işleyiş tarzı’ eleştirisi var .
Crowley bunu Amerikan filmlerinde karşılaştığımız özellikle de Sydney Pollack tarzı bir argümanla yapamıyor ama yine de belli bir ivme kazandırıyor filme .
İngiliz sinemasına has birtakım özellikleri de yok değil , örneğin ‘soğuk’ bir havası var filmin .
Renklerle , senaryoyla hatta yarattığı gerilimin seyirciye fazlaca geçmesini istemeyen tavrıyla iyi bir dönüş filmi olduğunu düşünüyoruz Crowley açısından .
Ama bir yandan da bunca ‘derin devlet’ göstergesinden , adalet terazisinin kefelerinin eşitsizliğinden sonra demokratik haklarınız için sandığı kullanın demesi biraz kafa karışıklığı yaratıyor !
Faruk Erdogan’ın oğlu ve karısını da ( Pınar Öğün’ü kısaca Erdogan’ın karısı olarak izliyoruz ) gördüğümüz , hatta oğlu Emir’in babasının ve kendisinin akıbeti konusunda bir hayli öne çıktığı filmde soğuk savaş sonrası terör konusuna dair birtakım bilgiler de alıyoruz .
İki avukatın hayatları pahasına savundukları adalet algısı denizde küçük bir damla kıvamında olsa da , en azından önemli bir iş başarıyorlar !
Derin devlete karşı koymanın bedelini ödeseler de adalet arayışını sürdürmenin önemini ortaya koyuyorlar !
Kapalı Devre’ler arkasında yaşanan hayatlara ilişkin önemli bir sorgulama , izlemekte fayda var !
Eric Bana ve Rebecca Hall da bir hayli iyi iş çıkarıyor … twitter . com / BanuBozdemir
