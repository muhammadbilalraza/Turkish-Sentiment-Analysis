Fransız sinemasının komedi , seks ve romantizmi harmanladığı filmler ülkemizde eskiye nazaran daha sık vizyona girer oldu .
Bu hafta bu kontenjanı kapan film ise Delphine de Vigan’ın ilk yönetmenlik işi olan Yatak Dersleri . 
Biz isminin aşinası olmasak da aslında Vigan Fransızların , özellikle edebiyat camiasının yakından tanıdığı bir isim .
Zira hayatını profesyonel yazarlıkla kazanan de Vigan ,   20’li yılların başından bu yana 7 romana imza atmış .
Uluslararası Rotary Ödülü , Kütüphaneler Ödülü gibi farklı kurum ve kuruluşlardan prestijli ödüller kazanmış olan Vigan’ın 2010 tarihli No et moi adlı romanı Zabou Breitman tarafından da beyazperdeye uyarlanmış .
2011 yılında ise yine bir Fransız dramı olan Tu seras mon fils adlı filmin senaryosuna katkıda bulunmuş .
Şimdiyse Chris Esquerre ile senaryosuna beraber imza attığı Yatak Dersleri ile beyazperde seyircisinin önüne çıkıyor . 
Delphine de Vigan’ın romanlarını , üslubunu , karakter işlemesini açıkçası bilmiyorum ; edebiyatını ne kadar sinemaya aktarıp aktaramadığı üzerine ahkam kesemeyeceğim .
Fakat , elimizde hikayesi daha önce benzer biçimlerde karşımıza çıkmış olan genç ve güzel bir kadın var : Emma Dorian ( Laurence Arné ) .
Sadece çocuk yetiştirmekte değil hayata karşı da disiplinli bir babanın kızı olarak büyüyen Emma , ekonomi , politika , finans yönetimi gibi ' üst düzey ' konularda yüksek eğitimi almış , kendisini yetiştirmiş , alımlı ve de hırslı bir kadın .
Tek derdi ise çalıştığı ekonomi dergisinde işinin en iyisi olmak .   Bir süredir düzenli bir beraberliği olmasa da bunu fazla dert etmeyen Emma’nın bu steril yaşamı , bir gün diş doktoruna gitmesiyle allak bullak oluyor .
Doktor ile kısa bir kaçamak yaşadıktan sonra bu ilişkinin ardının gelmemesi ilk adım olurken , birtakım yanlış anlaşılmalar sonucu Emma seks hayatında kendisinden kaynaklı ciddi bir problem olduğuna kanaat getiriyor .
Emma sevişmeyi , ‘doğru’ seks yapmayı bilmiyor ve pek çok hırslı insanın yaptığı gibi , ’ele aldığı işin en iyisi olmak için’ kendisini eğitme adıyor ! 
Filmin bu kırılma anından sonra , seks konusunda gururu kırılmış ve hatta düşük düzeyde hakarete uğramış bir kadının , hırsla nerelere gelebileceğini seyrediyoruz .
Emma’nın kitapçı raflarından başlayıp , seks terapistinin koltuğuna uzanan çözüm arayışları hikâyeye de belli bir hareket katıyor . “Normandiya kıyılarına kadar Fransa’nın en iyi sevişen kadını” olmak için elinden geleni ardına koymayan Emma , bu süreçte iş arkadaşı ve derginin kıdemli yazarı Tristan’ın gözüne batsa da , “aşklar , kavgalar ve didişmelerle başlar” önermesini doğrularcasına ikilinin arasında göz ardı edemeyeceğimiz bir çekim doğuyor .  Bu da , oldukça seksi ilerleyen senaryonun gerçekçiliğini pekiştiriyor . 
Emma’nın abisi Ben ve onun ev hanımı eşi Béné ile yaptığı sohbetler ise filmin ihtiyaç duyduğu yan karakter özlemini bir nebze karşılıyor .
Özellikle “Ben reklamcıların o çok sevdiği , hiçbir şey yapmayan 40 yaş üstü ev kadınıyım işte ! ” diyerek kendisini tanımlayan Bene’nin serzenişi filmin belli yerlere göndermesi olarak da okunabilir .
Bir başka etkin yan karakter olan stajyer Yann ise hakkında başlı başına film yapılabilecek bir psikolojiye sahip .
Emma salt kendi çıkarları için başta masumane yaklaştığı bu genç adamın , kıskançlık , sahiplik ve sevilmemişlikle örülü duygu dünyasını ne kadar zedelediğini fark etmiyor .
Fark etse de , kendi beklentisi doğrultusunda davranmadığı için ‘kötü ve anlayışsız olan’ yine Yann oluyor .
Belki de Delphine de Vigan hafif psikoloji dozajlı bir seks komedisini ilk filmi açısından şimdilik yeterli görüyor . 
Sonuç olarak elimizde oyunculukları fazla sarkamayan - ki Eric Elmosnino’nun kibirli Tristan’ını seyretmeye doyamadım - ve güncel seksi esprileri salonu güldürme potansiyeline sahip olan bir film var .
Son sözü Paris’in en iyi escort kızı olarak gösterilen Agathe’nin Emma’ya verdiği feminist bir tavsiye ile bitirelim : “Sekste hangi seviyedeyim diye kafana bu kadar çok takma ; erkeklerin hiçbiri daha iyi sevişmek , seviye atlamak için senin kadar düşünmüyor !
Sadece karşındakinin gözlerine bak ve tüm hücrelerinle seksi düşün ! ”twitter . com / duygukocabaylilimonluk . net
