The Gunman ile ‘50li yaşlarına gelmiş saygıdeğer Hollywood yıldızı orta bütçe aksiyon yıldızına dönüşür’ furyası tam gaz devam ediyor .
Liam Neeson , ’lı 2008 yapımı 96 Saat ile başlayan bu akım o kadar popülerleşti ki , ABD’de Neeson’lı Gece Takibi ve Sean Penn’in başını çektiği The Gunman aynı haftasonunda vizyona girerek aynı türü yarıştırıyor .
Bir de Taken ve benzeri aksiyon / gerilimlerin Luc Besson yapımları olarak başladıklarını akılda tutarsak , bu filmler genelde yeni yetme Fransız aksiyon yönetmenlerinden geliyor .
Bu yüzden Run All Night , daha önce Neeson’u Kimliksiz ve Non - Stop’da yönetmiş olan Jaume Collet - Serra’nın elinden çıkmış .
Diğer yandan Neeson’u ilk Taken ile ikinci baharında aksiyon yıldızı yapan Pierre Morel , aynı sihiri Sean Penn’e aktarmaya uğraşıyor .
Liam Neeson geçenlerde verdiği bir röportajda 60lı yaşlarının ortasına gelirken artık aksiyon filmlerinde oynamaktan vaz geçeceğini söyledi .
Bu filmler halen para kazandığına ve Neeson benzeri bir sürü yıldız giderek yaşlandığına göre yapımcılar Neeson’un yerine gelecek birini arıyorlar tabii ki .
Benzeri bir yaklaşım Kevin Costner’lı Son 3 Gün üzerinde denenip başarısız olunca Sean Penn , politik soslu bir Taken kopyası ile sırasını deniyor .
Bu filmlerin asıl amacı tabii ki ustaca elden geçirilmiş kavga , silahlı çatışma ve araba kovalamaca sekanslarını gayet basit bir konunun arasına sıkıştırmak .
Sean Penn ve yaşına göre hayret uyandıran kaslı vücudunun başrolde olduğu The Gunman ise bu bakımdan hayal kırıklığı yaratmıyor .
Herhangi bir orjinalliğe sahip yetişkin bir aksiyon klasiği beklenmediği sürece türün hayranlarını mutlu edecektir .
Jim Terrier ( Sean Penn’in canlandırdığı bu karaktere daha düzgün bir isim bulunamamış mı , Jim Labrador gibi mesela ? ) , Kongo’da çalışan bir paralı asker , aynı zamanda da gizli bir süikastçidir .
Tartışmalı bir madencilik bakanını öldürmek Jim’e düşünce hem Kongo’yu , hem de kız arkadaşı Annie’yi ( Jasmine Trinca ) terk etmek zorunda kalır .
Aradan sekiz yıl geçer ve Jim , geçmişin günahlarını yardımcı organizasyonlar için çalışarak kapatmaya çalışmaktadır .
Fakat esrarengiz bir örgüt Jim’i öldürmeye çalışınca Jim hem Kongo probleminin kapanmadığını , hem de Annie’nin suikasti planlayan Felix ( Javier Bardem ) ile evlendiğini öğrenir .
Örgüt peşinden geldikçe Jim , hem kendini ve Annie’yi korumaya , hem de bu gizemi çözmeye zorunludur .
Görüldüğü gibi gayet basit bir entrika / gerilim konusuna sahip The Gunman .
Filmin asıl kozlarının aksiyon sahnelerinin teknik başarısı ve Sean Penn’in karizması ve enerjisi olduğu belli .
Penn’in Liam Neeson’un tahtına oturmak istediği bariz , fakat Neeson’un sakin ve odaklı aksiyon kişiliğini takip etmektense daha keskin ve tutkulu bir karakterizasyon ortaya koyuyor .
Jim’e zorluk olsun diye verilmiş , sırf senaryoya gerektiği zamanlarda ortaya çıkan bir beyin hasarı alt konusu ise seyircinin karakterle özdeşleşmesini basitçe aradan çıkarıyor .
Sean Penn’in ne kadar politik bakımdan liberal ve yardımsever bir yıldız olduğunu biliyoruz .
Bu bakımdan Penn , yazarlarından biri olduğu senaryoya Afrika’daki yolsuzlukları ve fakirlikleri sokuşturmaktan çekinmiyor .
Fakat asıl amaç tabii ki çatışma ve kavga sahneleri ve bu bakımdan The Gunman hayal kırıklığı yaratmıyor .
Bir İspanyol konağında geçen silahlı çatışma sahnesi ile finaldeki uzun , yakın çekimler ile etkileyen kavga sekansı türün minimum gereksinimlerini yerine getiriyor .
Araya sıkıştırılmış , Jim ve Annie arasındaki aşk alt konusu ise her ne kadar tipik bir yapıyı takip etse de , Penn ve Trinca arasındaki kimya sayesinde ayakta kalıyor .
The Gunman , salonlara girince türün hayranlarını etkileyecektir , fakat uzun zaman içinde hatırlanacak bir aksiyon / gerilim olacağına pek ihtimal vermiyorum .
Diğer yandan Neeson’un yerine gelecek orta yaşlı aktörler arasına Penn’in önde geldiği bu film ile kanıtlanıyor .
