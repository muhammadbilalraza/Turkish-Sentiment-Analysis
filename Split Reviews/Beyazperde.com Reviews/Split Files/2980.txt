Ma Rainey’s Black Bottom ,  filmi Blues’un Anası olarak bilinen Ma Rainey’nin klasikleşmiş şarkısının adı .
Blues deyince acıyla yoğrulmuş gırtlaklardan çıkan ezgiler akla gelir ve akan sular durur .
Film tam da böyle görsel bir müzik ziyafeti sunacakmış gibi başlasa da hiç öyle devam etmiyor …
Film bir tiyatro oyunundan sinemaya uyarlandığı için , yoğun diyaloglu , az mekanlı ve çokça felsefe içeren tiyatrovari bir altyapıya sahip .
August Wilson’un 1982 yılında yazdığı ve 1984 yılında sahneye konan oyunundan aktarıldığı için bir biyografi filmden oldukça farklı .
Ma Rainey ve saz arkadaşlarının tek günü de diyebiliriz .
Afro - Amerikalı olmanın zorluklarına çentik atan ama yine de Blues ruhunu ortaya koyan bir yapısı da var .
Yönetmen C. Wolfe’un da filmin anlatıya dayalı olması işine gelmiş gibi duruyor , bir mekanın duvarları içerisinde yankılanan ve fazla dışarı çıkmayan sesler hem filmin ruhunu hem de dönemin ruhunu sarıp sarmalıyor . 
Filmde iki karakter öne çıkıyor .
Birisi Ma Rainey , diğer , ise trompetçi Levee .
İkisi de zamanın jargonu içerisinde aykırı , dediğim dedik kişilikler .
Hatta kendi aralarındaki çatışmaları sahnede bile belli oluyor .
Ma Rainey tüm benliğiyle sahneyi doldurmuşken ; Levee trompetiyle öne fırlıyor ve bir an olsun dikkatleri üzerine çekmek istiyor .
Zaten Levee filmin sonraki sahnelerinde de kaderine razı bir siyahi olmayacağının altını sözleriyle çiziyor , orkestra arkadaşlarıyla sürekli çatışıyor .
Yeni ayakkabıları , besteleri , flörtöz tavırları , inançsızlığı ve empoze etmeye çalıştığı fikirleriyle siyahilerin kaderine isyan eder gibi dursa da , aslında tek düşündüğünün kendi hayatı ve kariyeri olduğunu anlıyoruz , yanı ondan bir kitlesellik beklenemez ! 
Ma Rainey ise kariyerindeki önlenemez yükselişin farkında , beyazların plak şirketinde söz sahibi olabilmesinin avantajlarını ufak tefek durumlarla kendi lehine çevirmeye çalışıyor .
Kekeme yeğenine şarkıların anonsunu yaptırırken , kola gelene kadar kayda başlamıyor .
O da onun bu dünyadan alabildiği küçük intikamlar …
Filmin tamamı beyazlarla siyahlar arasında yaşanan gerilime , ayrıma odaklı ama öne çıkan fotoğraflar da yok değil .
Ma Rainey’in yeğeni ve şoförünü kola aldırmaya gönderdiği bakkaldaki herkesin beyaz olması ve bakışların bu iki siyahinin üzerinde kilitlenmesi mesela …
Ya da Vadedilen Topraklar’a çalışmaları için çağrılan siyahilerin sevinci …
Ma Rainey gelene kadar orkestranın tuvaleti bile kapatılan alt katta prova yapmaları ırkçılığa dair izler aramak için yanlış yerler değil .
Kendi aralarında bile yaşanan ast üst durumu .
Diğer orkestra elemanları bunu yadırgamazken ; Levee yadırgıyor ve bu durumdan kurtulmak , bu durumu kabul etmemek üzerine orkestra arkadaşlarına adeta vaaz veriyor .
Ve bu vaaz verme hali film içerisinde biraz tekrarlı bir hale dönüşüyor , bu da filmi didaktik bir hale dönüşmekten kurtaramıyor .
Ama söylemleri önemli bir yapım , politik bir altyapı barındırıyor o yüzden . 
Ma Rainey kayıtlarını tamamlayıp ortamı terk ettiğinde filmin trajik anlarından biri de vuku buluyor , onun altyapısı belki de film boyunca gösterilen siyahilere yönelik tavırlara bağlanabilir .
Levee kendisine yapılan her şeyin acısını , söylemlerinin altyapısını ufak bir bahaneyle sonlandırıyor ! 
Filmde Viola Davis ve geçtiğimiz aylarda kaybettiğimiz Chadwick Boseman’ın performansları öne çıkıyor .
Zaten filmin iki damarını tutan Ma Rainey ve Levee’e hayat veriyorlar ve haliyle iyiler .
Film blues sevenler ve sevmeyenler için de benzer etkiyi yaratacağa benzer .
Yani didaktik gibi duran ama ortadaki sahneyi boş bırakmayan , ırkçılığı yoğun olarak yaşayan Amerika’nın bir kesitini biraz daha geriden , içsel ve kendi içindeki hesaplaşmalarla anlatmaya daha hevesli bir film karşımızdaki …
Uzun uzadıya anlatılmadığı için de süreyi doğru kullanıyorsunuz …
