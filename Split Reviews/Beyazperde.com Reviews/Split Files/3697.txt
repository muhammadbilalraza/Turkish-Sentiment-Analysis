Osmanlı sarayında şenlikler düzenlenmektedir ve bu esnada Osmanlı Padişahı'nın biricik kızı Gülbahar Sultan , Deli Barut tarafından kaçırılır .
Çünkü Sarı Vezir , Baş Vezir'i yerinden etmek amacıyla saray ustalarının yer aldığı şenlikleri mahvetmek için bir komplo kurmuştur ; Deli Barut'un havai fişek gösterisi için fişekleri ateşlediği düzeneğin kayışını kestirerek her şeyi birbirine katmıştır , böylece Deli Barut'un da Gülbahar Sultanı kaçırmaktan başka çaresi kalmamıştır .
Ustaların ustası Mahir Usta emekli olunca yerine geçen Selim , Sultan'ın emri olan saatin yapımıyla uğraşırken Gülbahar Sultan'ın ve Deli Barut'un bir anda saray içinde yok olması üzerine onların peşine düşer .
Bu macera İstanbul'un binlerce yıllık tarihinin ürünü olan yer altı dünyasına açılırken , Selime'ye mehteran takımından Zurnacı ve Köscü eşlik eder .
Onlar dehlizlerde Gülbahar Sultan'ı ararken , Sarı Vezir de bir taraftan korsanları yer altına salmıştır .
Bu yolculuk Selim ve tayfasını sadece Gülbahar'a değil , çok değerli bir kitaba da götürecektir .
Şenlikname : Bir İstanbul Masalı , adı üzerinde , bir masal .
Kendi tanımlarıyla film ' eğlenceli bir macera , sıcak bir aşk hikayesi . '
Belli ki - Türkiye sinema sektörü dahilindeki filmlerle kıyaslandığında - bu film için büyük harcamalar yapılmış , İstanbul'un efsanevi tarihi mekanları filme plato olmuş , kostümler özenle hazırlanmış ve birçok figürana yer verilmiş .
Özellikle Sarı Vezir'in icat için yanıp tutuşan ustaların peşine düştüğü sahneler oldukça eğlenceli .
Ayrıca filmin müziği de bazı sahnelere boyut katmış .
Öte yandan bu proje 2010 İstanbul Avrupa Başkenti dahilinde hayata geçirildi .
O noktadan baktığımızda , bu filmin maalesef ' fos ' olduğunu görüyoruz .
Bu kadar bütçe ayrılmışken , bu olanaklar ayağa serilmişken , ertesi gün hatırlamayacağımız bir filmin onayı niye verilir , bu bir soru işareti !
Tamamen uydurma hikayesiyle İstanbul ve geçmişimize dair bir etkileyicilikten söz etmek mümkün değil .
Filmle ilgili olumlu birşey söylememiz gerekirse , normalde girilmesi yasak olan bazı yerlerin film sayesinde görülebilir olması iyi olmuş diyebiliriz .
Fakat masallar bir kültürün önemli parçalarından biridir .
Bu film ise fantastik masalın ardına sığınarak tarihimizi boş vaadlerle karşımıza getiriyor .
Bu ' Osmanlı masalı ' zamansız değil çünkü , belli bir dönem işaret ediliyor , mekansız ise hiç değil .
Tarihçilerin bahsettiği ' kayıp kitap ' konusuna değinse de , tüm bu karmaşada tarihimizin gerçekliği anlamında , neye ne değer atfedilmiş , kayboluyor , her şey önemini yitiriyor .
Fantastik bir kurgusu olan bu film , tabii ki bir belgesel gibi izlenemez , fantastikliği içinde öğretici olmak gibi bir vaadi de olmak zorunda değil .
Fakat en azından Bursa yöresinin bir türküsü , İstanbul yöresi olarak okunmayabilirdi .
Sonuç olarak ; web sitesinde dahi fragman ve galeriden başka bir şeye yer verilmeyen , film hakkında ayrıntılı bir bülten oluşturulmayan , hatta İstanbul 2010 Avrupa Kültür Başkenti'nin kendi sitesinde sinema sayfasında bile bulamadığım bu film ( http://www.istanbul2010.org/SINEMA/index.htm ) yapılma amacından bağımsız düşünüldüğünde zaman zaman gülümsetiyor .
Ama bu kapsamda vasat ve hayal kırıklığı olan bir proje .
Kaldı ki Avrupa Kültür Başkenti ürünü olarak , filmi izleyebilecek yabancılar düşünülerek bir altyazı dahi konmamış .
Ne yazık ki ' Kültür Başkenti'ne yakışır , geçmişimize yaraşır ve geleceğe iz bırakır bir sinema projesi yapılamadı . twitter : fundasuo
