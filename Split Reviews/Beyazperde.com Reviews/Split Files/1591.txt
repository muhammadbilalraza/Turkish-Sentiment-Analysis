İnsanlar ve havyanlar arasında kurulan dünyalar genelde çatışma üzerine .
Peter Rabbit / Tavşan Peter da bu çatışmadan fazlasıyla beslenen bir film .
Yıllarca çocukların severek okuduğu Tavşan Peter , aynı zamanda Emma Thompson’ın orijinalinden aldığı ilhamla yazdığı Tavşan Peter Masalı şimdi akıcı bir kurguyla karşımız geliyor . 
Tavşan Peter kardeşleri ve kuzenleriyle Bay Yeşilbahçe’nin sebzelerle dolu bahçesine dalıp havuç , marul , pancar ve turp toplamaktan müthiş keyif alırlar ama bu tehlikeli bir maceradır , zira Bay Yeşilbahçe’nin sebzelerini bu sevimli , kurnaz aynı zamanda akıllı tavşanlarla paylaşmak gibi bir niyeti yoktur .
Bahçede yaşanan tırpanlı koşturmacada bir nevi yüreğinizi ağzınıza getirecek sahneler yaşanmıyor değil , yaşlı adamın tavşanlara irdirmeye çalıştığı trmık sahneleri bayağı bir aksiyon içeriyor .
Tavşanların koruyucu meleği Bea da kötü resimleriyle hem doğayı hem de onları sahipleniyor . 
Filmde ilginç bir yan var .
Şiddeti de çılgınlığı da sevgiyi de sonuna kadar kullanıyor .
Yani o anlamda elini korkak alıştırmayanlardan .
Filmi genel anlamda sevdim ama hayvanları çok insan odaklı buldum .
Yani insanlardan aldıkları tepki üzerine sevinip üzülüyorlar ve de insani tepkilere yatkın durumdalar .
Örneğin Bay Yeşilbahçe hayatını kaybedince , evini sahiplenip orada yaşama istekleri gibi .
Oysa ağacın kovuğunda , toprakla , doğayla iç içe olan yuvaları daha güzel !
Ama hep insani bir alana sokulmaya çalışmalarını çok tutmadım diyebilirim . 
Onun dışında bir dönüşüm hikayesi Tavşan Peter .
Hem tavşanlar hem de Bay Yeşilbahçe’nin yeğeni , hırslı şehir insanı Bay McGregor için .
Doğadan ve onun yarattığı dünyadan bir haber McGregor ve Peter arasında yaşanan çatışma görülmeye değer .
Bea’nın gönlünü çalan adamımız Peter’in bir numaralı düşmanı haline geliyor .
İkili arasında yaşananlar bir yandan komik , bir yandan da çocuklara aşırı doz gelebilecek şiddetli kurnazlık içeriyor .
O yüzden zaman zaman izlerken çocukların ne tepki vereceğini düşünmeden edemedim … 
Ama ikili arasında yaşananların sonrasında bir dostluk ve sevgi hikayesine dönüşmesi , en olumsuz düşmanlıkların bile giderilebileceği , dostluğun her zaman galip geleceği konusunda umut verici bir mesaj taşıyor .
Filmin karakter yorumu da absürd olduğu için , vermeye çalıştığı gerçekliği zaman zaman kırıyor ve fantastik bir dünyanın içine taşıyor bizi ! 
Tavşan Peter bir kitap dizisi !
Peter’ın anne ve babasını anması da pek şık duruyor filmde , belki seri tutarsa diğer kitapları uyarlaması da gelebilir , kimbilir .
Keyifli filmlerin yönetmeni Will Gluck , Tavşan Peter gibi klasik bir masalı , modern bir çatışma ve dostluk hikayesine dönüştürüyor .
Aksiyonu bir hayli bol bu filmi büyüklere de tavsiye ederim . 
twitter . com / banubozdemir
