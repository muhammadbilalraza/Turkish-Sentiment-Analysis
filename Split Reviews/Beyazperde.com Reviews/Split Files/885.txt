Chris Van Allsburg'un Jumanji kitabından sonra benzer yapıda bir maceraya dayanan ikinci kitabı Zathura da filme uyarlanınca , ister istemez ilk uyumlu birlikteliğin devamını arıyor gözlerimiz .
Jon Favreau'nun yönettiği Zathura : Bir Uzay Macerası ne yazık ki Jumanji'nin gölgesinde kalıyor .
Jumanji filmi gücünü kendinden önceki filmlere benzemezliğinden almaktadır , halbuki Zathura bize tanıdık bir tat , tanıdık bir his veriyor .
David Koepp gibi usta bir senaristin bu konuda yapabileceği hiçbir şey yok .
Zathura ; - başlı başına değerlendirilemeyecek kadar
- " devam filmi " havasında bir yapım olarak karşımızda .
Chris van Allsburg'un kitabındaki " kardeşlik " teması Zathura'da özenle korunmuş .
Özellikle güzel gözlü astronotun kimliği ve hikaye içindeki işlevi tüm filmin en can alıcı noktasını teşkil ediyor .
Açılışından kapanışına kadar " küçük kardeş " kavramı üzerine oturtulan filmin ( piyano sahnesi hariç ) , gereksiz bir abla figürü barındırdığı söylenebilir .
Vurdumduymazlık ve bencillik kavramları Walter karakterinde yeterince kendini gösterme fırsatı bulmuşken ( muhtemelen geleceğin yıldızı ) Kristen Stewart'ın canlandırdığı Lisa karakterine ne gerek vardı acaba .
Tim Robbins'in varlığı da Robin Williams'a anıştırmadan kaynaklanan çağrışım yaratmak için mi kullanılmış bilinmez ama yine de bir uzay macerası filminde sırıttığını kabul etmek gerekir .
Tasarımcı babaya dair küçük ayrıntıların büyük seyirciyi etkileyeceği ise su götürmez ; çocuklarına davranış biçimi , odasının ayrıntıları , evinin hâli babanın iyi çizilmiş kompozisyonun ana hatlarını meydana getiriyor .
Bir başka dikkate değer husus da , benim de içinde bulunduğum birkaç neslin yıllarca oynadığı basit ( kabul edelim dandik ) bir oyun biçiminin günümüzün değer yargıları ve hayatı algılama biçimiyle kaynaştırılması .
Sinemanın ( ve hatta bütün yazılı metinlerin ) iki temel öğesi olan " zaman " ve " mekan " kavramının devindirilmesi , insanı gerçeklikten bir an olsun soyutlaması yani masalsılık yaratması bütün çocukları ve gençleri rahatlıkla etkisi altına alabiliyor .
Bugün en sevilen filmlerin hatta kitapların içinde " zaman " ve " mekan " kavramlarını yeni bir şekle büründürme eyleminin izlerini sürmek mümkündür .
İnsanı başka diyarlara , başka devranlara götüren her biçim ; kolaylıkla alıcısını bulmaktadır .
Bu açıdan bakıldığında , Zathura gibi yeterince özen gösterilmemiş bulduğum " biçim " leri daha da koyu bir şekilde eleştirmek gerekir .
Zathura , iyi bir film olmadığı gibi iyi bir masal da değil .
Peki Zathura ; sinemasever ebeveynlerin " çocuklarımıza ne izletebiliriz " sorusuna bir cevap olabilir mi ?
Çocukların kontrollü bir " şiddet " e tanıklık etmesinde sakınca görmeyenler için yanıtımız " evet " .
Eskiden minimal şiddet içeren çizgi filmler bile tartışma konusu olurdu , günümüzde yeni tüketim biçimleri gelişti ve bu tüketim biçimlerinin değişimine paralel olarak " şiddet " in tüketimi de büyük çapta başkalaşıma uğradı .
Bugün birçok çizgi filmde kötüler kadar iyiler de ölüyor .
Bizler Red Kid'in ( Lucky Luke ) kimseyi öldürmemesinden rahatsız olurduk ama bugün iyi ki böyle olmuş diyebiliyoruz .
Dürüst olmak gerekirse , " kardeşlik iyidir " çıkarsamasına ulaşmak için 100 trilyon harcanması gerekmez .
Yaralanma , patlama sahneleri sayesinde oyundaki düşselliğini gerçeklikle harmanlayan Zathura ; Jumanji'yi izlememiş olanlar için iyi , izlemiş olanlar için kötü bir film .
