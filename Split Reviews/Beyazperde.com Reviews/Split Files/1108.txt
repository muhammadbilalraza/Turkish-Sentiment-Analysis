Yola Çıkmak ilk defa geçen yıl Altın Koza'da karşımıza çıktı , sonra da başka bir festivalde gösterildiğini hatırlamıyorum .
Pek yarışmaya değer hali yok açıkçası .
Film öncelikle isminden güçlü bir vurgu yapma yolunu seçiyor .
Hikayenin akışını karakterlerin yola çıkması şeklinde zorluyor ya da özetliyor diyebiliriz .
Filmde iki ayrı hikaye , iki ayrı yola çıkış ve kesişme hali var .
Haa bir de anne var ki , onun varoluş sorunsalı kimse sahiplenmediği için bir hayli ortada .
Filmdeki kişilerin örneğin Samet'in ve Ayşe'nin hayata karşı giriştikleri tavır belirsiz kalıyor .
Ayşe hikayenin ikinci ana karakteri olarak karşımıza çıkıyor .
Kızını okula getirip götüren Ayşe bir süre okuldaki genç güvenlik görevlisinin takibine maruz kalıyor .
Kocası ve çocuğuyla steril bir hayat yaşayan Ayşe'yi güvenlik görevlisiyle yatmaya ve bunu kocasının fark etmesini istemeye götüren tavır ne mesela ?
Sadece monotonlaşan bir hayat mı ?
Ortada monotonlaşan hayatın bir intikam sorunu varsa da ortaya çıkmıyor .
O yüzden bu kadar açık yazma gereği duyuyorum filmin konusunu .
Bir barda güvenlik görevlisi olarak çalışan Samet kısmı ise ayrı bir akış .
Daha doğrusu filmin bir akışı yok diyebiliriz , filmin senaryosunda da imzası olan yönetmen Evren Erdem birbirinden kopuk iki konuyu birbirine dokundurtmak istemiş ama olmamış .
Hiçbir cazibesi olmadığı gibi hikayeler dokunmadan kendi yollarında akıp gitseler daha iyi olurmuş hatta .
Filmin teknik sorunları da konuyu filmi fazlasıyla aşağılara çekiyor .
Olmayan netlik , karanlığa teslim olmuş çekimler filmin olmayan duygusunu iyice yerle bir ediyor .
Belki festival kopyası öyleydi , vizyon için düzenleme yapmış olabilirler , emin değilim .
Ama onun da fazla etkisi olacağını düşünmüyorum ne yazık .
Film babayı bulmak ve kocadan kaçmak durumunda fazlaca bocalıyor ve seyirciye açıkçası hiçbir şey vaat etmiyor .
Filmin diyalogları da filmdeki kişilerin karakter duygusuna uzak , biraz üst perdeden takılıyor .
Ruhi Sarı , Ozan Bilen ve İrem Altuğ'un varlıkları bile filmi kurtaramıyor .
Yoksa kesişme hikayelerinin iyisi seyirci açısından güzel sürprizler sunacak kadar heyecan vericidir ama Yola Çıkmak pek yola çıkmayı başarabilmiş bir film değil . twitter . com / BanuBozdemir
