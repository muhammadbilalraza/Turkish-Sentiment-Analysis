Artık sektördeki yeri ve etkisi tartışılmayacak durumda olan Netflix’in son yapımlarından birisi de “6 Underground” oldu .  Armageddon ( 1998 ) ve Transformers serisiyle tanıdığımız Michael Bay’in yönetiminde , yaklaşık 150 milyon dolarlık iddialı bütçesiyle aksiyon filmleri dünyasında yerini aldı .
Biçim itibariyle Ocean’s Eleven ( 2001 ) ,  Mission : Impossible ( 1996 ) gibi örneklerle aynı kulvarda sayılabilecek filmde ; farklı meslek ve niteliklere sahip ancak aynı amaca hizmet eden 6 kişi bir araya geliyor .
( Aksiyon severler böyle ekiplerin senede en az bir kere kurulduğunu bilirler ve o tarihi beklerler … ) Hikayenin Ocean’s Eleven’dan ayrıldığı ve Mission : Impossible’a yaklaştığı nokta ise finale yarım saat kala liderleri One ( Ryan Reynolds ) karakterinin vurguladığı gibi ; ekibin bir “dünyayı değiştirme” çabası içerisinde olması .
Ancak ayrılan meblağ düşünüldüğünde , alıntıladığım kült işlerin yarattığı aurayı yakalayabildiğini söylemek hayli zor . 
One , ismini ve geçmişini saklayan , teknoloji düşkünü fakat iyiliksever görünümlü bir milyarderdir . “Turgistan” isimli kurgu ülkenin başındaki diktatöre darbe yapmak , yerine kardeşini geçirmek gibi ulvi bir görev için topladığı ekibin üyelerini tek tek seçerken , onlardan da birbirleri arasında mesafeli iletişim kurmalarını bekler .
Bir şekilde eski hayatlarını bitirirler ve yenisinde isimlerini dahi bilmeyeceklerdir .
( Bir noktaya kadar tabii ! ) 
Başlangıçta , Floransa’nın dar sokaklarında 20 dakikalık bol hasarlı bir kaçma - kovalama sahnesi izlerken , numaralarla hitap edilen üyeleri tanımaya başlıyoruz .
Fıstık yeşili aracın şoför koltuğunda usta manevralarıyla 6 numara ( Dave Franco ) oturuyor , arkada kadın üyeler 2 ve 4 numara var .
2 numara ( Melanie Laurent ) eski bir FBI ajanı , 5 numara ( Adria Arjona ) ise doktor .
O esnada tetikçi 3 numaramız ( Manuel Garcia - Rulfo ) , Duomo’nun çatısındaki 4 numarayı ( Ben Hardy ) bekliyor , kendisi bir akrobat !
Hepsi alanlarında oldukça yetenekli ve liderlerinin onları nasıl bulduğundan habersizken , takip sahnesinin ardından bunu ve karakterlerin geçmişlerini detaylı olarak öğrendiğimiz bölüm geliyor .
Eski asker , keskin nişancı 7 numara ( Corey Hawkins ) da hikayeye burada dahil oluyor .
Oyunculukların birbirinden pek rol çalmadan , orantılı yansıtıldığını söyleyebiliriz . 
Yüksek bütçeli aksiyon filmlerinde görmeye alıştığımız çeşitli Avrupa lokasyonlarına “Rönesans İtalya’sı” tercihiyle dahil olan 6 Underground , Netflix destekli görsel zenginliğinin yanında , türünün diğer bileşenlerine de sahip ve bunlara kendi meşrebince eğlence katmak istemiş .
Ortaya seyircisini umursamayan , fazla “fast - food” bir seyirlik çıkmış .
Michael Bay , filmografisinin ortalamasını hesaplayıp çekmiş sanki ! 
Baştan sona sahne geçişleri oldukça keskin ve bu seçim anlatımı zayıflatmış .
Diyalogların da hızlı aktığı filmde özellikle Ryan Reynolds’un karakterinin kullandığı , mesnetsiz bulduğum sarkastik / hicivli dil ve “Turgistan” kurgusuyla öne çıkarılan , bu vasıtayla Amerikan siyasetine ve küresel ilişkilere yapılan dokundurmalar da oldukça yavan duruyor .
Vaktinizi kolaylıkla başka filmlere ayırabilirsiniz …
