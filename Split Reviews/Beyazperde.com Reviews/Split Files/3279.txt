Sinema nedir ?
Sinemanın bir sanat dalı olarak sadece konuşan kafaların peliküle kaydedilmesinden ibaret olmadığına inanmakta haklı olduğumuzu sanıyorum .
René Clair'in tanımladığı gibi , temelde hem fiziksel hem de dramatik anlamda " hareket " se sinema ; sadece objelerin hareketliliği veya zincirinden boşalmış bir olay örgüsü , peliküle kaydedilmiş her görsel malzemeyi " film " olarak tanımlamak için yeterli midir ?
Ümit Elçi'nin son filmi Hoşgeldin Hayat'ın öyküsü , bir Kürt aşiret ailesinin etrafında dönen politik ve duygusal entrikaları ele alıyor .
Bu noktada , söylediği bir söz de yok değil .
Silahlı Kürt hareketinin , bir kısım silah kaçakçıları ceplerini doldursun diye körüklenip bu ülke topraklarında kardeşi kardeşe öldürdüğünü söylüyor olması , iyi niyetli bir çaba olarak görülebilir .
Bu insanların devlet içinde de kolları olduğunu ifade etmek veya pozitif sunulmaya çalışılmayan bir milletvekili tiplemesi gibi iddialı tarafları var .
Ama bir sinema eserini niyetleri üzerinden değerlendiremeyiz .
Karşımızdaki yapıt , karmaşık öyküsüyle daha ilk dakikalarında kaybediyor izleyiciyi .
Böcek gibi kalburüstü filmleri de bulunan Ümit Elçi'nin , ' 80lerin başarısız video filmleri düzeyinde bir iş çıkarmakta olduğunu görememesi anlaşılır şey değil .
Daha ziyade bir ' Gerçek Kesit ' bölümü gibi duran , dramatik zirvelerini de güçlü bir şekilde ifade edemeyen bu film , şu haliyle bir televizyon kanalına bir dizi projesinin pilot bölümü diye götürülse geri çevrilecek türden .
Bu noktada şunu da sormak istiyorum : Görüntü yönetmenliği nedir ?
Planlarının neredeyse yarısında kadraj içinde net bir alan bile olmadığına şaşkınlıkla tanık olduğumuz bir filmde , zaten ışıklar da böylesine düzken , göreceli düzgün çerçeveler bir filmin yaratıcı ekibini tatmin etmek için yeterli midir ?
Zaten tamamen lafa dayanan böyle bir filmde işin görsel yanına daha fazla özen gösterilmesini beklemekte hatalı mıyız ?
Kendi adıma bu filmden aldığım tek zevk , Türk sinemasının çok özel simalarından Ahmet Mekin'i yeniden izlemek oldu .
Burada yeterince değerlendirildiği söylenemez belki ama Türk sinemasının kimi klasiklerindeki performanslarıyla zaten gönlümüzde yeri olan Mekin'i temiz oyunculuğuyla ( temiz oyunculuktan bahsetmişken , Ceyda Düvenci'ye de haksızlık etmeyelim ) bir kez daha perdede görmek bile başlı başına mutluluk kaynağı .
Eh , bu da az şey değil tabii .
