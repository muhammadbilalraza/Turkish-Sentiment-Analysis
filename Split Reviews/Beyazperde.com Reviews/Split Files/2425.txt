Geçtiğimiz hafta bir film , sadece 20 kopya ile sessiz sedasız gösterime girdi .
Bağımsız ve bütçesiz bir sinema örneği olan ' Kara Köpekler Havlarken ' .
Velhasıl , bu ' vizyon ' dediğimiz de acayip bir yapı aslında .
Genç yönetmen Mehmet Bahadır Er’in daha sonra çektiği bir tuhaflık abidesi olan ' No Ofsayt'ı aylar önce izlemişken ' asıl ' filmini görmek için bu kadar sabretmemiz gerekti .
Filmin daha başında , kenar mahalle , çatıda kuş besleme gibi bazı temalarının geçen yıl izlediğimiz ' Başka Semtin Çocukları ' filmi ile benzer , hatta oradan aşırılmış olduğunu düşündüm .
Seyirciyle gecikmiş buluşması yüzünden çoğu izleyici de aynı şeyi düşünecektir belki de ama Kara Köpekler Havlarken , daha önce başlamış ve bitirilmiş bir iş .
Gelelim filme ; ' Biz de ekmeğimizi bulsak , üstümüze başımıza çeki düzen versek , biraz adama benzesek . ' diyor Çaça ve hikayenin derdini özetliyor .
Dibini sıyırmaktan bıktıkları hayatı doyasıya yaşamakla ilgili umutları olan Selim , Ayşe , Çaça ve biraz da Reis’in öyküsü bu .
Fırsat sandıkları felaketlerinin çevresinde , besledikleri güvercinler gibi takla atarlarken aç martıların hışmına uğrayan kenar mahalle insanlarının yükselmekten umutları kalmadığı anda daha da düşmemek için çırpınmalarının anlatıldığı adı gibi kara bir film .
1975 yapımı ' Canım Kardeşim ' varoşun en zehirli anlatımını yapan filmdir gözümde .
O yıllara uygun melodramasını bir yana bırakırsak özellikle kameranın sadece arkasına dönüp aynı planda gökdelenlerden çamurlu sokaklara geçtiği sahne unutulmazdır .
Kara Köpekler Havlarken , bu Ertem Eğilmez başyapıtının daha tehlikeli bir hikayesini anlatır gibi ve özellikle kullanılan benzer dış çekimler bu filme de yarı belgesel bir hava katıyor .
Karakterlerin arasındaki bağlılık da neredeyse aynı .
Hatta Selim ve Çaça’nın boyu , posu ve jestleri ile Tarık Akan ve Halit Akçatepe’nin referanslarına bağlı kaldığını bile düşünmek olası .
Bu arada hakkını yemiş olmayalım Volga Sorgu gözüktüğü her sahnede hikayeyi hızlandıran , güçlü bir oyuncu .
Filmde minimal ama ok gibi hedefi vuran müzik kullanımı özellikle finali çok iyi besliyor .
Mütevazi olmaya gerek yok ; Alp Erkin Çakmak ve Barış Diri , ' Eşkiya'dan beri en iyi film müziği çalışmasına imza atarak ' iyi filmlerin , iyi müzikleri vardır ' fikrime destek oluyorlar .
Oyuncuların değişken bir performans gösterdikleri filmin bazı anları doğaçlamadan kaynaklanan hatalara kurban gitse de , her karakter seyircinin sevme ve nefret etme potansiyelini sonuna kadar kullanacak kadar iyi oynanmış .
Özellikle Reis gözüktüğü her sahnede seyircide sempati uyandırıyor .
Erkan Can’da filme kıymet katıyor .
Asker uğurlaması sırasında omuz kamerası ile yapılan numaranın ise Türk sinemasında eşi , benzeri yok .
Üzücü olan , yurtdışında gördüğü ilginin yarısını bile görmeden vizyondan ayrılacak belki de bu film , çünkü sinemanın sadece ' güldürme ' amaçlı bir eğlence olduğunu düşünen yeni bir seyirci profili var artık .
Yine de derdini anlatmanın peşinde bir ciddi sinema örneği olan Kara Köpekler Havlarken , bazı teknik zaaflarına karşın konusu , karakterleri ve boğazda bir yumruk gibi kalan finaliyle mutlaka görülmesi gereken bir film .
