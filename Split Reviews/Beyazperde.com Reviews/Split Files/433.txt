Roland Emmerich'in hatrı sayılır filmlerinin yapımcısı ( tabii Godzilla’yı da unutmamak gerek )  Dean Devlin bu kez monitörün başına geçerek uzayın derinliklerinde ama işin içine uzaylıları katmadan bir büyük bir felaket filmi çekmeye soyunmuş .
Başarmasına başarmış da !  Kurtuluş Günü bir istila filmiydi ama Geostrom /  Uzaydan Gelen Fırtına insanoğlunun dünyaya verdiği zararın , felaketin bir halkası .
Yönetmen burada felaketin halkasını genişleterek tüm dünyaya yayıyor , bir de kahramanımız Jake Lawson’ı kardeşi Max ile sorunlu bir yan hikaye haline getiriyor .
Yani dünya büyük bir felaketin eşiğindeyken Jake aynı zamanda kardeşiyle arasındaki buzları eritmeye çalışıyor , kızına verdiği dönüş sözünü de !
Tabii filmin aksiyon yanı tıkır tıkır işlerken , bürokrasi rayları da filmin şaryosu üzerinde kaymaya , hatta dünyayı büyük bir felaketin eşiğine doğru hızlıca çekmeye devam ediyor .
Bir yandan da filmin kendi içinde ilginç bir dengesi var , çok fazla sömürüye kaçmadan fantastik bir hikayenin ilmeklerini gerçek bir algıda atmaya çalışıyor .
Ama teknik olarak eksiklikler de bir nebze göze çarpıyor .
Hele filmin üç boyutlu olmasına hiç gerek yok , gereksiz bir karanlık ve geçmeyen bir üç boyut hali var .
Aslında hikaye güzel .
Dünyanın kötü gidişatına , yok oluşuna karşı bir araya gelen dünya liderleri bir network kurarak bu dengeyi sağlıyorlar .
İşin ilginç tarafı bölgesel network olması .
Tıpkı bilgisayar oyunu gibi , istediğin bölgeye fırtına , sel ya da kaya büyüklüğünde dolu yolluyorsun ve lokal felaketler yaratıyorsun .
Tabii kötü fikirli , çıkarcı ve biraz da devlete yakın biriysen .
Jake bu durumda dünya için kendini adayan ‘kutsal’ insan kıvamına geçiyor ve kendini dünyanın kurtuluşu için feda edecek duruma geliyor .
Film onun dışında felaket filmlerine bir artı katmıyor , felaket görüntüleri neredeyse her filmde aynı şekilde yansıyor , burada da uzak doğudan , sahilde güneşlenen insanlara kadar sirayet eden felaket görüntüleri panik halinde kaçmayla tamamlanıyor .
Bu filmin farkı uzayı da üs olarak tutup , bir nevi bilimkurguya da göz kırpması diyebiliriz ama onun dışında bir şey yok .
Biliyoruz ki dünya ve onu kurtarmak için canla başla kendi hayatını feda eden kahramanımız kurtulacak .
Hollywood kalıplarında karşımıza gelen bu filmlerde sürpriz ve heyecanlanmak artık yok denecek az , Uzaydan gelen Fırtına’da böyle ne yazık .
Dünyayı istila eden insanoğlunun hırsları diyor diyebiliriz en iyi şekliyle .
Onun dışında oyuncu kadrosunun sağlamlığı belli bir seyir keyfi yaratıyor diyebiliriz .
Gerard Butler’a eşlik eden Ed Harris ve Andy Garcia’yı izlemek keyifliydi ama dediğim gibi filmin yolu belli , orta karar .
O yüzden bunu bilerek gitsin derim izleyiciler …
Dean Devlin ise yapımcı koltuğunda daha iyi oturuyor sanki !
