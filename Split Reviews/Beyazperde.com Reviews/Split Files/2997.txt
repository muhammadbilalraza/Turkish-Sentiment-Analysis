Yönetmenliğini Vedat Dikmetaş ve Oya Köksal ikilisinin üstlendiği Şeytanın Çocukları : El Ebyaz bilindiği üzere yerli sinemanın baştacı olan korku türünün güzide örneklerinden biri .
Ancak bu filmi yerli korku denilince akla gelen doğaüstü , bol büyülü filmlerle karıştırmayın !
Bu film insanlık ötesine değil insanlık içine odaklanıyor .
Şeytanın Çocukları : El Ebyaz aslında yerli korku sinemasının genellikle odaklandığı doğaüstülükten çok daha korkutucu bir şeye , insanın kendi doğasına odaklanıyor .
Bir insanın aynaya baktığında gördüğü kişi olamayabileceği hiç aklınıza geldi mi ?
Belki siz bile aynadan size bakan kişinin tam olarak kim olduğundan emin değilsinizdir ?
İşte bu sorular Şeytanın Çocukları : El Ebyaz filminin kilit noktaları .
Gerçek benliğimizde sakladığımız yaralar , travmalar bizleri nereye götürebilir ?
Yerli korku dalında bir gemide geçen ilk film olma özelliğini elinde bulunduran yerli korku türü başrollerine de romantik komedi dizilerinden tanıdığımız Merve Sevi'yi ,  Cenk Torun'u ,  Fırat Çöloğlu'u ,  Balamir Emren'i ve Emin Gümüşkaya'yı yerleştiriyor .
Cast seçimi oldukça başarılı .
Rollerine cuk oturan ve beklenen performansı veren oyuncular seçilmiş .
Özellikle Sevi'nin ilk korku filmi deneyimi olduğu düşünülürse güzel yıldızın bir hayli başarılı bir performans sergilediğini söyleyebiliriz .
Açılışını yavaş yapan , klasik korku yapımları gibi dehşete düşürerek başlamayan film ortalarına doğru akıcılığını hızlandırıyor ve seyirciyi belirsiz , pusu gibi bir gizemin içinde tek başına bırakıyor .
Oyuncuların ve efektlerin de muazzam katkısı olan bu durum seyircilerin tek başlarına bu deniz yolculuğunda varolabilmelerini sağlıyor .
Deniz , gemi ve izolasyon gibi kavramların insan psikolojisine neler yapabileceğinin de altını çizen film , sahne çekimi olarak kimi noktalarda Kubrick'in ünlü Cinnet filminden de ilham almış gibi görünüyor .
Filmin arkeolojik değerlere de az biraz değiniyor olması , bol cinli , kanlı filmlerden daha farklı bir kaynak kullandığı için onu öne geçiren bir etken oluyor .
Filmin temposunun da çok dikkatlice ayarlanmış ve çok yerinde olduğunu söyleyebiliriz .
Ses efektleri tam olarak oturmayan filmin en önemli eksisi ise gemide geçtiği için gemide olabilecek ve olamayacak her şeyin filme yedirilmesi olmuş .
Gemide olmanın etkisini verebilmek için yönetmen de oyuncular da bir hayli abartılı sahnelere yer vermek ve canlandırmak zorunda kalmışlar diyebiliriz .
Filmin bir diğer eksisi ise kostüm ve makyajların yüzeyselliği .
Ne yazık ki kanlı sahnelerde ve kabus sahnelerindeki makyajlar bir hayli zayıf kalmış .
Ancak buna tezat biçimde filmin renk seçimleri , manzara kullanımı ve özellikle jeneriği bir hayli etkileyici .
Yerli korku dalında Can Evrenol imzalı Baskın : Karabasan'a denk bir ürperticiliği olan jeneriğin seyircilerin de takdirini kazandığını düşünüyorum .
Sürpriz sonuyla beğeni kazanan yerli korku yapımı türdeşlerinin yanında farklı , modern ve daha komplike kalarak kendini farklı bir dala taşımayı başarıyor .
Kadrajlarının çok başarılı olduğunu belirtebileceğimiz filmde gizemli karakterler , ürkütücü sahneler ve dozajı düşmeyen panik ile tüyleriniz diken diken olacak !
