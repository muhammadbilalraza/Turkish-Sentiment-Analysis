Kelvin Tong'un yönetmenliğini üstlendiği 7. Gün korku sinemasına ve İncil'e göndermelerle dolu bir ' ' internet çağı ' ' filmi .
Gayet bilinçli bir şekilde , Şeytan başta olmak üzere şeytan çıkarma filmlerinden ve Paranormal Activity tarzı hayaletli / esrarengiz ev filmlerinden alacaklarını almış , bunları internet kültürüyle birleştirmiş .
Ama işte olmayınca olmuyor , ve ' ' ortaya karışık ' ' yöntemi bir kez daha akıl yakıyor . 
 
7. Gün'de gazeteci Jamie , kız kardeşinin esrarengiz bir şekilde öldüğünü öğrenince Singapur'a gidiyor .
Burada onu kardeşinin eşi ve yine kardeşiyle aynı hastalıktan muzdarip olan kızı karşılıyor .
Filmin ilk çılgın sahnelerinden biri de burada karşılıyor bizi .
Kardeşinin intihar ettiğine inanmayan kadına , polis ' ' pat ' ' diye webcam ile yanlışlıkla kaydedilmiş intihar görüntüsünü izletiyor .
Kadın susuyor tabii . 
 
Ölenin ardından bir araya gelen üç kişi bir süre sonra evdeki paranormal olaylarla baş etmek zorunda kalıyorlar .
Olayların merkezinde ise evin küçük kızı var .
Nedense kimisi saçma kimisi gayet karanlık olaylardan hiç etkilenmiyor ve inatla annesinin yedi gün sonra geri geleceğini savunuyor . 
 
Film sadece bu domestik hikayeyle sınırlı değil .
Diğer yanda biri aynı zamanda bilişimci olan iki rahip , mistik bir şekilde hack'lenen web sitelerinin sırrını çözmeye çalışıyor .
Anlıyorlar ki , içinde Babil Kulesi , Leviathan ve şeytan olan karanlık bir senaryo yavaş yavaş hayata geçiyor .
Tahmin edileceği gibi rahiplerin manevi gücü ve ailenin domestik deneyimleri bu oyuna karşı birleşiyor . 
 
7. Gün orijinal bir korku filmi değil ama iddianın altını biraz kısarak söyleyebiliriz , bir kült olma potansiyeli taşıyor .
Çünkü filmin ortaya karışık senaryosu bazen fazla düşünülmeden eklenmiş korku sahneleri çıkarıyor karşımıza .
Bir süre sonra her an her şeyin olabileceğini hissediyorsunuz .
Çünkü ne oyunculuklarda ne de senaryoda bir tutarlılık gözetilmiş . 
 
Korku filmleri sadece gerilmek için izlenmez , bazen eğlenmek için de tercih edilebilir .
7. Gün , tuhaf intihar seanslarıyla , öte dünyadan hack'lenmiş web siteleriyle , görünmeyeni gösteren iPhone'larıyla ve sokak ağzıyla konuşan şeytanıyla garip ve zaman zaman eğlenceli bir deneyim .
