1997'de yazıp yönettiği Gattaca ve hemen bir sene sonrasında kaleme aldığı Truman Show ile sinema dünyasına hızlı bir giriş yapan Andrew Niccol , Al Pacino'nun başrolde olduğu Simone ( S1m0ne ) ile gelecek tasvirleri çizmeye devam etmiş ancak hızlı girişine kısa bir ara vermişti .
Sinemaya verdiği 6 senelik aradan önceki son mahsulü Savaş Tanrısı ( Lord of War ) ' nda farklı türlerde de gezinmeye karar verdiğini ( belki de en iyi işiyle ) bize gösteren Niccol , silah ticareti hakkında tüm eleştirilerini sakınmadan sıralıyordu . 
Zamana Karşı ( In Time ) , yönetmenin son hamlesinin uzun süreli bir karar olmadığını gösteren bir bilimkurgu / aksiyon kırması .
Yönetmenin başyapıtını vermesi gereken döneme denk gelmesine rağmen elindeki fırsatları teker teker harcayan , ilerleyebileceği yollardan hep yanlış olanlarına sapan bir film var karşımızda .
İyi olabilecek bir fikri , bir televizyon filmi çiğliğinde sunmasında bu sapmaların katkısı büyük . 
Yepyeni bir bilimkurgusal dünyadan bahsediyor hikaye .
İnsanlar kollarında zaman sayaçlarıyla doğuyor , 25 yaşına gelene kadar çalışmayan bu sayaçlar bu yaştan itibaren geri sayıma geçiyorlar .
Bir senelik ücretsiz zamanları sona erdiğinde hayatları da sona erecek .
Bu yeni dünyada para geçmiyor , tek birim zaman .
Kahve içmek için hayatınızdan dört dakika , otobüse binmeniz için ise iki dakikadan feragat etmeniz gerekiyor .
Normal hayatta yaşadığımızdan faklı olamayacak bir şekilde kapitalist sistem almış başını yürümüş .
En net görünümüyle Darwinizm de burada : zenginler daha çok yaşıyor , sömürülen halk ise günü birlik yaşamanın peşinde derbeder oluyor . 
İnsanların birbirine zaman verebildiğini , birbirinden zaman alabildiğini işin içine kattığımızda sokakların da ne kadar tehlikeli bir duruma gelebileceğini düşünün .
İşte size vasatın üstünde bir bilimkurgu filmi yapabilmek için bir sürü neden .
Başarılı bir planlamayla yaratılabilecek kaos atmosferinin bile finale doğru ağır adımlarla sürükleyebileceği bir hikaye .
Ama ne yazık ki hikaye ile senaryo birbirinden çok farklı şeyler . 
Niccol , yazdığı senaryoda hiçbir karakterin altını dolduramıyor .
Ana karakterimiz olan Will Salas ( Justin Timberlake ) ' ın tek ilgi çekici yanı babasının geçmişiyle ilgili bir bilinmezlik .
Onu gettonun verdiği bir şehit olarak düşünmemiz konusunda bize verilen her bir ipucu , içi boş açıklamalara dönüşünce ana karakterin ağırlığı da buharlaşıyor .
Her ne hikmetse iki dakika içerisinde tavlayıp ölümüne bağlandığı , bir de zenginlere karşı savaşında suç ortağı yaptığı güzel kadın kontenjanımız Sylvia Weis ( Amanda Seyfried ) ' i de yanına katıyor Will .
Sylvia ile birlikte kendi Robin Hood destanını modifiye edilmiş bir Bonnie ve Clyde hikayesine yedirip , önüne çıkan engelleri teker teker ve inanılmaz kolay bir şekilde aşmaya başlıyor . 
İçerisinde milyonlarca zaman ( dolar ) olan kapıların tüm güvenlik önlemlerine rağmen eldeki tek bir ufak silah ile açılması , açılmadığı yerde kamyonla kapısının kırılması , farklı zaman dilimlerine sahip bölgelere ellerin kolların sallanarak girilmesi , güvenlik sistemlerinin bu kadar kolay iflas etmesi açıklanacak gibi değil .
Tabi ki bunda filmin kötü adamlarının karizmadan nasibini almamış üç beş çapulcu olmasının da etkisi büyük .
Polis görevindeki zaman tutucuların ise Başlangıç ( Inception ) ' dan araklanmış bir fikir olduğundan ( filmi çok sevmememe rağmen ) bahsetmeye bile gerek yok .
Cillian Murphy'i sahip olduğu tek surat ifadesiyle bu role oturtmak ' arak ' kelimesini ' gönderme ' olarak değiştirmek için gerekli alt yapıyı sağlamıyor maalesef . 
Bugüne kadar oynadığı filmlerdeki ikincil karakterlerde hiç de fena performanslar sergilemeyen Justin Timberlake'in , Hollywood tarafından artık pek de yetişmeyen ' gişe getirisi garantili aktör ' sınıfına sokulmak istenmesi de ayrı bir maceranın konusu .
Sosyal Ağ ( The Social Network ) ' daki performansı abartıldıkça abartılan Timberlake , ilk gerçek anlamda başrol sınavını verdiği filmde çok da sırıtmıyor .
Uzun bir süredir müzisyen kimliğini ikinci plana atan Timberlake'in kariyer planlamasında sırasıyla Alyssa Milano , Cameron Diaz , Scarlett Johansson ve Jessica Biel ile birlikte olmasının getirilerini yadsımamak lazım .
En azından bu açıdan saygıyı hakettiği su götürmez bir gerçek . 
Zamana Karşı , akla zarar diyalogları , senaryo kararsızlıkları , vasat oyuncu performanslarıyla Andrew Niccol'ün belki de hiçbir zaman gerçekleşmeyecek patlamasını başka bahara bırakıyor .
En başarılı anlarını , kendini bir bilimkurgu sinemacısı olarak tanımlamadığı tek filminde yakalamış bir yönetmenden titreyip kendisine gelmesini istemek en doğal hakkımız . 
Not : Andrew Niccol'un bir sonraki projesi Saoirse Ronan'ın başrolde oynayacağı bir bilimkurgu olacakmış ! 
firat_atac@hotmail.com / firatatac . tumblr . com
