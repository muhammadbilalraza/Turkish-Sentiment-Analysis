Bazen dışarıdan iyi gibi görünen birliktelikler iyi sonuçlanmayabiliyor .
Bakınız Tom Cruise - Nicole Kidman , ya da işte Jon Avnet - Al Pacino .
Oysa birbirlerine nasıl da uygunlar öyle değil mi ; iyi bir yönetmen - efsanevi aktör .
Jon Avnet , ilk uzun metrajı , 1991 tarihli Kızarmış Yeşil Domatesler'de o dönemin taze
- Oscarlı Jessica Tandy'sini yönetmiş , çoğumuzun bugün bile keyifle izlediği sıcacık bir iş ortaya çıkarmıştı .
Prodüksiyon ağırlıklı kariyerinde vizyona girmiş sadece 5 sinema filmi bulunan Avnet , TV dünyasında geçen , şahsen çok beğendiğim Up&Close and Personal'ı çeken adam aynı zamanda .
Gelgelelim , sinema yönetmenliği kariyerine uzunca bir süre ara vermesine neden olan Red Corner'da su katılmamış bir Çin yönetimi düşmanlığı sergilerken Richard Gere'in politik görüşlerinin kurbanı olan da oydu .
Sözü Avnet - filmografisinden açıp Red Corner'a getirmemiz boşuna değil .
Richard Gere'in bu filmde poposunu gösterecek kadar cüretkar oynaması filmi nasıl iyi yapmamışsa , Al Pacino'nun 88 Dakika'da neredeyse her sahnede - vücudunun tamamı ile - görünmesi de , boşuna .
Belki de yapımcıların Al Pacino'nun başrolde olduğu bir filmi çekildikten neredeyse 3 yıl sonra vizyona sokmasından anlam çıkarmalıyız .
Kaldı ki , günümüzde birçok başrol oyuncusunun , oynadıkları filmi ilk kez festivallerde izleyebildiğini hatırlayacak olursak , Pacino'nun bu filmi henüz görmemiş olması bile mümkün .
Pacino , FBI için çalışan adli - karizmatik psikiyatrist Dr .
Jack Gramm rolünde .
Bir seri katil , idamına saatler kala masum olduğunu söylüyor , kendisini içeri tıkan Dr .
Gramm'den kararını gözden geçirmesini istiyor .
Derken Dr .
Gramm , garip bir cep telefonu görüşmesi yapıyor , yaşamak için 88 dakikası kaldığını öğreniyor .
Bu andan itibaren film , " zamana karşı yarış " temposuna büründüğünü iddia ediyor .
Popüler Tv dizisi 24 ve yüzbinadet Japon korku filminden aşina olduğumuz " kısıtlı süre gerilimi " içerisinde kahramanımız , seyirciyle birlikte kötü adamın kim olduğunu bulmaya çalışıyor .
Dr .
Gramm'in süresi başladığında filmin de geriye 88 dakikası kalıyor ki inanın bir Amerikalı eleştirmenin belirttiği gibi bu sürenin 87 dakikası uzun !
Kastingde Alicia Witt ve Leelee Sobieski gibi iki güzel yeteneğin dışında William Forsythe ve Deborah Kara Unger gibi oynadıkları çoğu filmde " rahatsız tipleri " canlandıran kaliteli isimler de mevcut .
Potansiyeli yüksek , uygun bir kadro .
Oysa tamamı , 10 yıl önce benzer konuda çekilmiş isimsiz bir video - filmdeki gerilimden fazlasını vaat etmeyen bir senaryo için ter döküyor .
Sanki Pacino'nun adını duyan projeye balıklama atlamış .
Hatta araya çeşit olsun diye TV dizisi Orange County'nin fakir çocuğunu da serpiştirmişler .
Kastingdeki bol kepçeliği olay zinciri - mekanlarda göremediğimiz için " fakir " bir gerilimden söz etmek mümkün .
Bu fukaralık içerisinde kahramanımız gideceği mekanlara bazen bir taksiyle ulaşıyor , bazen onca yaşına rağmen koşarak bile yetişebiliyor .
Pacino tek başına oynamaktan o kadar sıkılıyor ki her sahnede yanında biri olsun istiyor .
O , son ana kadar bulmacayı çözmeye çalışırken bahse gireriz siz akşam ne yiyeceğinizi düşünmeye başlayacaksınız .
Olup bitenler , umurunuzda olmuyor , Dr .
Gramm peşindeki katili öğrendiğinde bile " vay be " diyemiyorsunuz .
Aklı sürekli cinayet çözmeye odaklı bir psikiyatristin öğrencilerinden bile şüphelenecek kadar ciddi bir paranoya içine düşmesi , ancak böyle zayıf bir senaryoyla mahvedilebilirdi .
Filmin akılda kalan hiç mi cümlesi yok ; var tabii .
O cümle , " Avnet ve Pacino , bu filmde ne anlatmak istedi " sorusunun yanıtında gizli , Filmin sonlarına doğru belirginleşen cümle şöyle : " Adaleti sağlamak için bazen hile yapmak gerekebilir . "
Tanıtım fotoğraflarına bakıp filmde elinde silah , yüz ifadesi çelikten , Heat'ten fırlamış bir Pacino portresi göreceğinizi düşünebilirsiniz .
Bilin ki " gişe başarısı için bazen hile yapmak gerekebilir " .
