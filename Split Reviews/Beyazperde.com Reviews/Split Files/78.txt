Yenilmezler : Ultron Çağı ile Marvel sinema evreninin ikinci safhası bitiyor .
Eğer Thor : Karanlık Dünya hezimetini aradan çıkarırsak , ilk Yenilmezler filminden sonra oluşan ikinci safha , Iron Man 3 , Captain America : The Winter Soldier ve Guardians of the Galaxy gibi sağlam filmler ile dolmuştu .
Marvel’ın bu kadar kaliteli blockbuster filmleri peşpeşe dizdikten sonra tabii ki ikinci safhayı fos bir iş ile bitirmesi beklenemezdi .
Yenilmezler : Ultron Çağı , süper kahraman filmlerinin ikinci bölümlerinin genelde daha başarılı olduğu teorisini bir kere daha kanıtlıyor .
Bunun en büyük sebebi tabi ki ikinci filmin ilk filmde olması gerekli olan başlangıc hikayesi ile uğraşmak zorunda olmaması ve hem aksiyona , hem de karakterlere ilk kareden itibaren balıklama dalabilmesinde saklı .
Hemen hemen bütün Marvel sinema evreninin bir araya geldiği Yenilmezler serisi , tabii ki tipik birer süper kahraman filmleri değiller .
Sonuçta zamanında kendi solo filmlerini doldurmuş kahramanların bir araya gelişini izliyoruz .
İlk Yenilmezler vizyona girmeden önceki birinci safha filmlerinin kendileri bir bakıma Yenilmezler’in başlangıc hikayesini sunuyordu .
Buna rağmen ilk filmde Demir Adam ( Robert Downey Jr . ) , Thor ( Chris Hemsworth ) , Kaptan Amerika ( Chris Evans ) , Hulk ( Mark Ruffalo ) , Kara Dul ( Scarlett Johansson ) ve Hawkeye’ın ( Jeremy Renner ) bir takım olarak çalışması üzerine bayağı zaman harcanıyordu .
Diğer yandan Buffy ve Firefly gibi kült dizilerin yaratıcısı Joss Whedon’un yazıp yönettiği filmde , Marvel sinema evreninin gereksinimleri ve belki de Whedon’un bu kadar yüksek bütçeli bir proje ile ilk defa başa çıkması yüzünden Whedon’un sinik ve iğneleyici espri anlayışı birazcık engelleniyordu .
İkinci filmde Whedon’un özel hikaye yaklaşımı biraz daha ön plana çıkıyor .
Yenilmezler : Ultron Çağı , ilk saniyesinden itibaren Yenilmezler’in bir takım olarak çatışmasını betimliyor .
Devam bölümünü de yazıp yönetmiş olan Whedon , muazzam bir tek plan ile kahramanlarımızı anında tam gaz aksiyonun ortasına oturtuyor ve filmin neredeyse iki buçuk saatlik süresi boyunca kontrolü bir an bile elden bırakmıyor .
Hem Marvel hayranlarını , hem de Joss Whedon severleri mutlu edecek bir yapım var karşımızda .
İlk Yenilmezler’in kötü adamı Loki’nin asasını Hydra’nın kalıntılarından kurtaran Yenilmezler , sonunda birazcık rahatlayabileceklerdir .
Fakat Iron Man 3’te dünyayı uzaylılardan kurtarmak için panik saldırılarından yakındığını bildiğimiz Tony Stark , mükemmel bir koruma sistemi oluşturmak amacıyla asanın içindeki taşı ‘yenilmez’ bir yapay zekaya dönüştürmek için kullanır .
Ne yazık ki Stark ve ortağı Bruce Banner tarafından yaratılan Ultron ( James Spader ) isimli robot , işini gereğinden fazla iyi yaparak insanların evrim geçirmeleri gerektiğine , bu evrimin oluşması için ise ilk önce yok olmaları gerektiğine karar verir .
Bu noktadan sonra Ultron’u durdurabilecek tek güç tabi ki Yenilmezler’dir .
Marvel sinema evreninin teknik standartları sayesinde aksiyon sahnelerinin belli bir kaliteye sahip olacaklarını biliyoruz zaten .
Bu bakımdan Yenilmezler : Ultron Çağı , elbette hayal kırıklığı yaratmıyor .
Her ne kadar finaldeki kocaman savaş sekansı son Hobbit filminin uzun savaşlı finalini bile zorlayacak derecede uzun ve şaşalı olsa da , filmin en nefes kesen aksiyon sahnesi ortalarına doğru geliyor .
İnsanların beyinlerini kontrol edebilen Scarlet Witch ( Elizabeth Olsen ) isimli bir mutant ( Marvel dünyasında mutant terimi X - Men’in haklarına halen sahip olan 20th Century Fox’a ait olduğu için bu Marvel Studyoları filminde mutant değil de , ‘özel’ deniliyor ) Hulk’un normalden bile fazla delirmesine sebep olunca Demir Adam , fragmanlarda da gösterilen Hulkbuster kostümünü takarak epik bir kavgayı başlatıyor .
Bu sefer bir başlangıç hikayesi ile uğraşmak zorunda olmayan Whedon , her kahramana biraz daha derinlik aşılayabiliyor .
Kara Dul ve Bruce Banner arasındaki romantik alt hikaye , ilk filmde eksik olan şefkati gayet etkileyici bir biçimde ikinci filme yerleştiriyor .
İlk bölümde arka plana geçen , hatta ilk yarısını zombi gibi geçiren Hawkeye’ın kişisel hayatı hakkında ise gayet ilginç detaylar öğreniyoruz .
Çizgi romanın elli yıllık tarihinde elliden fazla elamana sahip olan Yenilmezler’e devam filmi ile yeni elemenlar eklenmesi bekleniyordu zaten .
Bu bakımdan Scarlet Witch ve X - Men : Days of Future Past’te Fox versiyonu ile tanıştığımız Quicksilver ( Aaron Taylor - Johnson ) da ekleniyor .
Bir eklenti daha var ama o sürprizi bozmak bana düşmez . Whedon , filmin teknik başarısından ödün vermeyerek aynı zamanda bu denli renkli bir süperkahraman materyalini çok da ciddiye almayarak bayağı eğleniyor .
Kahramanlar arasındaki esprili diyaloglar ve kimya , ilk filme kıyasla biraz daha yerine oturmuş , daha kinetik bir enerjiye , daha doğal performanslara sahip .
Demir Adam’ın Kaptan Amerika’nın küfür sevmeyişi ile dalga geçmesi etrafında oluşan espriler filmin en eğlenceli anlarını yaratıyor .
Sıra filmin kötü adamına geldiğinde ise , dürüst olalım , Marvel sinema evreni bu bakımdan şimdiye kadar pek başarılı olamadı .
Kahramanların kalitesi bir yana , nedense akılda kalır bir kötü adam yaratamadı bir türlü Marvel .
Biliyorum , aklınıza hemen bu bölümde bulunmayan Loki geliyor , ama her ne kadar eğlenceli olsa da Loki’den ne kadar korkuyorduk ki ?
Neyse ki Ultron , bu problemi sonunda çözüyor ve enteresan bir kötü adam yaratıyor .
Görevine olan obsesif yaklaşımı ve sinsi espri anlayışı ile Ultron , bir bakıma Tony Stark’ın kötü alt - egosunu temsil ediyor .
Sonuçta Yenilmezler : Ultron Çağı , Marvel sinema evreninin ikinci safhasını muazzam bir eğlencelik cümbüşü ile bitiriyor .
