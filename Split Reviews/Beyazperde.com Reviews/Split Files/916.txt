1998 yapımı Disney animasyonu Mulan , genç bir kızın kendisini savaş alanında kanıtlayarak bir kahramana dönüşme sürecini aktaran , oldukça eğlenceli ve seyircinin usunda iz bırakan bir yapımdır .
Disney’in , Mulan’ı live action bir film olarak çekeceğini öğrendiğimde heyecanlanmam da bu yüzden ama ortaya çıkanın bu olduğunu gördükten sonra keşke hiç dokunmasalarmış dedim . 
 
Mulan’ın zaten bildiğiniz bir hikayesi var , bizim atalar yani animasyonda Hunlar , bu filmde Cücenler , Çin İmparatorluğunun sınırlarını tehdit ediyor .
Altın tahtta oturan ama sabah akşam ülkesinin insanlarının iyiliğini düşünen Çin İmparatoru , her bir ailenin bir erkeğinin , ülkeyi Kuzey istilacılarına karşı korumak için İmparatorluk Ordusunda görev yapması gerektiğine dair bir karar verdiğinde , onurlu bir savaşçının en büyük kızı olan Hua Mulan , hasta olan babasının sağlığı için korktuğundan , onun yerine erkek kılığına girerek savaşa katılıyor . 
 
Disney , tutmuş animasyonlarını ard arda live action filmlere çeviriyor .
Benzer bir proje olan Alaaddin , büyük ölçüde Will Smith yüzünden , animasyonu kadar olmasa da seyirciyi oyalamayı başarıyordu ama Mulan’ın böyle bir gücü yok .
Orijinal hikayeden budana budana geriye bir şey kalmamış .
Bir sürü karakteri yok etmiş , olanları değiştirmişler ve yeniden öyküleme yapmışlar .
Yeni Mulan , eğlenceyi tamamen boşveren , kendisini çok fazla ciddiye alan bir masal ve bu haliyle çok sıkıcı … 
 
Kadın kahramanlar hep vardı .
Çocukken okuduğum çizgi roman kahramanı Red Sonya ya da Conan’ın Afrika'daki maceralarında yoldaşı olan kara kıyıların kraliçesi Belit , yine Conan filmindeki Valeria , Terminator’ün Sarah Connor’ı ve onlarcası daha …
Mulan kendisini öncü bir yapım sanıyor ama Hollywood kadın kahramanları keşfedeli çok oldu , doğu sineması ondan bile önce …
Mulan , Çinli bir genç kız ve öğrenmenizde fayda var , bir dönem çok popüler olan Uzakdoğu dövüş filmlerinin atası sayılabilecek hikayeler zaten kadın kahraman hikayeleriydi .
Sinema tarihçileri , ilk wuxia filmi olarak Lady Knight Li Feifei’yi ( 1925 ) işaret ederler .
Hal böyleyken Mulan’ın , “kadın kahramanlara sinemada yer açacağız” diye hava atması tuhaf kaçıyor .
Film sürekli olarak kadın kahraman meselesini yükseltmeye çalışınca da orijinal hikayeden uzaklaşıp sıkıcılaşıyor . 
 
Kadın kahramanlı filme günümüz politik doğruculuğuna uygun şekilde kadın yönetmen atayınca proje hepten yoldan çıkmış .
Disney , elinde Kathryn Bigelow olduğunu sanabilir ama Niki Caro’nun bir aksiyon filmi çekmekle ilgili hiçbir fikri yok .
Düşünsenize , elinizde Uzakdoğu dövüş efsaneleri olan Jet Li , Donnie Yen ve Jason Scott Lee var ve seyirciyi esnetmeyi başarıyorsunuz . 
 
Mulan’ın ilkokul öğrencilerinin bile bayat bulacağı senaryosunu tam 4 senarist yazmış .
Rick Jaffa , Amanda Silver ,  Elizabeth Martin ve Lauren Hynek …
İnsan 4 kafadan çıkan işi görünce dehşete kapılıyor çünkü biri size hadi bir film uydur dese birkaç dakika içinde bundan daha iyisini yapabilirsiniz .
Bu tür hikayeleri çekmekte usta onca yönetmen varken o koltuğa oturtulan Niki Caro’nun boyunu aşan bu projeden sonra kendi küçük filmlerine döneceğini umuyorum .
Filmin benim için tek güzel tarafı başroldeki Yi Fei Liu’nun rolü sahiplenişini izlemek oldu .
Peki , sırf bunu izlemek için sinemaya gitmeye değer mi ? 
 
Mulan , Disney’den beklemediğim kadar büyük bir hayal kırıklığı …
Filmin neden ABD’de gösterilmeyeceğini anlamak mümkün .
Çünkü ne sinemada salon gösterimi yapacak ne de pandemide kaçan seyirciyi döndürebilecek güçte bir iş değil .
