Hangimiz hayıflanmamışızdır ki “her günümüz birbirinin aynısı gibi geçiyor ve hepimiz birbirimizin aynısı hayatlar yaşıyoruz” , diye .
Benzer bitirilen okullar , benzer mesleki pozisyonlar / kariyerler ya da kariyersizlikler ; toplumsal sınıflar değişse de aynı geçim kaygısı …
Kıskançlıkların yakamıza yapıştırdığı “onun yerinde olsaydım , hayatım nasıl olurdu ? ” sorusu .
Filmografisi de anlatım dili gibi basamakları ağır ağır çıkan Tayfun Pirselimoğlu’nun altıncı uzun metrajlı filmi Ben O Değilim , sabırla bir sinema seyircisinin aklına bu soruları şaşırtıcı bir doppelgänger *   hikâye ile yeniden getiriyor .
İkisi de işçi olan ve aynı yemekhanede çalışan Nihat ve Ayşe’nin oldukça sıradan yaşamları ile başlıyor film .
Gerçi ağırlıklı olarak hayatını seyrettiğimiz karakter Nihat ; Ayşe ise ona beklenmedik atışlar yapan bir havan topu gibi .
Fakat bir çarpınca da pir çarpıyor !
Kocası cezaevinde olduğundan arkasından dedikodu edilmesine aldırmadan , Nihat’ı hayatına çekiyor .
Çünkü , her birimiz gibi yalnız .
Sadece bedenen değil , ruhen yapayalnız .
En basit şey bile içinde kalmış ; bu da onu iyice çocuksulaştırmış .
Nihat da yemekhane - fakirhane arasında geçen hayatında yapayalnız ama Ayşe’den ayrılan tarafı umursamazlığı .
Öyle bir boş vermişlik içinde ki , insan “Hadi canım bu kadar da olmaz ! ” diyor .
Ayşe , Nihat’ı 3 senedir hapishanedeki kocasına , en azından fiziksel olarak çok benzetiyor ; onu hayatına alıyor .
Nihat da hasbelkader enjekte edildiği bu yeni hayatı , hatta üstü örtülü kocalık rolünü benimsiyor .
Belli ki ona da iyi geliyor önüne sürülen bu yeni hayat seçeneği .
İkili birkaç gün içerisinde birbirlerine alışmışken filmin hikâyesi öyle bir kırılma anına geliyor ki “spoiler” vermeden gerisini anlatmak olası değil .
Ancak şunu söyleyebiliriz , filmin ikinci yarısında döngüsel sürprizlere ve sağlam ironiye hazırlıklı olmak gerekiyor .
Filmin başrolü Ercan Kesal , Yozgat Blues için Beyazperde’ye verdiği röportajda “Nihat” karakterinin bugüne kadar en keyifle oynadığı , en içselleştirdiği rol olduğunu belirtmişti .
Ben o Değilim’in gösterime girmesi , beni en çok bu açıdan meraklandırmıştı .
Rahatlıkla söyleyebiliriz ki yine biçilmiş kaftan bir oyunculuk var karşımızda .
Karakter ( ler ) inden hem beklenecek hem beklenmeyecek hamleleri o kadar rahat veriyor ki Kesal , filmin bence fazla uzun tutulmuş süresine rağmen öyküyü izlettiren bizzat kendisi .
Filmin en önemli ikincil karakter ( ler ) ini canlandıran Maryam Zaree’nin ise sesindeki dublaj etkisi , seyirciyi karakterden ister istemez uzaklaştırıyor .
Gerçi hali hazırda canlandırdığı rolleri yeterince soğukken , bu bilinçli yapılmış bir tercih bile olabilir .
Uzun lafın kısası yönetmenin sinemasında her daim farklı bir noktada duran 2002 tarihli Hiçbiryerde filminden sonra ( ki orada bile çıkış noktası isim benzerliği olan bir öykü mevcuttu ) , Ben O Değilim en parlak işlerinden biri olarak anılacaktır .
33. İstanbul Film Festivali'nde Ulusal Yarışma bölümünde gösterilen filmin En İyi Film , En İyi Müzik ve En İyi Senaryo dallarında ipi göğüslediği de hatırlatalım .
Bol filmli vizyon haftasında bir yerli yapıma şans vermek isterseniz Başkasinema salonlarında sinemalarda .
Doppelgänger * : İki kişinin ya da karakterin fiziksel olarak ya da kişilik özellikleri olarak bire bir yanı olması / şizofrenik karakterleri tanımlamak için de kullanıldığı yerler de vardır .
