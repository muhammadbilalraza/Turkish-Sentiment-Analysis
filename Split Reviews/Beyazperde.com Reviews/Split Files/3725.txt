Oz Büyücüsü , film izlemeyi seven herkesin hafızasında ilk sırada gelen çocuk filmlerinden biri olsa gerek .
Judy Garland’ın Dorothy olarak tüm genç ve güzel haliyle kurtarıcı bir masal kahramanı olduğu , köpeği Toto’yla birlikte bir hortum vasıtasıyla düştükleri masalsı Oz ülkesinde yaşadıkları macerayı anlatır bilindiği gibi ana hikaye .
Tabii bu macerada yalnız değildir kalpsiz teneke adam ; beyni olmayan samandan yapılmış korkuluk ve korkak aslan da ona eşlik eder , film boyunca güzel bir dörtlü olurlar .
Filmin müzikal olması , 1900’lü yıllarda yazılması , farklı karakterleri barındırması ve elbirliğiyle bir tanıtım nesnesi olması itibariyle çok bildik ve sevilen bir film olup çıkmıştır yıllar içinde .
Geçen yıl vizyona giren Muhteşem ve Kudretli Oz / Oz : The Great and Powerful ise Sam Raimi imzasıyla hikayenin öncesine bakıp Oz Büyücüsü’nün bu fantastik dünyaya nasıl geldiğini araştırıyordu .
Tabii Raimi gibi bir yönetmenin ellerinden çıkınca atmosfer bütünlüğü ve dengesi konusunda söylenecek çok fazla bir şey kalmıyor .
Zira 1900’lerin başı tüm teknolojik imkanlar seferber edilerek yaratılmasına rağmen hikaye inandırıcılığından bir şey kaybetmiyor .
Yönetmenlik başarısı ve teknolojiye hakim bir bakış açısı bu olsa gerek diye düşündürtmüştü .
Bu haftanın filmi Legends of Oz : Dorothy's Return / Oz Efsanesi için ise en zayıf halka demek mümkün .
Animasyon olarak kesinlikle çocukları hedefleyen film Dorothy Gale’in Oz’un fantastik dünyasından ayrılıp Kansas’a geri döndüğü günle başlıyor .
Hikayenin bir kısmı Kansas’ta geçiyor ama ana hikaye elbette Oz’un büyülü evreninde hayat buluyor .
Kansas’ta devasa bir hortumun evleri yerle bir ettiğini gören Dorothy , onları topraklarından kovan kötü adamla hesaplaşmaya çalışıyor ama bir yandan da Oz’un yardıma ihtiyacı olduğunu öğreniyor .
Zira The Jester Oz’u ele geçirmeye çalışır ve herkesi cansız kuklalara dönüştürür .
İyi cadı Glinda’yı bile .
Dorothy bu kez tanıdık topraklara geri dönüyor , yani teneke adam , korkuluk ve aslanla var olan işbirliğini tekrar ediyor .
İki dünyada da kötü adamlara karşı mücadele veriyor böylece hayal dünyasında ve gerçek dünyada olması gereken adaleti sağlıyor .
Tabii bu kadar fenomen olmuş , sevilmiş bir filmin günümüzde neden yeniden çevrimi yapılmaz da , animasyon olarak hikayenin başka bir versiyonda tekrarı sağlanır , ona pek anlam veremesem de , yeni nesilleri Oz Büyücüsü ile tanıştırmak için etkili bir yol olarak düşünüldü sanırım .
Filmde yeni kahramanlar olması öyküyü açık ve dinamik hale getirmiş diyebiliriz , sonuçta porselen prensesi , Mareşal , baykuş ve onlara tekne olan bir ağaçla dostluk kurulması hikayeyi bir hayli canlandırmış ve yenilemiş .   Kötülere karşı işbirliği yapmayı öneren ve bunu en çok da o ülkede yaşayanların başaracağını anlatan hikayenin kendisi ve kahramanları çok orijinal zaten , yazıldığı zamanın koşulları içinde .
Zira o yıllarda Amerika’da büyük bir ekonomik bunalım vardır ve L. Frank Baum'un yazdığı kitabın önermesi bunu aşmanın yolunu cesarete , akıl ve sevgiye bağlıyor .
Dorothy’nin Oz ülkesindeki arkadaşları da bunu simgeliyor ve sonunda hepsi istedikleri özelliklere azmederek kavuşuyor .
Summertime Entertainment tarafından Daniel St .
Pierre ve Will Finn tarafından yapılan animasyonun hedeflediği kesim , yani çocuklar için sıradan bir algısı olacağını düşünüyorum .
Hem çok fazla animasyon deneyimleme imkanı buldular , hem de onları çarpacak derin bir görsellik ve renk hakimiyetine ulaştılar .
Yine de arkasına aldığı konuyla , bir fenomenin uzantısı olmasıyla , onu işleme ve betimleme biçimiyle dikkat çekmesini umuyorum . twitter . com / BanuBozdemir
