İstanbul Film Festivali'nden vizyona taşınan The Place Beyond the Pines / Babadan Oğula genler ve duyguların aktarımı üzerine kurulmuş bir film .
Adam olamama hallerinin altında erkeği ezen , bir baltaya sap olamamış asi ruhları , bir kadının değil de çocuğun dize getirmeye çalıştığı filmlerden Babadan Oğula .
Erkekler kadınları severler ama onların güdümüne çok isteseler de giremezler , onun bu güdümüne verilecek en iyi yanıt , al sana çocuk olmalıdır ki üç aşağı beş yukarı olur genelde .
Yakın zamanda izlediğimiz Pas ve Kemik'te de benzer haller vardı .
Aslında çocuğuna ilgisizmiş gibi görünen babanın kırılma hallerini hep birlikte görmüştük .
Tabii filmi izlerken Kramer Kramer'e Karşı aklıma gelmişti ki baba oğul adına söylenecek iyi filmlerdendir .
Ortak noktaları şu ki ; çocuklar babada mücadele etme duygusunu körükler !
Luke yakışıklı , karizmatik ve akrobasi yapan bir motosiklet sürücüsü .
Bağlarını her yerle kopardığını düşünürken gezgin kumpanyası eski sevgilisi Romina'nın yaşadığı kasabaya uğrar .
Tekrar karşılaşan iki eski sevgili arasında yeşermeyen ilişkiyi Jason tamamlamaya çalışır .
Jason Romina ve bir çocuğu olduğundan haberi olmayan Luke'un oğlu .
Bundan sonrasında film Luke'u serseri modundan çıkarıp ilişkisini toparlamaya çalışan adam moduna sokuyor .
Önce hayatına Robin giriyor , ona iyi hırsız olmayı ve motoruna atlayıp kaçmayı öğretiyor .
Çocuk varsa para da olmalıdır mantığından yola çıkan Luke , gözü kararmış bir biçimde soygun yapıyor çocuğu için .
Yani film bize bunu anlatmaya çalışıyor ama belki de Luke başka bir maceranın içinde !
Eski sevgili , bir çocuk ve sonrasında olayların pimini çekecek hırslı bir polis memuru !
Tabii film burada seri katilin peşine düşen , onun davasını kendi üzerine alınan ve katiline odaklanan filmlerin havasında ilerliyor .
Luke kaçıyor Avery kovalıyor .
Film bir anda birçok duyguyu ortaya sererken aynı zamanda Luke'un başına geleceklerin senaryosunu da yazıyor .
Filmin dokusu hesaplaşma hikayesine doğru ilerliyor .
Aslında Avery'nin Luke üzerinden gelişen hırsı nedense çok tatmin edici bir biçimde karşımıza çıkmıyor , yani o bölüm o şekilde ilerlemese de çocukların babalarının kaderine odaklı hayatlar yaşayacakları ortaya çıkıyor .
Film bu kısmı biraz aksiyon tadında verme yolunu seçmiş .
Ama yine de o bölümü daha odaklı vermiş olsaydı filmin sonundaki açıklama bölümüne ihtiyaç olmazdı !
Eva Mendes’in canlandırdığı Romina , filmin etkisiz elemanlarından .
Kendisini bir nevi Selvi Boylum Al Yazmalım’ın Asya'sı gibi " sevgi neydi , sevgi emekti " söyleminin içinde bulmuş , sevdiği adamın uzağına düşüp , çocuğuna herhangi bir adamı baba seçmiş bir kadın .
O yüzden Luke hayatının hücrelerine sızdıkça aşk ve mantık çemberini tırmalayıp duruyor .
Luke filmin talihsiz adamı olarak ortadan kaybolunca babadan oğula bölümü de ortaya çıkıyor .
Çocuklar üzerinde yaşanan çatışma kendisini sakin sulara bırakıyor ve Luke'un oğlu kendisini yollara bırakıyor .
Aslına bakarsak filmin çok klişe bir hikayesi var ama buna rağmen birçok duygu ve olayı harmanladığı için akıp giden bir aksiyon hali de var .  Ryan Gosling ve Bradley Cooper ise farklı bir didişmenin kahramanları olarak karşımızdalar .  Haftanın aman aman filmi değil ama kaderin cilveleri üzerine izlenebilir bir film diyebiliriz .
Eva Mendes'in yaşlanan ve olgunlaşan bir kadın olduğunu görmek güzel . twitter . com / BanuBozdemir
