Film izlemeyi hayatının önemli bir yerine koyan her insanın önemsiz de olsa bazı hayalleri vardır .
Mesela ben " Groundhag Day " filmini izlediğimde bu filmin korku versiyonu olsa ne ilginç olurdu diye düşünmüşümdür hep .
Buna benzer arzulardan biri de 3D teknolojisiyle yapılmış bir korku filmi izleyebilmekti .
Böyle bir fırsatı Amerikalılar sağ olsunlar " İz " filmiyle yarattılar bize .
Bu fırsatı değerlendirelim dedik , büyük bir merakla sinema salonundaki yerimizi aldık .
Ama anladık ki sinemada hikaye her zaman son derece önemli .
Ne yaparsanız yapın hikayeniz ucuzsa ve özgün değilse anlam kazanmıyor .
Bu tür 3D numaraları bile , özelliksiz ve vasat diye değerlendirmenin dahi zor olduğu filmleri ilginç kılmaya yetmiyor .
Yazık , boşuna harcamışlar onca parayı .
Yapımcılar neden böyle bomboş bir filme 3D kıyağı geçmişler acaba ?
Yerlerde sürünen bir senaryo ; hiçbir yenilik yok , özgünlük namına hiçbir kaygı yok .
Baş kahraman bile karton bir karakter .
Film üç boyutlu ama karakterlere tek boyutlu bile demek tam bir iyi niyet göstergesi olacaktır .
" Kan gövdeyi götürsün , nasılsa 3D'yi de kullandık mı iş görür " diye düşünmüş olmalılar .
İster psikolojik bir gerilim , ister saf bir korku ya da insafsız bir gore film olsun ; bu türdeki bütün filmlerin ortak noktası seyirciyi sürekli diken üstünde tutmak , bu amaç için çaba sarf etmektir .
Kötü niyetli karakterler ne kadar başarılı dizayn edilmişse , bu işe imza atan kişiler seyirci için o kadar iyi niyetli davranmışlar demektir .
Hal böyleyken , dahil olduğu türü düşününce seyirciye karşı sorumluluğu olan bu filmin , insanı esnetmesine , hatta zaman zaman gözlerini korkudan değil uyuşukluktan kapanır hale getirmesine ne diyebiliriz ?
Özensizlik , kolaycılık , sorumsuzluk ?
Şimdi , malumunuz bir Testere fırtınası esti son yıllarda .
Bir seri haline geldi bu film .
Öyle ya da böyle insanlarda bu türün diğer mahsullerine yönelik bir kıyas unsuru oldu Testere .
Testere'yi beğenenler de var beğenmeyenler de .
Beğenenlerdenseniz sakın Testere ile bu filmi kıyaslamayın .
Ama beğenmeyenlerdenseniz hiç ama hiç kıyaslamayın !
