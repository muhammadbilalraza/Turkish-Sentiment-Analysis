Evet , evet .
İşte bir tane daha !
Bir grup genç , tekinsiz bir mekana gelir ve buradaki anormal görünümlü cani tarafından teker teker öldürülür .
Ya da ikişer üçer .
Bu kez , filmimizin ana karakterinin orta yaşlı bir polis olacağını düşünmemiz bekleniyor .
Bir ihbarı değerlendirdiklerinde , gözleri yerinden çıkarılmış bir kadını rehin tutan devasa boyutta bir katilin saldırısına uğramış ve hem ortağını hem de sol elini kaybetmiştir , bu polis .
Dört yıl sonra , güvenlik görevlisi olarak çalıştığı hapishanenin bir grup genç mahkumunun yeniden topluma kazandırılması merkezli programı çerçevesinde , uzun yıllar önce terk edilmiş bir otele gelir .
Genç mahkumlar , bu otelin tamir ve bakımıyla uğraşırken onun sorumluluğunda olacaklardır .
Fakat dört yıl önce , hayatını kabusa çeviren katil , tesadüf eseri , bu metruk yapıda saklanmaktadır .
Ya da belki , bu bir tesadüf değildir .
Tabii katilimizin gerekçelerine dair açıklamaya da , ihtiyacımız var .
Bu kez karşımızda , Stephen King uyarlaması Carrie'yi hatırlatan , aşırı dindar bir annenin dinsel fanatiklik ile yetiştirdiği oğlu var .
Gerçi bu , fiziksel özelliklerini izah etmiyor ama en azından , Ölüm Çıkmazı'nı , tür içindeki muhafazakar örneklerden ayırıyor .
Filmin kahramanlarının bir grup suçlu olmasını da buna eklersek , en azından ahlaki açıdan klişe bir duruşu yok filmin .
Geri kalan her şeyi , klişe olsa da .
En kestirme yoldan kan ve dehşet döngüsüne dalan film , erotizminden korkutma taktiklerine dek , yaratıcılıktan uzak .
Klip , televizyon dizisi ve video filmleri kökenli , bir dönem erotik film sektöründe de yer almış yönetmen Gregory Dark , yine bu tür filmlerin klişesi haline gelmiş , stilize bir estetik yakalamaya çalışıyor .
Hep olduğu gibi , başarılı birer görüntü ve sanat yönetmeninin desteğiyle belli ölçüde başarılı da oluyor .
Ama yönetmenin üslubu , daha ziyade , sinema okulundan yeni mezun olmuş , heyecanlı ve büyüklerini örnek alan bir acemi hissi veriyor .
Yıllardır bu piyasanın içinde yer alan , yaşını başını almış bir isim olduğunu öğrenince , söz konusu sinema dilinin , acemilikten ziyade , kendini Hollywood'a ispatlamak için yoğun bir çabadan kaynaklandığını düşünmek , daha mantıklı oluyor herhalde .
Yine de , bu filmin sayısız benzerinden özellikle daha kötü olduğunu düşünmeye gerek yok .
Türün gereklerini yerine getiriyor ; bir iki sürpriz sayılabilecek an yakalayabiliyor ve meraklısına , kendini izlettirebilecek düzeyi tutturuyor .
Meraklısının tüm beklediği , kan ve adrenalin değil mi zaten ?
Yeterince hareket ve iğrençlik , burada da mevcut .
Çıkış noktası , mantıklı değil ve ipe sapa gelir bir öykü , ortada yok ama bu tür filmlerin kaçı , bundan daha fazlasını sunuyor ki izleyiciye ?
Türün herhangi vasat bir örneği , Ölüm Çıkmazı .
Sadece sektör kendini döndürsün diye .
