Televizyon tarihinin önemli fenomenlerinden Lost'un Sawyer'ı Josh Halloway'in başrolünde yer alıyor olması , Ölüm Fısıltısı ( Whisper ) adlı filmin ülkemizde gösterime girmesinin başlıca gerekçesi .
Yeterli bir gerekçe tabii bu ; zira aynı sebepten filmin seyredileceğini de varsayabiliriz .
Ölüm Fısıltısı , küçük bir çocuğu kaçırıp ailesinden fidye isteyen bir grup suçlunun kendi aralarındaki hırs ve çekişmelerini ele alışıyla Sam Raimi filmi Basit Bir Plan'ı ( A Simple Plan ) hatırlatıyor .
Ama bu malzemeye , Omen'ın başını çektiği , şeytanın doğaüstü güçleri ile bir küçük çocuğun bedeninde canlandığı filmleri harmanlıyor .
Son dönemde izlediğimiz çoğu gerilim / korku filminin aksine , klip estetiğinden beslenen modern biçim oyunlarına başvurmak gibi oyunların peşinde koşmayan yönetmen , klasik bir anlatım biçimini yeğlemiş .
Eski usul bir gerilim için de pekala başarılı Ölüm Fısıltısı .
Seyirciyi yerinden zıplatmaya dayalı o bildik ani efektlere zaman zaman gereğinden fazla başvursa da , kimi zaman gerçekten germeyi başaramadığı da söylenemez .
Böyle bir filmin olmazsa olmazları arasında sayabileceğimiz tekinsiz / antipatik çocuk , kötü ( hatta komik ) yazılmış / oynanmış replikler gibi klişelerin hepsinin mevcut olduğu filmin , öyle ciddiye alınacak bir öyküsü ya da dramaturjisi yok .
Özellikle sonlara doğru olaylar fazlaca hızlı bir şekilde çözüme ulaşıyor .
Fakat Ölüm Fısıltısı , yakın gelecekte televizyon kanallarımızda sık sık dönmesi muhtemel , Türk seyircisinin zevk alageldiği türde bir serüven sunuyor .
Bir sonraki adımı merak edip zaman zaman da yerinizden sıçrayabileceğiniz , keyifli vakit geçirmek için uygun bir film .
Josh Halloway'in Sawyer'ı Lost'ta performansının aynısını burada yineliyor olması , her ne kadar kendisinin uzun vadede oyunculuk potansiyeli hakkında şüphe uyandırıcı olsa da , onun halihazırdaki popülaritesinden faydalanmayı uman bir film için de biçilmiş kaftan .
Üstüne daha fazla söz söylenecek bir film değil maalesef karşımızdaki .
Basit Bir Plan'ı Omen ile buluşturan , küçük ama kendi içinde eli yüzü düzgün , ideal bir televizyon filmi .
Aklınızda kalmayacağı kesin ama salondan memnuniyetsiz ayrılacağınızı da sanmam .
