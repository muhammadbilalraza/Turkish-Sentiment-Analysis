Marslı , tansiyon dolu , akıllı , düşündüren bir bilim - kurgu / gerilim olmasıyla beraber herkesi mutlu edecek bir sinema deneyimi .
Hemen hemen her tür seyircinin bu filmden mutlu çıkacağını tahmin ediyorum .
Gerilim hissederken eğlenmek isteyen genel seyirci , insanların bir araya gelerek başka bir insanın yaşamını kurtarmak için ellerinden geleni yaptıkları , sıkı bir hikaye yapısına sahip , süspans dolu ve ilham veren bir hikaye bulacak .
Başka bir astronotun sağ salim dünyaya dönmeye çalışmasını betimleyen Yerçekimi gibi bilim - kurgularda bilimsel açıklıkları eleştiren bilim severler , Marslı’nın gerçek bilimden esinlenmesini bırakın , hikayenin içindeki ölüm ve yaşam arası problemlerin bilim ve matematik ile çözülmesine sevineceklerdir .
Bu arada Yerçekimi’nin her ne kadar bilimsel bakımdan yüzde yüz olmasa bile muazzam bir macera olduğunu , yılının en iyi filmlerinden biri olduğunu düşünüyorum , onu da belirteyim .
Görsel bazlı sinema severler hem ıssız kırmızı gezegeni nefes kesen bir güzellikle betimleyen çekimlerden , hem de modern uzay programını gösteren sahnelerden haz alacaktır .
Ve son olarak , yönetmen Ridley Scott sonunda hem en favori filmi , hem de sinemacı olmasına direk ilham veren 2001 : Bir Uzay Macerası’nı araya Xenomorph’lar ve vücutçu albino uzaylılar girmeden görsel bakımdan yeniden yaratma mutluluğuna erişiyor .
Marslı , her ne kadar son dönemde hissettiğim en nefes kesici ve heyecanlı finallerden birine sahip olsa da , ilk perdenin hikaye yapısı bakımından biraz zorlandığını itiraf etmeliyim .
Bir fırtına yüzünden felaket ile sonuçlanan bir görevden sonra Mars’da tek başına kalan botanist Mark Whitney ( Matt Damon , ) , pes etmeyi reddeder ve bir sonraki araştırma gemisi dört yıl sonra gezegene inene kadar yaşamda kalmaya çalışır .
Mark , karmaşık bilimsel bilgileri seyirciye aktarmak için gayet yaratıcı bir çözüm olan video günlükleriyle hem akli dengesini koruyup , hem de bilimsel verileri kaydederken , onun yaşamda kalma savaşı insan yaratıcılığını kutlayan bir hikayeye dönüşüyor .
Bu sekansların yarattığı gizem ve huşunun gücü , ne yazık ki Ridley Scott ve Andy Weir’in kitabını uyarlayan senaryo yazarı Drew Goddard’ın Mars sekanslarını durmadan Chiwetel Ejiofor , Jeff Daniels , Kristen Wiig ve Sean Bean  gibi güçlü oyuncu kadrosunun canlandırdığı Nasa ekibine kesmesiyle biraz azalıyor .
Mark’ın halen yaşıyor olduğunu fark eden Nasa ekibi , onu kurtarmak veya en azından bir sonraki görev inene kadar ona yardım etmek için elinden geleni yapıyor .
Evet , bu sahneler de gayet ustaca elden geçiriliyor , fakat dünyada insanların Mark’ı kurtarmaya çalıştıklarını bildiğimiz için Mars sahnelerinde Mark ile beraber hissetmemizin beklendiği izolasyon ve bilinmezlik hissi yok oluyor .
Fakat Mark , dahiyane metodlar kullanarak Nasa ile bağlantıya geçmeyi başardığı anda filmin son karesine kadar tansiyonu bırakmayan bir yaşamda kalma macerası başlıyor .
Mark’ın Mars’da yaşabilmesini zorlaştıran her dış çelişkinin özel efektlerle dolu ucuz eğlencelik numaralar yerine bilim ve matematik ile çözülmesi bu basit fakat etkileyici hikayeye bir yenilik ve saygı ekliyor .
Marslı’nın senaryosu neredeyse tamamen bilimsel ifade ve açıklamalar ile dolu , çünkü Mark’ın hayatta kalabilmesi için her an yeni bir bilimsel çözüm bulunması lazım .
Bu durum , hikayenin derin bir karakter yapısına sahip olmasının ve karakterler arasındaki kişisel ilişkilerin oluşturulmasının önünü kesmiyor değil .
Bu bakımdan Scott ve Goddard , bilimsel diyaloglar arasına küçük detaylar sıkıştırarak minimal bir yaklaşımla karakterler arasında insani birer bağlantı yaratmayı başarıyorlar .
Mesela , Mark’ın görev kaptanı Melissa’nın ( Jessica Chastain ) 1970'ler disco müziğine olan tutkusu ile dalga geçmesi bu iki karakter için önem taşıyan bir anda seyirci için yeterince bir duygusal bağ yaratıyor .
Marslı , mükemmel olmamasına rağmen akıllı bilim - kurgu ve zamana karşı yarışı betimleyen gerilimi etkileyici ve heyecanlı bir biçimde birleştiriyor .
Ridley Scott’dan uzun zamandır bu kadar iyi bir film görmemiştik ve Marslı , bir bakıma Prometheus için özür niteliğine sahip .
