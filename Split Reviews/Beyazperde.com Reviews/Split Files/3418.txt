Ergen ruhlu ülkeden , ' ' Amerikan Rüyası ' ' nın gerçekleştiği kıpır kıpır , dinamik bir müzikal .
Herkes anlatılan bu dünyada en yükseğe zıplar , duygularını en yoğun şekilde yaşar , hata yapsalar da doğru yolu bulurlar . Walt Disney'in tüm dünyayı kasıp kavuran TV serisi 3. filmiyle beyazperdede .
Hayranları büyük bir hevesle filmin vizyona çıkış tarihini beklediler ve çok haklılar .
Çünkü bu film , bu serinin hayranı olanı olmayanı içine alacak .
Size , tüm dünyanın ekonomik krizde olduğu dönemde iki saatlik bir kaçış sunacak .
Serinin takipçileri , ilk iki filmini ve karakterlerini zaten tanıyor ve tahminler de , seri beyazperdeye taşındığından , her şeyin daha renkli , daha parlak ve etkileyici olduğu yönünde .
En azından , hayranlarının beklentileri bu filmde karşılığını bulacak .
Artık son sınıfa gelmiş ve gelecekte yapmak istedikleri meslekleri için yollarını çizme noktasında olan Wild Cats Okulu öğrencileri , bir daha geri dönüşü olamayacak lise yıllarında bazı şeyleri birlikte son defa yaparlar .
Bu deneyimler gerçekleştirilirken , filmde durmadan tekrar edilen , kendini keşfetme uğraşı vardır ve bu zaten tam bir çocuk gibi hareket eden , insanlarını korkutarak kendine bağlamaya çalışan , şımarıklık lüksünü kullanan Bush Yönetimi'nin artık son raddeye geldiği dönemde iyi bir mesaj gibi gözüküyor .
Ama , filmin başrol oyuncularından Gabriella Montez'in bu yaz sevgilisi tarafından basına sızdırılan uygunsuz pozları da belli ki onu filmdeki yerinden etmemiş .
Bu demektir ki , Amerika hala ergen ruhuyla hataları kabul eder ve bu onu , enerjileri tam gaz olan çocuklarıyla gülümseyen bir dünya yaratmaktan geri bıraktırmaz .
Filme dönersek ; oyuncular çok iyi , şarkılar çok iyi , filmde bazı soruların cevabı olmasa da senaryo genel anlamda başarılı .
Amerikalılar senaryo yazımında göz açıp kapama zamanını dahi işin içine katarlar ki seyirci sıkılmasın ve bu filmin senaryosu bunu karşılıyor .
Son 20 dakikada yaşanan eksik noktalar da zaten filme kendinizi kaptırınca o cevapları pek fazla aratmıyor .
Ve tabii ki bir Amerikan filmi olarak müzikli kısımların çoğu ya fevkalade bir tiyatro sahnesi kıvamında ya da müthiş bir MTV klibi .
Enerji hiçbir zaman düşmüyor , 17 yaşındaki çocukların tazeliği size geçiyor .
Ama bunun yanı sıra verdiği mesaj da kuvvetli ve - benim o günkü ruh halimden dolayıydı - arkadaşlığın , insanların birbirine değer vermesinin vurgusuyla gözyaşlarım aktı .
Kabul edilir ki hemen herkes için bu abartı bir durum olacaktır ama demek istediğim büyük harflerle vurgulanmıştır , tıpkı bu film gibi .
Filmin genel türü için söylemeliyim ki , bazı insanlar için müzikal izlemek işkence olabiliyor .
Evet , normal bir insansanız ya da olağanüstü durumlar hariç diyelim ( mesela ilan - ı aşk ) , günlük hayatta birden müzik başlayıp şarkıyla ve abartı hareketlerle tepkinizi ortaya koymazsınız , ortaya çıkan dansçıları da unutmamalı .
Ama bu film müzikal tavrını - her an ' N SYNC üyeleri tekrar toplanmış ve 90'lardaki halleriyle bir yerden fırlayacak gibi hissetseniz de - genellikle hikayeye iyi yedirmiş ve hikayeye sizi ortak edebiliyor .
Ben dansa , müziğe tutkunum ve popüler kültüre aşinalığım da kayda değer .
Benim gibi düşünenler ya da hiç olmadı kafayı boşaltıp şevkle doldurmak isteyenler buyursun bu müzikalin perdelerini aralasın .
Funda Sularöz
