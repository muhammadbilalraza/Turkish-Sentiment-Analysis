Arı Kovanına Çomak Sokan Kız ile Stieg Larsson'un dünya çapında inanılmaz popüler olmuş Milenyum serisinin İsveç sinema macerası sona eriyor .
İsveç sinema macerası diyorum çünkü serinin David Fincher yönetiminde ilk bölümün Hollywood versiyonu bu sene sonunda vizyona giriyor .
Görünüşe bakılırsa her permutasyonda gizemli ve sorunlu bir geçmişe sahip punk hacker Lisbeth Salander'le bir kaç yıl daha geçireceğiz sinema salonlarında .
Kitapları okumamış biri olarak seriye olan ilişkim tamamen 9 saatlik bir İsveç televizyonu mini - serisinden iki buçukar saatlik üç filme kesilip dünyanın geri kalanında vizyona sokulan sinema üçlemesi ile kısıtlı .
Bu yüzden Salander ( Noomi Rapace ) ve Millenium dergisinin yenilmek bilmeyen editörü Mikael Blomkvist'in ( Michael Nykvist ) hikayesini filmden filme takip edip kitaplarla karşılaştırma şansım olmadı .
Eminim ki serinin kitaplarını yakından bilen hayranlarının sadık kalınan ve adaptasyon aşamasında değiştirilen bir sürü detay hakkında kendilerine ait fikirleri vardır .
İlk filmin klasik detektif romanı yapısına getirdiği taze yaklaşımından hoşlanan seyirciyi aslında 5 saatlik bir filmi iki filme bölen son iki bölümde daha kişisel bir hikaye bekliyor .
İlk filmde hem Salander ve Blomkvist'in hikayesini takip ederken ayrıca kendi ayaklarında duran ayrı bir cinayet gizeminin çözüldüğü muazzam balans , son iki filmde tamamen Salander'in taciz dolu gizemli geçmişi ve haksızca suçlandığı cinayetlerden Mikael'in yardımı ile beraat etmeye uğraşması etrafında oluşuyor .
Açıkçası son iki bölümün ilk filmde olduğu gibi Salander ve Blomkvist'in bir araya gelip başka gizemleri çözmelerini beklerken tek bir hikayeye bu denli odaklanması biraz daha monoton bir izlenim sunuyor .
Açık bir sonla biten ikinci film her ne kadar ilk bölüm kadar akılda kalır olmasa da gayet eğlenceli iki saatlik bir gerilim sunuyordu .
Arı Kovanına Çomak Sokan Kız ise kinetik finaline rağmen serinin en yavaş ilerleyen filmi .
Bu eleştirinin en büyük sebebi ikinci filmin sonunda suç kralı babası tarafından vurulan Lisbeth'in hikayenin çoğunluğunu hastanede iyileşirken geçirmesi .
Bu yüzden senaryo bütün ağırlığını Mikael'in Lisbeth'i aklamaya uğraşmasına veriyor ve bu iki zıt karakterin varlığından güç alan seri akıcılık bakımından biraz frene basıyor .
Neyseki üçüncü perdede seyirciyi yeni punk görünüşüyle full forma dönmüş bir Lisbeth Salander bekliyor .
Serinin en güçlü kozu tabi ki Lisbeth Salander'i canlandıran Noomi Rapace .
Salander'in güçlü kişiliği ile acı dolu geçmişinden kaynaklanan sakıngan yapısı arasında mükemmel bir denge kurmayı başaran Rapace , bu rol ile seyircinin aklında yerini garantiliyor .
Amerikan versiyonunda Salander rolünü kapmış olan Rooney Mara'nın işi çok zor .
