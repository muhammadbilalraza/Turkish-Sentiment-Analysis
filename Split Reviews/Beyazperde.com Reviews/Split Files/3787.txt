Yönetmen Jeremiah Chechik , Burn Notice'den Chuck'a , Hart of Dixie'den Gossip Girl'e bir çok dizinin yönetmenliğini üstlenmiş bir isim .
Televizyon dünyasına daha yakın olan yönetmen , Aşkta Yanlış Yoktur kadrosunu kurarken de televizyon dizilerinin yıldız isimlerini kullanmayı tercih etmiş .
Filmin başrollerinde True Blood'ın Jason'ı Ryan Kwanten , Vampire Diaries'ın Jenna'sı Sara Canning ve Chuck'ın Captain Awesome ' ' ı Ryan McPartlin yer alıyor .
Filmi kitaptan uyarlayan senarist ise genel olarak tv dizilerine bölüm yazarlığı yapan bir isim .
Yani anlayacağınız karşımızda tamamen televizyon deneyimli bir ekibin elinden çıkma bir film var ve bu durum başta senaryo olmak üzere filmin birçok yerinde kendini belli ediyor .
Zira elde gayet güzel bir çıkış noktası olmasına rağmen , çeşitli senaristlik hatalarla bezenen film , bir dizi film tadında ilerliyor .
Birbirleri için yanlış insanlar olan genç evli bir çiftin ayrılmaları ile başlayan hikayemiz , kocasının kötü huylarını bir blogta yazan Julie'nin şöhret basamaklarını çıkarken , başarısız bir kitap yazarı olan eski eşi Leo'nun dibe vurmasıyla devam ediyor .
Bir lokantada bulaşıkçılık yapan Leo , evinin karşısındaki kilisede evlenen Colette'e ilk görüşte , üstelik düğün gününde aşık olur ve düğün falan dinlemeden şansını denemeye başlar .
Colette , zor bir ailede büyümüş , özgür ruhlu bir tur rehberi , evlendiği kişi Danny ise oldukça zengin bir ailenin oğlu .
Bu evliliğin Colette için yanlış olduğunu düşünen Leo , bu konuda yalnız değildir .
Zira Collette'in annesi de Leo ile aynı fikirdedir , ancak elinden bir şey gelmez .
Başta da dediğim gibi , iyi bir çıkış noktası olan film , çeşitli mantık hataları ve yok artık dedirten tesadüfleri ile puan kaybederken , oyuncuların performansları da hikayeye bir artı koyamıyor .
Romantik komedi filmlerinin klişelerini abartarak kullanan Aşkta Yanlış Yoktur , ne yazık ki bir televizyon filminin ötesine geçemiyor .
Her şeye rağmen , romantik komedi severler ve dizi takipçilerinin sıkılmadan izleyebilecekleri bir seyirlik .
Başroldeki iki Ryan’ın yakışıklılıkları da cabası . twitter . com / simulationone
