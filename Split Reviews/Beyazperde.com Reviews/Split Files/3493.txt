Türk sinemasının son yıllardaki durumu hepinizin malumu .
On yıllar boyunca ağır melodramalar , gerçeklikten uzak ve olabildiğine ağdalı trajediler ve ortalama komedi yapımlarının üzücü bir formda devam ettiği son dönemde gelenek bozulmuyor .
Pek tabii Türk sineması tarihinin birbirinden özel , samimi , gerçekçi , sert ve doğal yapımları da söz konusu ve bahsi geçenler birer klasik olarak bu evrendeki yerini almış durumda .
Peki ya son 10 yıllık sürecin bitmek bilmeyen yerli korku – gerilim ve komedi yapımları ne alemde ?
Herkesin dilinden düşüremediği , gerek yerden yere vurulan , gerekse ayna işlevi gördüğü iddia edilerek savunulan Recep İvedik gibi komedi filmlerini bir tarafa bırakacak olursak , gerçek anlamda seyircisini güldüren , ona hakiki yaşam enerjisi aşılayan komediler bir elin parmağını geçmeyecek sayıda kaldı .
Çoğumuzun acaba bu kez doğru filmde miyim , diye sorular sordurtan komedi denemelerinden bir tanesi de , bu hafta itibariyle vizyon şansı bulmuş olan Fal .
Toplumumuz , kültürümüz için bir tür sosyal sac ayağı görevi gören , onla da , onsuz da olunmayan fal bakma alışlanlığı bu kez yüzleri güldürmek için perdeye misafir edilmiş .
Akla gelmesi basit bir tema ve akış üzerinden ilerleyen Fal filmi her şeyden önce gerçek komedi aşıklarını mutlu edebilecek bir film değil .
Oldukça düşük bir bütçe ile kameraya alınan yapım ne yazık ki bahsini ettiğimiz yavan sözde güldürülerden biri olmanın ötesine geçemiyor .
Bundaki en büyük sebep ise , kendinden öncekileri haddinden fazla kopyalaması oluyor .
Filmin başındaki isim , Ünal Çeken ilk kez yönetmenlik koltuğuna oturmuş ve Fal filminin aynı zamanda senaryosunu da kaleme alan isim olmuş .
Elindeki sınırlı bütçe ile olabildiğine profesyonel davranmaya gayret eden Çeken çok acı ki bu konuda pek başarılı olamamış .
Her şeyden önce Fal filmi bir sinema eserinden öte sıradan bir TV eğlencesine benziyor .
Bununla da kalmıyor , Ankara Ortaoyuncuları Tiyatrosu’ndan aldıkları destekten midir bilinmez , kameraya alınmış orta karar bir tiyatro oyununu andırıyor .
Sakil replikler , artık Türk izleyicisine yaka silktiren “gereksiz anda gelen küfürler” , ortalamayı geçemeyen ve hatta bir piyesteymiş gibi özensiz sunulan birkaç oyunculuk performansı ve arada bir yüzleri tebessüm ettirebilen bir hikaye .
Hepsi de Fal filminin dört bir köşesine dağılmış durumda .
Baktığı fallar ile hedefi tam 12’den vurmayı başaran Melek ve bu yeteneğinin istem dışı olarak ticarete dökülmesiyle başlayan serüven , işin içine giren “dış güçler”in varlığı ile iyice “inanması güç” bir hale giriyor .
Artık yeter dedirten , ultra - feminen - ultra - stereotype eşcinsel tiplemesi gibi can sıkan karakterler ise maalesef iki boyutun ötesine de geçemiyor .
Yüzleri en fazla tebessüm ettirebilen Fal filminin maalesef ki en güçlü tarafı , ortalama üstündeki Türk filmlerinde dahi kolayca denk gelemediğimiz tasarım harikası afişi .
Kıssadan hisse , karşımızda bir başka “bolca vaktiniz varsa” filmlerinden bir başkası daha duruyor .
Tercih sizin ! burcinaygun@gmail.com
