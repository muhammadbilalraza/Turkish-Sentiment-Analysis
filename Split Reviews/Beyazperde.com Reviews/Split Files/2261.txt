Kutsal Damacana serisinin 3. filmi olan Dracoola'yı anlatmak için kelimeler kifayetsiz kalıyor .
Karşımızda duran şey ; senaryo , oyunculuk ve yönetmenlik eksikleriyle vücuda gelmiş , sadece bilet satmak için yapılmış bir ticari sinema örneği , iyice özensizleşmiş bir " hap yapıp para kapma " şaheseri !
" Kutsal Damacana " filmlerini oldum olası sevmem , çünkü " korku filmi " gibi , Türk sinemasında olmayan bir türün parodileştirilmesinin , yabancılaştırmayla gelen ucuz komedi dışında nasıl bir eğlence yaratabildiğini bir türlü anlayamam !
Yine de ilk iki film , sırtını Şafak Sezer'in doğaçlama performansına dayayarak belli bir komedi ve gişe başarısı yakalayabilmişti .
Öyle ki , 2. filmin teknik olarak dökülüyor olması bile kendi seyircisi tarafından hoş görülmüştü .
Ama bu defa neresinden tutsak elimizde kalan , ham film israfı olarak değerlendirilebilecek kadar kötü bir filmle karşı karşıyayız .
O kadar ki , film , başrol oyuncuları olan Ersin Korkut ve Şahin Irmak için bir kariyer intiharı olarak bile düşünülebilinir .
Hâlbuki ticari sinema örnekleri , sinemasal ekosistem için önemli ve gereklidir .
Bu filmlerden elde edilen fonlarla , bağımsız yapımlar desteklenir ve sinemanın sanatsal formunu / derdini koruması sağlanır .
Ama ticaretin suyunu çıkarıp , seyirciye biletinin karşılığı olarak böylesine pespaye bir gösteri sunmak sadece beceriksizle açıklanamaz !
Kutsal Damacana : İtmen için , " Yapımcılar sadece ismine güvenerek Şafak Sezer'i ısrarla özensiz projelerde harcıyor . Oyuncunun kendi markasına önem veren bir yapımcı / yönetmenle anlaşıp yazıldığı kadar iyi çekilmiş filmlerde oynaması kariyeri açısından gerekli . " diye yazmıştım .
Gerçekten de , Şafak Sezer'in yoğunluğunu bahane ederek oynamak istemediği ve bu yüzden onun üzerine kurulan senaryonun çöpe atılıp , aceleyle , hatta çekim esnasında , yazılmış bir senaryo ile kotarılan filmde , BKM'nin özenli işlerinde , keyifle izlediğimiz Ersin Korkut ve Şahin Irmak'ın hangi motivasyon ile oynadığını anlamak pek mümkün değil .
Özge Ulusoy'un oyunu da pek katlanılacak gibi değil .
Evet , önceki filmlerle hiçbir alaka içermemesine rağmen " Kutsal Damacana " ismi seyirciyi salona çekecektir ve Ersin Korkut'un sevimliliğinden kaynaklanan bir gişe potansiyeli de var ama bu film , serinin ipini çekecek , çekilse bile 4. filmin hepten seyircisiz kalmasına yol açacak cinsten bir yapım felaketi .
Yapımcı ve başrol oyuncularının basına verdiği neşeli ama seyirciyi yanıltacak türden röportajlara da kanmamak gerek .
Özellikle Ersin Korkut , Şahin Irmak ve Özge Ulusoy'un karakterlerinden bahsettiği kısımlar film izlendikten sonra iyice anlamsızlaşıyor .
Affedersiniz ama hangi karakterler ?
Kutsal Damacana , haftanın bir başka yerli komedi filmi olan Şahin K. lı " Günah Keçisi " ne dahi bir başyapıt gözüyle bakmanızı sağlayacak kadar kötü bir film .
Karikatüristlere film senaryosu yazdırmak her zaman başarılı sonuçlara yol açmıyor çünkü bir karikatür karesinde insanı çatlatacak kadar eğlenceli olabilecek absürt yaratımlar , ete - kemiğe bürününce o kadar da komik durmuyor .
Seyircisini kaba , bel altı esprilerle sömüren , hiçbir anında en ufak bir sinema başarısı sağlayamayan , seyirciyi iyice aptal yerine koyan bir film .
Film bile demek gelmiyor insanın içinden .
Twitter : murattolga / murattolga@gmail.com
