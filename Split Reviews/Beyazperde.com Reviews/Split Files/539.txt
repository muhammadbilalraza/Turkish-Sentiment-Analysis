Neşeli Ayaklar'ı izlemek için sinema salonuna girmeden önce pek de heyecanlı olmadığımı itiraf etmeliyim .
Geçen sene boyunca düzinelerce renkli , parıltılı ama duygusal anlamda boş animasyonlar tarafından saldırıya uğradıktan sonra , beklentilerimin gayet düşük olması doğal karşılanmalı .
Fragmanlardan gördüğüm kadarıyla Neşeli Ayaklar'ın görevi , filmin dağıtımcısı o sene hangi hazır yiyecek şirketi ile anlaşma yaptıysa , o şirketin ürünlerini çocuklarınıza satmayı ikna edene kadar dikkat dağıtmak olan , şeker kaplı diğer pop - kültür karmaşalarından pek farkı yoktu .
Filmin ilk beş dakikasında sinemadan çıkmak istedim .
Çünkü bir kez daha kendimi " Şirin hayvancıklar 80'lerin pop şarkılarını söyler " senaryosunun ortasında bulmuştum .
Fakat o ilk beş dakikadan sonra yavaş yavaş kendimi filmin canlılığı , şaşırtıcı zekası ve kıskandıran güzelliği tarafından cezbedilmiş buldum .
Ve bittikten hemen sonra bir kez daha izlemeye çoktan hazırdım .
Neşeli Ayaklar , ilk defa bana iki saat boyunca hoplayıp zıplayan dolar işaretleri izlediğim hissini vermeyen , son senelerde gördüğüm en iyi aile hedefli animasyon filmi ( A Scanner Darkly'i araya sokuşturmamak için " aile hedefli " diyorum ) .
Sonsuz yaratıcı , görsel anlamda nefes kesici , düşüncelerimizi ve hayal gücümüzü uyandıran bir modern aile klasiği var karşımızda .
Neşeli Ayaklar , basit olduğu kadar ilgi çekici bir hikayeye sahip .
Şarkı söyleyemediği için sosyal ortamından dışarı itilmiş penguen Mumble'ın sonradan önemli bir göreve dönüşen yolculuğunu takip ediyoruz .
Penguenler aleminde hayatın ilerleyebilmesi penguenlerin şarkı söyleme kabiliyetlerine bağlı .
Her penguen ses tellerinin bağdaşması yoluyla eşini bulur ve Mumble şarkı söyleyemediği için kendine bir eş bulamayacak ve aile kuramayacaktır .
Mumble , harikulade bir tap dansçısı olsa da , ailesi ve arkadaşlarına göre dans etmenin penguen dünyasında hiçbir pratik kullanışı yoktur .
Bu zor durum , Mumble'ı ailesini terk etmeye ve fazla dışa dönük birkaç Adelie penguen ile yaşamaya itiyor ( Penguenlerden ikisi , Alaaddin'den beri en komik seslendirme performasyonuna imza atan Robin Williams ) .
Hikayenin geri kalanı burada açıklamayacağım beklenmedik bazı konu dönüşümlerine sahip .
Sadece son bir kaç sahnenin bana 2001 ve ( Yapay Zeka'yı hatırlattığını söyleyebilirim . Bir penguen müzikalini düşününce akla gelebilecek en son iki isim . Neşeli Ayaklar , herşeyin ötesinde akıllı bir aile filmi . Hikayenin her tarafına yerleştirilmiş , hayatımızı sarmalayan gerçekler ile fiziksel dünyamız dışındaki ' bilinmeyen'i algılama kabiliyetimiz üzerine ilgi çekici sembol sahip . Yolculuğu sırasında Mumble , balık kıtlığından sorumlu " uzaylı yaratıklar " ın varlığı hakkında dedikodulara kulak sahibi olur . Film , uzaylılar tarafından kaçırıldığını öne süren bir şahin ve kafasına taktığı altı paket bira kutusu plastiğini uzaylılarla bağlantısının kanıtı olarak kullanan Lovelace isimli bir " mürşit penguen " etrafında dönen güldürücü sahnelere sahip . Tabi ki seyirci olarak bu uzaylıların aslında biz , yani insanlar olduğunu biliyoruz , ama yönetmen George Miller ( Mad Max , Bebe Şehirde ) bu alt konuya bir X - Files bölümünün gizemi ile yaklaşarak dünyamız hakkında halen ne kadar az bilgiye sahip olduğumuzu düşündürüyor . Bu sene vizyona girmiş , sosyal normun içinden çıkmamayı ve topluma ayak uydurmayı öne süren mega bütçeli animasyonların zıttına Neşeli Ayaklar , bireyselliğinin önemini şanla kutlayan bir film . Mumble'ın dansetmesi törelere bağlı yaşlı penguenleri rahatsız eder . Bu hastalığın diğer penguenlere yayılmasından korkan yaşlılar , dans etmeyi doğal olmayan , korkulması gereken bir tehdit olarak teşvik ederler . Fakat tabi ki Mumble'ın dans kabiliyetleri önemli bir noktada maksatını gösterecektir . Fazla detaya girmeden Neşeli Ayaklar'ın Amerika'nın cumhuriyetçi kesimi tarafından " Eşcinselliği teşvik ediyor " a kadar kaçan gülünesi eleştirilere maruz kalması çok şaşırtıcı değil . Sadece karmaşık hayat dersleri görmek amacıyla sinemaya onca para veren aile sayısı fazla olmasa gerek . Çoğu aile bu tür bir animasyon filmine eğlenceli sahneler ve güzel görüntüler için gelir . Neşeli Ayaklar , bu bakımdan bekleneni fazlasıyla sunuyor . İlk olarak , içiçe geçen popüler şarkılar ve iç canlandırıcı dans sekansları taze ve rahat bir havaya sahip . Özellikle Mumble'ın dağ başında Stevie Wonder'a tap dansı yaptığı sahnenin neşesine kapılmamak için ölü olmak lazım . Filmin geniş Antartik peyzajını ve su altı sekanslarını gözlemlemek hayret uyandırıyor , özellikle penguenlerin su altında balık avlarken eş bulmak için birbirleriyle rekabete girdikleri sahne sırasında . Filmi izleyecek olan kişileri şehirlerinde bulabilecekleri en büyük perdeye sahip sinema salonuna yollarının düşmesi tavsiye edilir . Neşeli Ayaklar hakkındakı tek pişmanlığım , filmi IMAX ekranlarında izlemeyi akıl edememem .
