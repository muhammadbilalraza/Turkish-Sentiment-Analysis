Çoğumuz küçükken Indiana Jones'u büyük bir hayranlıkla izlemişizdir .
Kendi adıma en çok etkilendiğim sahne , Harrison Ford'un kutsal sandığı geri almak için çölde kovaladığı küçük Nazi grubundaki tüm rakiplerini bütün o ölümcül yolculuğa rağmen tek tek safdışı etiği idi .
Yine aynı yıllarda , belirsiz ve karamsar bir gelecekte Yolların Savaşçısı kimliğinde peşindekilerden kaçan Mel Gibson , benzer bir durumda karşımıza çıkmıştı .
Her iki film de çok sayıda ortak noktalarının yanında , baş döndüren bu kaçıp kovalamacalarla da aklımda yer etmişti .
İşte yine , oldukça sıkı yarış ve kovalamaca sahneleri ile izleyenleri etkileyen bir yapım var sinemalarımızda : Hızlı ve Öfkeli .
Daha ilk andan itibaren baş döndürücü bir hız duygusu hakim filme .
Ustaca kullanılmış kameranın temposu izleyiciye renk , ışık ve sesin öyle bir bileşimini sunuyor ki , sinema değil , sürücü koltuğunda oturduğunuzu hissediyorsunuz bir süre sonra .
Bu da , filmi benzerleri Speed , Days of Thunder ve Gone in the 60 Seconds'ın ötesine geçiririyor .
Günümüz dinleyicisinin beğenisine uyacak müziklerle destekli sahneler ise , zaman zaman klip tadında görüntüler oluşturmuş .
Tam sıkı bir dövüş beklerken , filmdeki Asyalıların bir anda yaramaz çocuklar gibi sopa yiyip marizlenmesi ise , yine daha önce görmeye alışık olmadığımız bir durum .
Filme damgasını vuran asıl başrol oyuncuları arabalar .
Teknik ve estetik özellikleri , otomobil merakı makul düzeydeki izleyicinin bile aklını kesinlikle başından alacak düzeyde .
Los Angeles'ın kozmopolit atmosferinden kesitler de aynı şekilde baştan çıkarıcı .
Bütün bunların üstüne " erkeklerin dostluğu başkadır " , " kankalık " , aşk , ihanet , hız tutkusu gibi motiflere ve sırf karizmatik olması için tasarlanmış karakterlere de yer verince , ortaya , - tema olarak derinlemesine ve farklı sayılmasa da - sürükleyiciliğinden ötürü zevkle izlenecek bir yapım çıkıyor .
Otomobil meraklılarına şiddetle tavsiye edilir .
Film çıkışında arabanıza binmeden önce çok iyi düşünün .
