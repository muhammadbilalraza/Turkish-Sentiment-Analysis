Toplum düzeni içerisinde hepimizin yer aldığı bir basamak mevcut .
Kimimiz ortalamanın üzerinde bir işe , hayallerimizi süsleyen aileye sahip olsak da o basamakların aşağısındayız .
Kimimiz vurdumduymazdır ama " o " cool’dur ve sevilen hep o'dur .
En nihayetindeyse bizden hep daha iyi olan birileri vardır .
Babalar Savaşıyor da genel hatlarıyla bu çerçevede dönen bir hikaye .
Bir diş tedavisi esnasında yanlışlıkla üreme organları etkilenen ve kısır olduğunu düşünen , ezik Brad Whitaker ( Will Farrel ) hayallerinin kadınını elde eder . “İyi bir baba” olmayı kendine görev edinen Brad , eşinin çocuklarının biyolojik babasının eve gelmesiyle kendini tehdit altında hisseder .
Henüz Brad’e alışmamış çocukların , bir ortaya çıkıp bir kaybolan ve onları hep şımartan babalarına aşık olmaları yetmiyormuş gibi Dusty ( Mark Wahlberg ) herkesi etkileyebilme yeteneğine sahip , cool “kötü çocuktur . ” Dusty eski eşinin evlendiğini duyunca onu ve ailesini geri almak için harekete geçince tipik bir Hollywood filmi ortaya çıkar . Wahlberg daha önceleri çoğunlukla aksiyon , suç filmlerinde ciddi karakterleri canlandırırken özellikle Ted filmi ile birlikte komedi konusunda da yıldızı parlamıştı .
Mark Wahlberg , Will Farrel ile ilk olarak 2010 yılında The Other Guys filminde bir araya gelmişti .
İkilinin enerjisi o zaman da pozitif yorumlar almıştı , bu filmde de birlikte başarılı bir performans gösteriyorlar .
Horrible Bosses 2 , We Are the Millers gibi filmlerin yönetmenliğini ve senaristliğini yapan Sean Anders bu filmde de tarzını koruyor .
Fakat absürt öğelerin yer aldığı ve herkesin mutlu sona sahip olduğu film daha testosteronu yüksek bir erkek filmi olarak boyutlandırılmış .
Brad iyi bir baba olmaya çalışırken ve geçmişini de bilerek empati kurulacak bir karakterken Dusty egosal sebeplerle ailesini geri isteyen filmin çatışma unsuru olarak ekranda yerini alıyor .
Sonunun hızla bağlandığı filmde bir anda her şey pozitifleşirken en güzel mesajıysa ezik ya da cool ; herkesin kazanacağı ve kaybedeceği durumların yaşandığı , bir başkasına karşılık insani kaygıların olabilmesi .
Çerez kategorisinden sayabileceğimiz bu film özellikle erkeklerin hoşuna gidebilecek , kafa boşaltmaya uygun .
