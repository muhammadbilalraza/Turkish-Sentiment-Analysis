Çocukluğumuzda kurduğumuz hayal dünyasının ve kendi ürettiğimiz masalların kahramanı olan Barbie , son yıllarda hikayeleri birbirinden bağımsız filmlerle beyazperdede çocuklarla buluşuyor .
Barbie : Uzay Macerası’nın ( Barbie : Starlight Adventure ) , son yıllarda distopik dünyalarda geçen genç hedef kitleye yönelik filmlerin ütopik bir versiyonuna sahip olması şaşırtıcı değil .
Hatta Barbie , örgü saç modelinden giyimine kadar adeta Açlık Oyunları’nın Katniss Everdeen’ini anımsatıyor .
Nitekim sevimli tonda dövüş , yarış sahneleri Açlık Oyunları , Uyumsuz gibi filmleri , dev heykeller Game Of Thrones’u , hikaye gereği galaksinin merkezine yapılan yolculuk Jules Verne’nin Dünyanın Merkezine Yolculuk’unu ve Armageddon’u anımsatmıyor değil .
Özgün olmamasına rağmen yine de yaratılan dünyayla temiz bir iş çıkartılmış .
Filmin hikayesi kısaca ; Barbie farklı türde çeşit çeşit ve rengarenk hayvanların olduğu bir ormanın içerisinde babasıyla huzur içinde bir hayat sürüyordur .
Bir gün gökyüzündeki yıldızlar eskisi gibi parlamamaya başlar ; yıldızların dansı bitmiştir .
Galaksinin geleceğinin tehlikeye girdiğini anlayan kral gezegeni kurtarmak için yetenekli gençlerden bir ekip kurar ; galaksinin merkezine yolculuk edecekler ve yıldızların tekrar dans etmeye başlamasını sağlayacaklardır .
Uçan kaykaydaki başarısı ve farklı yetenekleriyle Barbie de bu ekipten biridir .
Efsaneye göre bir kişi bunu sağlayabilecektir .
Bu liderin kral olduğu düşünülürken Barbie kendini keşfetmek için de bir yolculuğa çıkar .
Kötü karakterin olmadığı , rengarenk kostüm ve insanların olduğu film özellikle küçük kızlar için keyifli olacaktır .
Yaratılan etkileyici dünya , şarkılar , Barbie’nin hayvan arkadaşı Pupcorn gibi eğlenceli karakterler , arkadaşlığın ve iyi olmanın önemi , kendine güven gibi konularla film keyifli bir macera sunuyor .
