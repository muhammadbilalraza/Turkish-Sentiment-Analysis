Asya korku sinemasının yükselişi değilse de , bilinilirliği artarak sürüyor .
20’lerin başında , Hollywood işi sentetik korku filmlerinin iyice tadının kaçtığı bir zamanda , internet üzerinde popülerleşen ve hemen Hollywoodlaştırılarak devşirilen ' Ringu ' , ' Ju - on ' , ' Dark Water ' gibi filmler bu coğrafyadan gelen tür filmlerine seyirci ve eleştirmen gözünde hatırı sayılır bir kredi kazandırdı .
Aslında Asya sinemasının oldukça güçlü bir korku geleneği ve bu türe ait verilmiş Onibaba , Kaidan ( 1964 ) gibi güçlü erken zaman örnekleri var .
Türk seyircisinin de korku filmlerine ve özellikle ' supernatural ' denen doğaüstü fenomenlere meraklı olduğunu da düşünürsek bu filmlerin iyice sıkıcılaşmış fantastik sinemaya ciddi katkı yaptığını kabul etmek gerek .
Fakat ' Ringu ' ve benzerleri ile gelen ; kadim lanetler , ıslak , uzun saçlı kızlar , ölmüş ikiz kardeşler gibi ögelere sıkışan yeni Asya korku sinemasının çabuk bir tükeniş yaşadığı da ortada .
Yoga / Ölüm Peşimizde , Asya korku sinemasının ürettiği klasik reçetelerin dışına çıkmak isteyen , bunun için de şehirli bir öykü kurgulayarak , lanetli bir yoga okulunu ve onun genç ve güzel kadınlardan oluşan öğrencilerinin / kurbanlarının başına gelenlerden medet uman ve korkunç olmaya çalışan bir film .
Temmuz tenhalığında vizyonun stok filmler festivaline dönüşmesinden faydalanılarak ansızın gösterime sokulan ve yönetmen Jae - yeon Yun’un 6 yıl aradan sonra ikinci filmi olan 2009 yılı yapımı Ölüm Peşimizde , Güney Kore sinemasının artık iyice ustalaştığı ince zanaata sonuna kadar sahip bir film .
Kore’li sinemacılar , Hollywood tarzı anlatımı sonuna kadar benimsemiş ve teknik anlamda taklit ettikleri bu sinemayı neredeyse aşmış durumdalar .
' A Bittersweet Life ' gibi eşi benzeri olmayan filmlere imza atabilecek kadar yetkin , gerçek bir sinema endüstrisi kurmayı başarmışlar .
Fakat ne kadar zorlarsanız zorlayın , başta hırsı yüzünden çıldırmış Jae - yeon Yun olmak üzere oldukça karikatürize edilmiş karakterlerden oluşan bir gurup güzel kadının teker teker öldürülüşünü izlemenin pek de ilginç bir tarafı yok !
İtalyan Giallo’larında , Amerikan Slasher’larında kesilmiş biçilmiş binlerce kadını / adamı görmüş tür meraklısı seyirci için artık bir korku filminin daha fazla çabalaması gerek !
Ölüm Peşimizde , yine tüm Asya filmlerinin sahip olduğu abartılı duygusallığı , grafik açıdan zengin bir şiddet ile harmanlayor .
Plastik makyajların başarımı üst seviyede bir işçiliğe sahip .
Asya sinemasından da makyaj ve efekt ustası Tom Savini’lerin , Rick Baker’ların , Stan Winston’ların çıkacağı günler yakındır artık ve film bunların da yardımıyla , fabrikasyon Hollywood işlerinden bir nebze olsun öne çıkmayı başarıyor ama yine de daha önce bu diyarlardan gelen seleflerinin yanında çok parıltısız ve sıkıcı kalıyor .
Artık önümüze çıkan her Asya korkusunu bağrımıza basmamamızın hayrımıza olacağının bir işareti gibi adeta .
Bu arada orijinal adı ' Yoga Hakwon ' olan ve dünyayı ' Yoga Class ' , ' Yoga Institute ' , ' Yoga Academy ' gibi isimlerle gezmiş bir filmi , oldukça baştan savma bir tavırla ' Ölüm Peşimizde ' diye isimlendirmeyi , filmi getirenlerin ısrarla yaptığı bir tuhaflık olarak görüyorum .
Aynı isimde Türk sinemasında 1960 , 1972 , 1994 ve 20 yıllarında çekilmiş tam 4 film olduğunu söylersek isimlendirmenin özensizliği konusunun altını iyice çizmiş oluruz .
Eğer , sıcaktan bunaldığınız bir Temmuz gününde klimalı bir sinema salonunun serinliğine ve yalnızlığına ihtiyacınız varsa , aynı zamanda iflah olmaz bir korku filmi meraklısı iseniz ' Ölüm Peşimizde ' sevmeseniz de katlanabileceğiniz bir tercih olacaktır .
Bunun dışında çok önemli bir film değil , görülmese de olur . twitter / Friendfeed : murattolga
