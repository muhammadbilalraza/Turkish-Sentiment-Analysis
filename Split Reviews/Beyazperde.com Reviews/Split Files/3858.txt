Ruh filmi ile büyük bir çıkış yakalayan ve ani korkutma efektlerine pek de fazla başvurmadan da korkutulabileceğini bir kez daha kanıtlayan yönetmen Nicholas McCarthy'nin yeni çalışması Şeytanın Kapısında , aynen bir önceki film kadar ilginç ve neredeyse orijinal .
Alıştığımız kuralları hem sonuna kadar kullanan , hem de bunları farklı formlarda , şaşırtıcı bir kurgu ile sunan isim , hem kafaları karıştırmayı , hem de her geçen dakika gerilimin dozunu yükseltmeyi başarıyor .
Hikaye aslında olabildiğine sıradan .
En azından seyirci olarak ilk dakikalarda gördüğümüz şey bu .
Genç ve güzel bir kız , yeni tanıştığı güvenilmez bir erkek ve her şeyi değiştirecek bir anlaşma .
Ashley Rickards tarafından canlandırılan ve hikaye boyunca farklı ruh halleri ve hatta fiziksel değişimler ile bizi selamlayan karakter , görünüşte her şeyin merkezi olarak görünüyor .
İşin şaşırtıcı yanı ise hikayeye dahil olan iki yeni karakter ile olayların bambaşka bir boyuta taşınması oluyor .
Emlak işinde çalışan ve iş hayatı dışında dünyada pek de bir " varlığı " olmayan Leigh ( Catalina Sandino Moreno ) ise , ilerleyen yıllarda bir evin satış işini üstüne alıyor .
Evin lanetli olduğu hikayesi kulağına çalınıyor ama beklenildiği gibi bu dedikoduları kulak ardı ediyor .
Yıllar evvelinde kaybolan evin kızı karşısına çıkıyor , ufak çaplı bir şokun ardından her şeyi yine mantık çerçevesine oturtmaya çalışıyor .
İzleyici olarak yaşayacağımız küçük çaplı bir şoktan sonra bu kez kurguya üçüncü bir kahraman dahil oluyor .
Leigh'in güzel ve yalnız kalmayı tercih eden kardeşi Vera ( Naya Rivera ) bir şekilde bu kabusa dahil oluyor ve perde arkasında neler olduğunu araştırıyor .
Üç karaker , üç farklı hikaye anlatmı ve merkezde yatan tek bir korku .
Başlangıçta sizi rahatsız etmesi muhtemel anlatı tarzının ilk yarım saatin ardından gerçek anlamda keyif veren bir tecrübeye dönüşmesi , gizemin katman katman dizilip , yavaş yavaş " paketin " açılması yönetmen Nicholas McCarthy'nin bu film için yaptığı en iyi şey !
Hikaye ve anlatı üslubunu bir yana bırakacak olursak , Şeytanın Kapısında ufak çaplı ani korku sekansları haricinde özellikle de atmosferi ile korkutmanın peşinde .
Bahsi geçen evin ( her ne kadar sürekli karşımızda olmasa da ) sıradan ama tekinsiz görüntüsü , malum olayın olduğu oda ve ayna ve hatta Vera'nın huzurlu görünen ancak korunmasız dairesi .
Psikoloji , doğa üstü , iblisler ve şeytani çocuk temasının bir karışımı olarak zaten yeterince geren film , mekan ve atmosferin de katkısı ile iyice havaya sokuyor .
Genel olarak başından sonuna kadar görevini layıkıyla yerine getiren Şeytanın Kapısında'nın en büyük hatası ise kolay kolay kimseyi tatmin etmeyecek olan finali .
Her şeyin yerine oturduğu , büyük bir merakla her şeyin çözüme kavuşmasını beklediğiniz son 10 dakikalık kısımda her şeyin " tatlıya bağlanması " açıkçası kolay kolay kabul edilesi bir tercih değil .
Buna bir de yer yer " atlaya zıplaya " ilerleyen gelişmeler eklenince , konsantrasyonunuzun bozulması pek zor olmuyor .
Bazı eksiklerine rağmen genel olarak ortalamanın epeyce üstünde olan Şeytanın Kapısında , yavaş pişen , ağır ağır ürküten ve daha sonra gerçek anlamda rahatsız eden film örneklerinden bir tanesi .
The Pact filmini sevenler ise bu yapımı baş tacı edebilirler !
Yıllardır süre gelen bol kanlı ancak amaçsız korku ve gerilim filmlerinden sıkıldıysanız , Şeytanın Kapısında sizin için ilginç bir " akıllı korku " örneği olacaktır .
Unutmadan , yaptığınız anlaşmalara dikkat edin ! burcinaygun@gmail.com
