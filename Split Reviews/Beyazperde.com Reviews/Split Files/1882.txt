Gidelim mi , gitmeyelim mi diye fazla kafa patlatmadan " Virüs " adıyla sinemalarımızda arz - ı endam eden hilkat garibesini izledik .
Film hakkında anlatacak hiçbirşey yok .
Kahramanlarımız kapalı bir mekanda ( bu sefer bir Rus araştırma gemisi ) bir yaratıkla karşı karşıya kalırlar .
Ya öleceklerdir ya da . koşarlar . ateş ederler . koşarlar . ateş ederler . koşarlar . ateş ederler . gerilimi arttırmak için önlerine aniden kedi veya az önce onlardan ayrılmış olan bir arkadaşları atlar . koşarlar . ateş ederler .
AH .
Yeter yahu .
Efendim bilindiği üzere bu kapalı mekanda bilinmeyen kötüyle karşı karşıya kalma durumu bizlere Ridley Scott babanın 1979 yapımı " Alien - Yaratık " filminden miras .
Türünün öncüsü .
3-5 veya 7 kişilik gruplar ( dikkat edin hep böyle ) uzayda ( ilk akla gelen " Event Horizon - Ufuk Faciası " , sayısız B - yapımı ve Carpenter'dan " Dark Star " ) , suda veya su altında ( yine yakın dönemden " Deep Rising " , eskilerden " Deep Star Six " ( hey bu bayağı iyi ) , sayısız B - yapımı ) , karada ( " Predator - Av " , sayısız B - yapımı ) bir yaratık tarafından sırayla katledilirler .
Sonunda sadece bir , bazen iki kişi ( filmin has kadını - ona yardımcı olan ikincil roldeki erkek ) kurtulur .
Grupların sosyo - kültürel dengeleri hep çok iyi ayarlanmıştır .
3 kadın - 4 erkek , 2 kadın - 3 erkek vs. kesinlikle bir zenci , uzak doğulu veya " Virüs " ' teki gibi Maori yerlisi ( filmin en büyük değişikliği - herifin nasıl öldüğünü bile hatırlamıyorum ) bulunur .
Grupta haliyle bir tane kahraman , bir tane mantık adamı , bir tane korkak , bir tane çıkarcı adam ( çocuk filmi olsa bir tane de obur ) bulunur .
Yaratık gidilen yerde ya zaten vardır , ya da bir yumurta - larva şeklinde orada bulunur , gemiye alınır , sonrası çorap söküğü gibi gelir .
Yaratık nedir kimdir , niye öldürür gibi soruların cevaplarını bulmakla genelde vakit kaybedilmez .
Yine bu filmler kendi aralarında ikiye ayrılırlar .
Yaratık kapalı mekanda ( uzay gemisi , su gemisi , müze vs. ) oranın ev sahipleriyle hesaplaşır , ya da asıl kahramanlarımız olay yerine sonradan buyurup öyle parçalanmaya başlanırlar .
Kahramanlarımız genellikle cephaneleri asla bitmeyen en son model süper silahlara sahiptirler .
Amaç bol bol kopan yaratık bacağı , kolu , kafası birde yaratığına göre değişen , tanımlanamayan parçalar göstermektir .
Bu tür filmlerde kadınlar inanılmaz derecede cesur ve güçlüdür , çoğu erkeğe beş basarlar ( gerçek hayat gibi ha ) .
Yaratık genelde yakılarak , elektrik verilerek , müsait bir yerine bomba yerleştirilerek veya uzaya fırlatılarak yok edilir .
Her zaman bir devam filmi için bir kapı aralık bırakılır .
Çalıların altında unutulan bir yumurta - larva veya intikam almak için gelen , öldürülen yaratığın amcaoğlu vs. Ridley Scott'un klasiğinde uyguladığı " gösterme ama hissettir " taktiği halen uygulanır .
Kahramanlarımız haliyle içinde bulundukları mekanı şöyle bir gözden geçirme arzusu taşırlar .
İşte bunlar dolaşırken duvardaki bir gölge , uzaktan gelen çığlık / böğürtü sesleri .
Scary .
Huhuhu .
Ay aman çok korktum .
Genelde ilk 30-45 dakika birşey olmaz .
Sonra olaylar aniden patlak verir .
Kopan kafa sayısı dakikada 2'ye yükselir .
Film posterinde güzel çarpıcı bir slogan kullanılır .
" Uzayda Çığlığını Kimse Duyamaz " , " It Is Aware " , " Mehmet Efendi 5kg . ' lık OMO'yu Unutma " gibi .
" Virüse " geri dönmek gerekirse .
Oyuncu kadrosu sağlam aslında .
Yılların eskitemediği , ev kirasını ödeyebilmek için her tür filmi çeken Donald Sutherland .
Kaptan rolünde başarılı gibi , ama komik de duruyor bir yandan .
Sonra Baldwin kardeşlerden William .
O kadar çok ki bunlar , Alec dışında adamları hep birbirine karıştırıyorum .
Eh birde tabii bir dönemin " scream - queen " ' i Jamie Lee Curtis .
Ama işte sadece bu kadar .
