Mesleki bir zorunlulukla , sonuna kadar dayanıp okudum Harry Potter'ı .
Kötü bir çocuk kitabı .
Tam da , " yeni dönem " yazar taifesinin adeti olduğu üzre , her tür yaratıcılıktan özellikle kaçınan Joanne K. Rowlings , bunun yerine zorlama oldukları belli olan , ucuz panayır trüklerini andıran , keşifler koymayı yeğlemiş .
Sanki kitabı edebi bir eser yaratmak için değil de , hemen filme alınsın düşüncesiyle görsel yönü ağır basan , geliştirilmiş film öyküsü formunda yazmayı tercih etmiş .
Kitabın yazarı Rowlings , ya fantastik edebiyat örneklerini takip etmemiş ya da bilinçli olarak bir pazarlama taktiğini daha kafasındaki fikri kağıda dökmeden önce uygulamaya koyulmuş .
Yoksa bir büyücüler bankasının varlığı , bu bankada sadece büyücüler arasında tedavül eden bir para biriminin yatması , öte yandan büyücü ve cadıların kendilerine gereken malzemeleri bulup edinmek yerine dükkanlardan para karşılığı alması gibi nedeni anlaşılamayan biçimde ayakları yere basan , gerçek yaşamın tatsız unsurlarını sihirle büyüyle bağdaştırmaya eli varır mıydı ?
Ben Küçük Prens'i okumasını tavsiye ederim .
Tabi bu imgeleri , bu şekilde kullanarak bi tür " kontr - efekt " yaratmaya çalışıyorsa o zaman kendisine diyecek sözüm olmaz .
Ama öyle değilse bu kitabın neden Talim Terbiye Kurulu tarafından ilkokul çocuklarımıza önerildiğini merak etmekten alamıyorum kendimi .
Ne tür pedagojik yöntemler buldular da içinde bu kitabı önerdiler ?
Hepsinden önemlisi adı neden Felsefe Taşı ?
Çocuklara felsefeyi sevdirmek için desem , kitabın içinde herhangi bir felsefi kırıntı bile yok ki .
Bu durumda çocukların bu kitaptan çıkaracakları hisselerle ilgili iki masum tahmin yürütmekten başka elimden gelen bir şey yok : 1 " Bak oğlum baban bu yaşına geldi hala Muggle'lıktan kurtulamadı , herhangi bir bankada birikmiş hesabı yok , ömrü boyunca çalıştı durdu şimdi emekli maaşıyla bırak ay sonunu , hafta sonunu bile getiremiyor , sen kafanı çalıştır da şu Gringotts Bankası'nda hesap aç kendine , artık çalar mısın çırpar mısın , kapkaççılık mı yaparsın senin bileceğin iş , ama bir yatrımın olsun , bak reel ekonominin hali ortada " ya da 2 Okumakta , mühendislikte , doktorlukta para yok , sen iyisi mi bir Quidditch takımının alt yapısına yazıl da hayatın garantide olsun .
Arayıcı mı olursun , Yakalayıcı bilmem ama o Quaffle denen merete dört elle sarıl , o senin geleceğindir .
Evet zıpırlığı bırakalım da , işin bizi asıl ilgilendiren kısmına gelelim ; Ülkü Tamer'in tüm kurtarma çabalarına rağmen vasatın altına inmekten kendini alamayan böylesi bir kitabın filmi , beklenenin aksine nasıl başarılı bir yapım olabiliyor ?
Şaştım .
Film kendi bütünlüğü ve görselliği açısından hiç de fena değildi .
Her ne kadar klasiğin ötesine geçemeyen bir dili olsa da tökezlemeden ilerlemeyi başarıyordu .
Ama her şey buraya kadar , bundan sonraki bölümlerin filmlerinden ne bekleyebiliriz ?
Yazar'ın Gringotts'daki hesabıyla bağıntılı sebeplerden ötürü , 7 kitaptan ibaret kalmayacağına emin olduğum bu serinin , diğer filmlerine anlatacak ne kaldı ki ?
Sözlük : Felsefe Taşı : Bildiğimiz Afyon Mermeri , TaşMuggle : Gemisini kurtaramayan kaptan anlamında bir deyim .
Gringotts : Kelime anlamı olarak " Hortum " demektir , Ama burada cadı aleminin yatırımlarını değerlendirdiği bir bankanın ismidir .
( Niçin bu ismi aldığı bilinmiyor ) Quidditch : Cadı - Büyücü dünyasının futbolu diyebiliriz , yine stadyumda oynanır , ama döner bıçakları , yerini kara büyülere bırakır . Quaffle : Meşin yuvarlak'ın biraz geliştirilip kanat takılmış şeklidir . * Virgülü istediğiniz yere koyabilirsiniz .
Bu hafta gösterime giren Atlantis : Atlantis : Kayıp İmparatorluk'a gönül rahatlığıyla çocuğunuzu götürün , aşağıdaki yazının yazıldığı alfabeyi yaratan uygarlığın hikayesinden dersler çıkarsın .
