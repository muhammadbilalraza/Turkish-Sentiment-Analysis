Türler arasında hayata geçirmesi en zorlu örneklerden bir tanesidir dram .
Ne abartıya kaçıp , en sulu gözlü izleyiciyi dahi " yok artık " dedirtecek , ne de etliye sütlüye karışmadan ucuz bir hikaye anlatacaksınız .
Hepsinden önemlisi ise elinizde sunacak gerçekten kaliteli bir hikaye olacak .
Şayet bu sözkonusu olmazsa geriye Yeşilçam'ın artık akıllara ziyadesiyle kazınmış klişelerinden başka bir şey kalmaz .
Lakin o dönemden günümüze kadarki süreçte vizyona girmiş , bir şekilde izlediğimiz , ünlensin ünlenmesin neredeyse her tür dram filmi bu tuzaklara düştü , düşüyor .
Bu haftanın filmlerinden olan Bir Nefes Yeter için de durum bundan ibaret .
Geçtiğimiz dönem vizyona giren ve seyirciyi ikiye bölen Evlenmeden Olmaz adlı komedi filmi ile öne çıkmış , daha önce TV işlerine de imzasını atan Yasemin Erkul Türkmenli , bu kez romantizm soslu bir dram filmiyle gelmiş .
Oyuncu kadrosu çizgiyi geçmiş , müzikler kayda değer ancak geriye kalanlar ise bilindik .
Hem de ne bilindik .
Zengin kız , fakir oğlan ya da tam tersi bu sefer pek geçerli değil .
Değil ancak diğer bütün tür klişeleri yerli yerinde , sabit bir şekilde bekliyor .
Hastalanan kız ya da oğlan , buram buram aşk , ümitsizlik , geçmiş travmalar yüzünden gerçeklikten kopuşlar , bir köşeye çekilip " hayat boş " ritüelleri .
Hepsi de olduğu gibi duruyor .
Bir Nefes Yeter , bahsini ettiğim tüm bilindik öğeleri tekrar tekrar kullanmış ve neticede orijinal bir fikir varmışcasına seyircisini ele geçirmeyi hedeflemiş .
Yani bol göz yaşı , geçmişin o tozlanmış romantizmi .
Başka bir deyişle , yine aynı yolda yürüyoruz ve işin ucunda ışık yok .
Nefes genç , çok güzel ve iyi kalpli bir kız .
Hayata dair pek bir beklentisi yok gibi .
Doğuştan gelen rahatsızlığı yüzünden geleceği olmayan , daha doğrusu ölümü bekleyen bir karakter .
Kısa süre önce tanıştığı Yaman ise yine iyi kalpli , sevgi dolu ve geçmişinde yaşadığı bir olay yüzünden ileriye pek bakamayan , ümitsiz sayılabilecek bir genç adam .
Nefes ile yolları kesişen Yaman , güzel kıza gönlünü kaptırıyor , ömründen geriye sayılı gün kalan kadın da karşılık veriyor .
Mutlu bir hayat sürmesi gereken çift , gerçeklerle yüzleşip hem geçmişlerinden sıyrılmak , hem de olmayacak bir geleceği yaratmak için çabalıyorlar .
Yasemin Erkul Türkmenli , görsel anlamda Refik Çakar ile müthiş bir uyum yakalayarak çok şık bir iş çıkartmış .
Gözleri mutlu eden , ruhu hem ısıtan hem de acıtan bir masalın puslu , yapraklar altındaki " havası " .
Bu açıdan iki ismi de tebrik etmek gerekiyor .
Keza besteci Gökhan Kırdar da hikayeyi destekleyecek , hoş tınılarıyla büyük destek sağlıyor filme .
Yapımın en kuvvetli olduğu taraf ise oyunculuklardan yana .
Filmin ana kahramanları kadar , irili ufaklı roller de izleyicisini tatmin edecek seviyede .
Nefes karakerine can veren Tuvana Türkay , daha önce yer aldığı komedi filmlerinden sonra burada gözleri rahatlıkla yaşartacak performansıyla mesut ediyor .
Keza travmatik Yaman'ımız Seçkin Özdemir de yine üstüne düşeni yerine getiriyor , Türkay ile inandırıcı ve empati kurulması kolay iki karaktere dönüşüyor .
Filmin oyunculuk açısından belki de en dikkat çeken ismi ise anne rolündeki Zuhal Gencer Erkaya .
Tiyatro kökenli Erkaya , alkışı hak ediyor .
Bir Nefes Yeter , güzel bir kadro , teknik açıdan temiz bir sunum ve tatmin edici bir dramatik kurguya sahip olsa da , neredeyse tamamen klişelere bel bağladığı ve işin üstüne koyacak yeni bir tuğlası olmadığı için maalesef alıştığımız eski usul yapımlardan bir tanesi .
Ağlamak içinse iyi bir tercih . burcinaygun@gmail.com
