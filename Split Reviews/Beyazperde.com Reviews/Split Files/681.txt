Kabul edelim James DeMonaco’nun 2013 tarihli “ilk” Arınma Gecesi filmiyle birlikte yakalamış olduğu istikrara , yakın tarihte pek az yönetmen sahip olmuştur .
Sinema arenasına ilk adımını atmayı başardığı Ethan Hawke’lı , Vincent D’Onofrio’lu Staten Island gibisinden ortalama bir yapımın ardından ; yine bir kısım sinema çevrelerince yerin dibine batırılan başka bir yapımla popüler sinemanın süperstarlarından biri olması , pek de tahmin dahilinde bir şey değildi ! 
  Ethan Hawke ile girdiği iş birliğini Lena Headey gibi bir başka yıldız isimle pekiştirmiş olmasına rağmen 3 milyon dolar gibisinden komik bir bütçeye sahip olan filmin ; totalde 100 milyon dolara yakın bir ticari başarı yakalaması , elbette ki devam halkalarının önünü açacaktı .
Fakat yakın tarihte Testere ya da Paranormal Aktivite gibisinden bol testosteronlu , bol çığlıklı para sayma makinalarına dönüşen yapımların aksine ; “Arınma Gecesi Kültü” salt DeMonaco’nun kontrolünde kalabilmeyi başardı . 
  Yönetmen DeMonaco , düşük bütçeli bir tek mekân gerilimini , yavaş yavaş şehrin sokaklarına yaymayı başararak , ufak çaplı da olsa nefes alıp veren bir öykü evreni yaratmayı başardı .
Hatta Frank Grillo suretinde öyküye eklenen Punisher varyasyonu karakteriyle de ; direksiyonu intikam hikâyesi yönüne kırmayı da ihmal etmedi .
Gelen her yeni devam halkasıyla birlikte , aksiyonun çapı ve öyküye eklemlenen grafik objeler de vahşileşmeye başladı .
İşleyiş konusunda tartışmalar olsa da ; bütün bir yıl boyunca püriten takılabilmek adına “24 saatliğine her türlü suçu işlemenin serbest olması” gibisinden bir fantezi , özellikle genç sinema izleyicinde kritik bir karşılık buldu !
DeMonaco’nun eleştirildiği konu ise , böylesine bir fikri , daha da yaratıcı fikirlerle zenginleştirmemiş olmasıydı . 
  Serinin son halkası olan İlk Arınma Gecesi ise , hızlı bir biçimde genişleyen her serinin başına gelen ortak kaderi taşıma geleneğini bozmuyor ve “köklere dönüş” klişesini işletmeyi uygun görüyor .   Fakat bu zamana kadar karşımıza çıkan pek çok preküelin aksine , üç filmlik işleyiş boyunca pek çok soru işareti barındıran öykü evrenine dair soruların cevabını verebilmek adına İlk Arınma Gecesi’nin elinde çok önemli fırsatlar bulunduğunu belirtmek gerekir .
Peki bu fırsatlar ne kadar değerlendiriliyor dersiniz ? 
  Dikkatli takipçiler bilir .
Film , ilk etapta The Purge : Island şeklinde duyurulmuştu .
Bu fikir değişiminin evveliyatında , ABD’nin Staten Adası’nda tertiplenen bir sosyal deneyi odağa alması yatıyordu .
Bu noktada seriyi sıkı sıkı takip eden pek çok izleyicinin kafasında ; The Belko Experiment ya da The Stanford Prison Experiment gibi yapımların konsepti ile evlendirilecek ve The Purge kültüne dikilecek bir prototip şablon oluşmuştu .
Fakat zaman içerisinde DeMonaco , orijin öyküsü kıvamına getirilebilecek yeni fikirlerle İlk Arınma Gecesi filmine giden en kestirme formülü bulmuş oldu . 
  Karşımızda her ne kadar bir “devrim” mücadelesi zemini olsa da ; filmin bu mücadeleyi , popcorn seyirlik sıfatından kopmamak adına fazlasıyla seyrelttiğini söyleyebilmemiz için kahin olmamıza gerek yok .
Amerika’da , iki kanadın da ortadan kalkmasını hedefleyerek seçmen karşısına çıkan The New Founding Fathers of America adıyla çıkmayı hedefleyen siyasi oluşum , kitle hareketine indirgemeden önce 12 saatlik çetrefilli sosyal deneylerine start veriyorlar .
Amaç ise ; en kemiksiz haliyle yarım gün boyunca tüm kanunların geçersiz sayıldığı bu deneyin , bireye indirgenebilirliğini ölçmek .
Elbette bu deneyin sonunda , sıradan vatandaşlara önerilen , 50 dolar gibisinden , çok da dudak uçuklatmayan miktarda bir ödeme yapılacak .
Fakat TNFFA , deneyi biraz daha ileri götürerek , “arınmayı başarabilen” denekler için çok daha fazlasını sunduğunda ise işin rengi , kaçınılmaz bir biçimde değişecek ! 
  DeMonaco’nun kalemi , her ne kadar ırkçılık saplantısı , iktidar angajesi , iktisadi iğdiş edilme gibisinden , aktüellik konusunda sıkıntı çekilmeyecek tüm konulara ev sahipliği yapacak kapsayıcılıkta görünse de ; tüm bu konu başlıklarını elinin tersiyle bir kenara iten ve tüm meseleyi daha ziyade 80’ler estetiği ile perdeye taşımayı hedefleyen bir öykü anlatıcısının alışkanlığıyla işliyor .
Bu seri için bir geri adım değil .
Nitekim DeMonaco’nun öyküyü ele alış biçimdeki yumuşaklık ve muğlaklık daha ilk filmden itibaren serinin kimliğine kazınmıştı .
An itibariyle dördüncü halkasına ulaşmış bir yapımdan çok daha radikal hamleler beklemenin doğruluğu epey tartışmalı …
Nihayetinde politik söylemler açısından beklenen ağırlığa sahip bir film yok karşımızda lakin hiçbir zaman da böyle bir iddia taşımadığı da bir gerçek ! 
  İlk Arınma Gecesi , bir orijin hikâyesi olarak vazifesini ne ölçüde yerine getirebiliyor peki ?
Devrim konusundaki kafa karışıklıkları halihazırda devam ediyor orası kesin !
Nihayetinde , serinin bu son halkasını , ilk halkaya bağlamanın evvelinde yola bir iki taş daha kondurmak gerekebilir .
Fakat öykü evreninde grafik anlamda soru işareti olarak kalan pek çok şey cevap buluyor .
Mesela Rob Zombie’nin Halloween güzellemesinde Myers’ın maskesinin , ana karakter ile buluşmasının ağırlığı ne ise ; burada da Purge Kültüne kimlik katan maskelerin ortaya çıkış amacını görüyoruz ( Tamam kabul edelim , sebepleri tahmin etmek için zihninizi fazla fazla yormanıza gerek yok ama klişenin işletiliş biçiminin başarılı olduğunu da pekala söyleyebiliriz ) . 
  Yönetmen DeMonaco , serinin bu dördüncü halkası ile birlikte koltuğu ilk defa başka bir isme bırakıyor .
Prömiyerini geçtiğimiz yıl Sundance Film Festivali’nde yapmış olan Burning Sands sayesinde arenaya hiç de fena sayılmayacak bir giriş yapan Gerard McMurray ; ikinci uzun metrajlı filmiyle , bir takım gerilimseverin kültü arasına yerleşen , müridi bol bir yapımı sırtlama riskine giriyor .
Neyse ki ilk sinemasal talimiyle akrabalık bağları yüksek bir yapım olması , bireysel becelerini sergilemesi için de nefes açıcı işlevi görmüş diyebiliriz .
Filmin gerilim ve aksiyon dozajı , meraklılarını büyük oranda tatmin edecek gibi görünüyor . 
  Nihayetinde , İlk Arınma Gecesi özellikle serinin meraklıları için öykü evrenine yeni katmanlar eklemeyi başaran bir yapım orası kesin !
DeMonaco’nun , ilk filmden bu yana tutturmuş olduğu ritimde herhangi bir eksilme söz konusu değil .
Bu bakımdan da serinin en hareketli , hararetli ve adrenalin dozajı yüksek halkası diyebiliriz .
Damak zevki bu yönde olanları büyük ölçüde tatmin etmeye yetecektir .
Fakat her şeye rağmen bir orijin hikâyesi olarak kendisinden çok fazla şey talep etmek acımasızlık olabilir !
