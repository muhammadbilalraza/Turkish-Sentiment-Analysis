Çağdaş Sinema Oyuncuları Derneği’nin ödülleri , 19 Mart Pazartesi 19:00 - 21:00 arasında Pera Palas’ta düzenlenen törenle verildi .
Erden Kıral başkanlığındaki jüri , tercihlerini 20 yılı içinde ülkemizde vizyona girmiş olan 9 sinema eseri içinden yaptı .
Emek ödülünü alan Atıf Yılmaz’ın kariyeri , Nebil Özgentürk’ün hazırlamış olduğu belgeselden alınan ( ve Atıf Yılmaz’ın bu tören için ' fazla uzun ' bulduğu ) görüntüler eşliğinde bir kez daha hatırlandı .
Balalayka’daki rolleriyle üç Rus oyuncu jüri özel ödülüne layık görüldü : Yakaterina Rednikova , Nadezha Gorelova ve Alla Juganova .
Umut veren kadın oyuncu , Fasulye’deki rolüyle Elvin Beşikçioğlu ; umut veren erkek oyucu ise Eylül Fırtınası’ndaki rolüyle Kutay Özcan oldular .
En iyi kadın oyuncu ödülüne Filler ve Çimen’deki performansıyla layık görülen Sanem Çelik’in ödülünü , onun adına filmdeki rol arkadaşı Bülent Kayabaş aldı .
En iyi erkek oyuncu ödülüne iki aktör layık bulundu : Savaş Dinçel’e ödülünü Selda Alkor , Şükran Güngör’e ise Şerif Gür takdim ettiler .
Yılların oyuncusu Şükran Güngör , bu ödülün kendisini için büyük bir sürpriz olduğunu söyledi .
ÇASOD’un web sitesi için yapılan çalışmalardan ötürü verilen ödül , Young New Media adına webmasterımız Barış Ergin’e takdim edildi .
Sinema camiasından çok sayıda insanın bir araya geldiği törende , Türk sinemasının sorunları ve sürmekte olan film projeleri üzerine hararetli sohbetler yapıldı .
