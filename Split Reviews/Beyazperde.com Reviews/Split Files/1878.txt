Düşes'i izlerken aklımda tek bir soru oluştu : Keira Knightley neden halen bir film yıldızı ?
Sağlık sınırlarının altında aşırı ince vücudu , ifadesiz suratı ve odunumsu oyunculuğu ile Knightley neden Karayip Korsanları'nda başrolü paylaştığı Orlando Bloom gibi 15 dakikalık boş ününü doldurup ortadan kaybolmuyor ?
Son Aşk ve Gurur uyarlamasından beri kostüm dramalarına yerleşen Knightley , Düşes ile oyunculuğunun kısa limitlerini pahalı 19. Yüzyıl kostümlerinin arkasında saklamaya devam ediyor .
Knightley üzerine olan gerçek hislerimi belli edip " Keira Knightley Fan Klübü " ile " At Suratlı Anoreksik Aktrisleri Koruma Derneği " ni kızdırmayı başardığıma göre Knigtley'nin dışında Düşes filmini kendi ayaklarında incelemeye başlayabilirim .
Düşes , 18. Yüzyıl sonları İngiltere'sinde modadan politikaya bin bir türlü değişime olanak kılan , zamanın süperstarı Devonshire Düşesi Georgiana'nın hafif bir biyografisi .
Düşes'in ilk yarısı kadınların o dönemde ne tür haksızlıklara kurban gittiklerini aslında gayet düzeyli ve ince bir biçimde ele alıyor .
Toplum içindeyken pahalı kostümleri ve parıltılı mücevherleri ile hayret uyandıran ve kıskandıran Düşes ve Leydi'lerin kapalı kapılar ardında zengin kocaları tarafından nasıl taciz edildiklerini , dövüldüklerini ve insani haklarının ellerinden alındığını gözlemliyoruz .
Mesela erkeklerin eşlerini belli bir uzunluğu geçmeyen sopalar ile dövmesinin yasal olduğunu öğreniyoruz .
Düşes , ilk yarısında Erkeklerin ( Özellikle zengin erkeklerin ) akıllarına gelen her konuda istediklerini söyledikleri bu dünyada kadınlara sadece güzel birer dekor olarak bakıldığını , kocaman balo odalarını süsleyen parlak avizelerden çok da farklı olmadıkları üzerine duruyor .
Filmden sonra aklımda kalan en ilginç diyalog Düşes'in yeni kocası Devonshire Dük'ünün ( Ralph Fiennes ) kadınların neden karmaşık elbiseler giydiği sorusuna Düşes'in verdiği cevap : " Erkekler konuşarak kendilerini ifade edebilir . Biz özgürce konuşamadığımız için elbiseler ile kendimizi ifade edebiliyoruz . "
Seyirci olarak istiyoruz ki bu tür ince gözlemler ile dönemin haksızlıklarını inceleyen orijinal bir kostüm draması ile filmi bitirelim .
Fakat haliyle dişi seyirciye pazarlanan filmin kadınların sadece pembe dizi tarzı aşk üçgenlerinden haz aldığını var sayan yapımcıları , bir kez daha bir sürü Viktoryan dönem kostüm dramalarının girdiği tuzağa giriyorlar ve Jane Austin'i kopyalamaya kalkışıyorlar .
Bu yüzden beklentilerimiz ne yazık ki doğru çıkıyor ve film ikinci yarısında Düşes'in gerçek hayatta İngiltere'nin politikasını yerle bir ettiği cesaret ve yenilik dolu hayatını incelemektense genç ve " yakışıklı " meclis üyesi Charles Gray ( İfadesiz oyunculuğu ile Keira Knightley ile yarışan Dominic Cooper ) arasında oluşan yasak aşkın üzerine gidiyor .
Tabii ki bu noktadan sonra Dük'ün koyduğu haksız yasaklar ve güç gösterileri ile bu aşkın imkansızlığının gittiği hem acı hem tatlı zorlama sonu tahmin etmek zor değil .
Filmin oyuncu kadrosu yukarıda bahsettiğim gibi gayet zayıf , iki istisna haricinde : Kısa rolüyle yılların getirdiği ustalığını konuşturan Düşes'in geleneklere bağlı annesi Leydi Spencer rolünde Charlotte Rampling ve Dük rolünde filmin en nüanslı ve en akılda kalan performansına imza atan Ralph Fiennes .
Sert ve acımasız maskesi altında sıkıcı geleneklerden bıkmış , çocukluk günlerini anan basit bir adam olmasına rağmen zorunlu olarak kendisinden beklenen otoriteyi devam ettirmek için uğraşan , iç karmaşa ile dolu bir karakter Fiennes'ın Dük'ü .
Özellikle pencereden oynayan çocuklara gıpta ile baktığı çekimde Fiennes'ın surat ifadesine dikkat edin .
Düşes , kostüm dramalarından beklenen muazzam kostüm tasarımı , detay dolu sanat yönetimi ve resimsi yumuşak ışıklandırmayı geride bırakmıyor .
Film gayet beklendik pembe dizi tarzı kostüm dramalarını seven seyirciyi memnun edecektir .
Fakat aranızda olur da Düşes'in gerçek yaşamı ve başarıları üzerine doktora yazmış bir okuyucu varsa fazla beklentilerle gitmeyin derim .
