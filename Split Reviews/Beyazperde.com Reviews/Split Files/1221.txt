Mahsun Kırmızıgül'ün Türkiye'nin bütün meselelerine birer birer parmak basma eğiliminin yeni bir uzantısı gibi görünen " Gecenin Kanatları " , ülkenin sol örgütlerinin ' çalışma biçimleri ' üzerine ' fikir verme ' işlevi üstlenirken , bir yandan da ' her şeyin üzerindeki aşk ' kavramını öne çıkarmaya çalışıyor .
" Gemide " yle müthiş bir giriş yapıp , ardından " Dar Alanda Kısa Paslaşmalar " la ritmini bulan , sonrasında " Maruf " la zor bir işin altına giren , " Kurtlar Vadisi : Irak " la nerelere savrulduğunu anlayamadığımız , " Barda " yla yeniden silkinir gibi görünen Serdar Akar'ı yönetmen koltuğuna oturtan film , ' ısmarlama ' bir işin bütün ipuçlarına sahip gibi .
Akar , kişisel sinemasının insanın özüne saplanan özelliklerini alabildiğine törpülediği , buna karşılık son derece yüzeysel portreler çizdiği yapımda , belli açılardan ' çekici ' olması beklenen bir hikâyeyi televizyon dizisi ( ki çok daha iyi televizyon dizileri var ) ayarında bir anlatımla resmediyor ve izleyeni kapıp götürecek herhangi bir sinemasal derinliğe meyletmiyor .
Geçmişten gelen bir hesaplaşmanın ( intikam duygusu ) tetiklediği bir ' canlı bomba ' eyleminin içine atıyor " Gecenin Kanatları " bizi .
Gece adlı genç bir kadının , üyesi olduğu sol örgütün eyleminde başrol oynaması bir rastlantı değil belli ki .
Ailesini katleden adamı yıllar sonra elimine etme fırsatı yakalayan genç kadın , eylem gününe kadar kalacağı ' güvenli ev'de rastladığı genç bir adam sayesinde aşkı keşfediyor ve idealleriyle aşkı arasında bocalamaya başlıyor .
Aslında büyük bir bocalama da yaşamıyor , ' görev'ini yerine getirmeye öncelik tanıyor , ama dış etkenlerle ' ince bir çizgi'de yürümeye başlıyor , eylemi tehlikeye atıyor .
Sol örgütlerin canlı bomba eylemi yapıp yapmadıkları üzerinden yürüyecek bir tartışmaya girmek yerine , " Gecenin Kanatları " nın anlatmaya çalıştığı şeyin ' ikna edici ' olup olmadığıyla ilgilenmek gerek diye düşünüyoruz .
Akar'ın son derece yüzeysel anlatımı , Mahsun Kırmızıgül ve Ahmet Küçükkayalı'nın hikâyeyi bir türlü derinleştiremeyen senaryosuyla birleşince ' başarısızlık ' kaçınılmaz gibi görünüyor .
İlk andan itibaren başlayan ' hamaset ' de işin içine girince , ' büyük ' laflar etmeye çalışırken ' bayat ' cümleler sarf eden bir yapıya bürünüyor film .
Hikâyenin aşka açılan penceresi de öylesine hızlı bir biçimde gelişiyor ki , neyin nasıl olduğunu anlayamadan aşkın iki kahramanını el ele kol kola görüyoruz .
Onları bu noktaya taşıyan elemanların neler olabileceği hakkında hiçbir donanım sağlamıyor senaryo bize .
Dolayısıyla da ' sıfır inandırıcılık'la yoluna devam etmeyi seçiyor yönetmen Serdar Akar ve neresinden tutulsa elimizde kalacak bir sonuca ulaşmayı da garantiye almış oluyor .
Filmin sol düşünceyi nereye koyduğu konusunda da kafası karışık gibi .
Son derece ' klişe ' karakterler ve diyaloglarla bir ' saptama ' yapmaya çalışan yapım , karakterlerin ' inanmışlık'ını da beylik cümlelerin ötesine taşımayı başaramıyor .
Sosyalist düşüncenin kişiyi yücelten özelliklerinin altını çizmeyi bir an bile düşünmeyen , her bir karakteri sığ sularda gezdirmeye çalışan , sonuçta da onları birer ' karikatür ' düzeyine çeken senaryo , ' ciddi ' bir meseleyi ' komik ' bir biçemle buluşturuyor .
Bunun bilinçli bir tercih olarak ortaya konduğu filmlerden farklı olarak kendini ciddiye alıyor " Gecenin Kanatları " .
Belki de en büyük handikabı bu oluyor ve ' cılız ' sinemasal hamleler eşliğinde oradan oraya sürükleniyor .
Tüm bu anlatımsal dağınıklığın içinde oyunculardan söz etmek de anlamsızlaşıyor aslında .
Beren Saat başta olmak üzere bütün oyuncuların hikâyeye inanmamış görüntüleri , ne onlara ne de filme bir katkı sağlıyor sonuç olarak .
Hem sol örgütün eylem planına hem de de filmin aşka yaptığı vurguya bir an bile inanmıyorlar , tıpkı bizler gibi .
Hâl böyle olunca , elde avuçta bir avuç ' barış güvercini ' kalıyor , ki onlar da ölüme mahkûm bir yalnızlığın içine çekiliyorlar .
