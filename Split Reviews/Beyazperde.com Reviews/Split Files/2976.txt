Muamma içeren bir suça yer veren ‘polisiye ' türü ile , suçla ilişkiye giren karakterler içeren ‘suç ' türü arasında kesin bir ayrım yapmak çok kolay değil .
Sinema söz konusu olduğunda , birine yakın duran bir film , diğerine de uzak düşmüyor .
Fakat polisiye filmler , tür sineması örneği olduğundan , türe özgü şemaları ve klişeleri bir kural gibi benimseyebiliyor .
Başta Fransız ve Amerikan sinemalarında olmak üzere , dünyanın hemen her yerinde polisiyeye pabucunu ters giydiren filmler yapılmış olsa da , polisiye türü aslında formülleri kolay olmayan , ustalık isteyen bir matematiğe dayanır .
Suç filmlerinin ise kesin olan bir tane kuralı vardır : Yasa ve kanunlara olan bağlılığını ve uyumunu yitirmeye başlayan özne zorunluluğu . 
Filmlerde söz konusu olan adi bir hırsızlık da olabilir , bir şirket yolsuzluğu da .
Suç filmleri klişe , kural ve kanun tanımaz .
Fakat iyi bir suç filmi , söz konusu suçluların izleyici üzerinde yarattığı etki ile oynar ve izleyicinin genel yargılardan uzaklaşarak , suça ve suçlulara daha derinlikli bir şekilde bakmasını sağlar .
Tabii ki bunu yapmayan her suç filmi kötü olacak diye bir şey yok .
Aynı şeyi polisiye türü için de söyleyebiliriz .
Öyle olsaydı , nihayet ele almaya başladığımız Bir Mafya Hikayesi ( Les Lyonnais ) ' nin bütünüyle kötü bir film olduğunu söylememiz gerekirdi .
Aslında stilize , cool ama aynı ölçüde yüzeysel bir film .
Stilize , cool ve yüzeysel olmayan film çok az değil mi , bu arada ? 
Bir Mafya Hikayesi , ‘Lyon Çetesi ' adı altında 70'li yıllarda şehir eşkiyalığı yapmış Momon'un eski hızlı ve tehlikeli günlere geri dönüşünü anlatıyor .
Bugün artık torun sevecek yaşa gelmiş olan ve eşiyle mutlu ve konforlu bir hayatı olan Mormon'u yeniden suç dünyasına çeken , demir parmaklıkların arkasına alınan Serge Suttel oluyor .
Biri dışarıda bir içeride olmuyor .
Momon ve Suttel çocuk yaşlarda tanışıp yasak elmayı beraber dişlemiş , pek çok kez aynı duvara işemiş iki yakın arkadaş .
Arkadaşlıklarının ürünü olan Lyon Çetesi çökünce yolları ayrılmış ayrılmasına ama , Suttel'in tutuklanması Momon'un içine oturuyor .
Eski tüfekler genç kuşaktan birilerini yanına alıp önce Suttel'i polisin elinden alıyor sonra ise Suttel'in kişisel belalarını teker teker domino taşı gibi indiriyor . 
Temelde , suç dünyasının kaygan temelleri üzerinde güçlü bir arkadaşlığın kurulup kurulamayacağını sorgulayan Bir Mafya Hikayesi'nin sorusu da bu arkadaşlık aslında .
Momon'un yıllardır görmediği arkadaşı için kendisini ve ailesini neden tehlikeye attığı sorusu film boyunca zihinleri meşgul ediyor .
Ve finalde bütün arkadaşlığı gözden geçirmemize sebep olacak , demir leblebi tadında bir gerçek bekliyor bizi .
Doğrusu finali açık etmeden , ağzımızdaki baklayı çıkarmadan bir yorum yapmak kolay değil ; ama belirtmekte fayda var : ‘suç dünyasında her şey yalanmış dolanmış ' türünden bir son söz doyurucu olmuyor . 
Polisiye türü konusunda uzmanlaşmış bir yönetmenin imzasını taşıyan Bir Mafya Hikayesi'nin yüzeysel bir polisiye olduğundan bahsetmiştik .
Bunun en büyük nedeni , gerçek olaylardan ilham almış olmasına rağmen karakterlerini tek boyutlu olmaktan bir türlü kurtaramıyor olması .
Mormon'un hayatı boyunca suç dünyasına dönmeyi beklemiş gibi , bir anda gizlenmelere ve silahlara alışmasına bir türlü ikna olamıyoruz .
Bizimle iletişim kurmayı filmin başındaki itirafın ardından kesiyor ve bir aksiyon yıldızına dönüşüyor karakter .
Ayrıca Suttel'in trajik bir şekilde ahlaki olarak yargılanması da anlaşılır değil , en azından neden yıllarca kalleşlik yaptığını , pişman olup olmadığını bilebilseydik .
İşte bunlar ve benzer sorular ortaya güçlü bir suç filmi çıkmasını engelliyor . 
Başa dönersek , iyi suç filmleri aynı zamanda sıradan insanın suç dünyasına kayışını ve oradan çıkma çabasını , sıradanlığa dönüşünü ustaca gösteren filmlerdir .
Bir Mafya Hikayesi , fazlalıklarından arındırılmış bir film , geçmişe ve bugüne dair en önemli anları takip ediyoruz paralel kurguyla .
Aksiyon bölümleri de gayet iyi çekilmiş , meraklısını heyecanlandıracaktır .
Ama fazlalıklar kağıt üstünde temizlendikten sonra , geriye davası belli olmayan bir silah arkadaşlığı , ve dostluk adına anlamsızca işlenen cinayetler kalıyor .
Her şey , ‘bu alemde kimse kimseye dost olmaz ' demek için miydi ? 
Suç kavramı , bugünün dünyasını anlamak için anahtar kavramlardan biri .
Hem içeride hem de dışarıda .
Bu nedenle galiba gerçek olayları stilize bir şekilde kurguya dönüştüren filmlerle birlikte , sahici suç filmlerine de ihtiyacımız var .
BBC'nin bu sene gerçekleştirdiği dört bölümlük mini drama ‘One Night ' iyi bir örnek mesela .
Kendi kardeşlerine bakmak zorunda kalan 13 yaşında bir çocuğun , bir çetenin zoruyla ırkçı bir cinayet işlediği bir günün hikâyesini , olayın içindeki dört farklı kişinin gözünden anlatıyor .
Her bölümde başa dönüp bir başka kişinin gözünden izliyoruz trajik olayları .
Sınıfsal meseleler , hoşgörüsüzlük ve şiddet hastalığı esaslı bir şekilde masaya yatırılıyor .
