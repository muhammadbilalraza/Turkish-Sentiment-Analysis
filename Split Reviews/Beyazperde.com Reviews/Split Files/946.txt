Baskın , loş bir odada namaz kılan genç bir adamın görüntüsüyle başlıyor .
Filmin sakin ve hüzünlü bir açılışı var , sonrası ise kelimelere dökülmesi kolay olmayan , insanın hayal gücünü aşan dövüş koreografilerinden oluşan bir aksiyon gösterisi .
Belki de son yıllarda çekilen en sıkı aksiyon / dövüş filmiyle karşı karşıyayız .
Kara Şövalye Yükseliyor ( The Dark Knight Rises ) ' un henüz sinemalarda olduğu bir zamanda böyle iddialı açıklamalarda bulunmak riskli biraz tabii ; ama karanlık Batman üçlemesini tamamlayan filmin en güçlü yanının dövüş sahneleri olmadığı kesin .
Hatta yönetmenin teke tek dövüş sahneleri konusunda isteksiz olduğu görülüyor .
Serinin son filmi geleneği bozmuyor ; kötüler baştan çıkarıcı ve ilginç , kahramanlar ise fiziksel ve ruhsal açıdan acılar içinde boğuluyor .
Amerikan Sineması'nın en çok merak edilen , tartışılan , arzulanan filmi Kara Şövalye Yükseliyor , sermaye ve sistem karşıtı olmanın ‘cool ' bir şey olmadığı mesajını gözümüze sokarak bitiyor !
O halde özetle ' baskın basanındır ' diyeceğimiz yazımıza geçelim : Cakarta'da yüksek katlı beton bir bina alemin en ' renkli ' suçlularını barındırmaktadır .
Çete elemanları , uyuşturucu satıcıları ve polis gördüğü zaman yolunu değiştirecek veya tam tersi onun üstüne gidecek her türden adam uyumak ve uyuşturucu üretmek için burasını tercih etmektedir .
En üst katta ise ' alemin kralı ' yaşamaktadır .
Baba olmaya hazırlanan idealist polis Rama özel bir tim eşliğinde bir sabah erkenden buraya girer .
İlk katlar sessiz sakindir , fakat merdivenlerde yaşanan bir karşılaşmanın ardından en üst kata haber gider .
Kral Tama polislerin geleceğini gayet iyi biliyordur , bu cesur polislere unutamayacakları bir hoşgeldiniz partisi yapmak için de elindeki insan kaynaklarını ve cephaneyi dibine kadar kullanmaya kararlıdır .
Polisler her katta biraz daha azalacak , giderek ' girmek var çıkmak yok ' sözünün metafordan uzak somut anlamını dibine kadar hissedeceklerdir .
Aslanın inine girmek zor değildir ama tanrı katına uğramadan en üst kata ulaşmak zordur .
Çıkış her ' level'da biraz zorlaşacaktır .
Aslında bu senaryoda yeni olan hiçbir şey yok .
Hatta bir internet sitesinde , dergide veya katalogda filmin özeti ile karşılaştığınızda atmosferi alınmış / aksiyonu abartılmış bir John Carpenter filmi izleyeceğinizi düşünebilirsiniz .
13. Bölgeye Saldırı ( Assault on Precinct 13 ) tarzı bir az mekan aksiyonu : Tabutta şık rövaşatalar .
Her şey son derece basit ama dövüş koreografisi öyle değil .
Öyle ki ; bunu şiddetli bir dans filmi gibi izleyebilirsiniz .
Bir de tabii filmin başka bir güzelliği var ; filmin kahramanı sitilize bir şekilde birilerini benzetirken , espri üstüne espri patlatmıyor .
Baskın ( Serbuan Maut ) ' ı diken üstünde izlenen gerilimli bir aksiyon filmi yapan , söz konusu binanın akıllara zarar bir yer olduğu konusunda bir inandırıcılık sorunu olmaması .
Akıllara doksanlı yıllarda boşaltılan , bir dönem üst üste binaları gösteren fotoğraflarıyla sosyal medyada popüler olan Kowloon Walled City'i getiriyor .
Daracık , üstü kablolarla kaplı sokaklarıyla ' cyberpunk ' yazarlarına ilham vermiş bir suçlular kentiydi burası ve polis içeri giremezdi .
Hatta meraklısına Kan Sporu ( Bloodsport ) filminde Jean - Claude Van Damme'ın dövüşmek için gittiği gizemli yer olduğunu hatırlatalım .
Baskın binasının da işte buradan aşağı kalır yanı yok ve tehlikenin binanın katlarına yayılmış olması , mekana gerçeküstü bir hava veriyor .
Cakarta'da aynı evde büyüyen iki kardeşten biri polise biri çeteye gidiyorsa çoğu zaman işbirlikleri devam ediyor , kardeş kardeşe ihanet etmiyor .
Yozlaşma kanunun her iki yanını da sarmış durumda .
Baskın az da olsa dürüst ve kahraman polislerin olduğunu hatırlatmayı görev biliyor .
Bu anlamda klasik sinemanın idealist , inançlı kanun adamlarına selam yollamayı da ihmal etmiyor .
Burada hemen akla hayati soru geliyor ; suçla göbek bağı hayli güçlü olan kentte , bağları koparmanın tek yolu şiddet midir ?
Eleştiri karnesi bu kadar güçlü olan bir filmin suça dair daha derin bir şeyler söylemesi beklenebilir ama nihayetinde bu bir aksiyon filmi ve teorik yanı pratik kadar güçlü değil .
Sinema tarihinin unutulmaz aksiyon filmlerini düşünün .
Şarap gibi her yeni kuşak tarafından daha lezzetli bir şekilde tüketilen Uzak Doğu aksiyon klasiklerini .
Mesela bir John Woo klasiği ile ilk karşılaşmanızı hatırlayın .
Veya The Bourne serisini ; Matrix serisini ( ya da en azından serinin ilk filmini ) .
Baskın da böyle bir deneyim işte .
Aksiyon filmlerine ilginiz varsa zevkten dört köşe olmak için sinemanın yolunu tutabilirsiniz .
Eğer dans gösterilerini ve dans filmlerini seviyorsanız , şiddetin hayatın bir gerçeği olduğunun farkındaysanız , siz de aynı yola çıkabilirsiniz .
Salon aydınlandığında dayak yemiş gibi hissedeceksiniz ve  canınız fena halde bazı sahneleri bir kez daha izlemek isteyecek .
Tokat gibi .
Not : Ringu ve Paranormal Activity gibi olay filmlerle ortak bir yanı da var Baskın'ın .
Gösterime çıkar çıkmaz kulaktan kulağa yayıldı ve adeta bir fenomene dönüştü .
Ringu'nun J - horror'u hortlattığı gibi veya Paranormal Activity'nin düşük bütçeli , el kameralı korku filmleri çılgınlığının önünü açtığı gibi Baskın da stilize dövüş filmleri modası başlatır mı acaba ?
Bilinmez ama bilinen bir şey var ; Hollywood bu konuda hiç boş durmadı ve ' remake'i yapılacak ' haberleri kısa sürede pırtladı .
Geç olmadan orijinal filmi keşfediniz ve taklitlerinden sakınınız .
