Kameranın tarihe henüz tanıklık etmeye başladığı zamanlar , 1910. Mekan Paris .
Şehir 1910'da yaşanmış büyük sel baskınından muzdarip .
Eyfel Kulesi'nin altından sandalla geçilebilen zamanlar .
Bir canavar Paris semalarında gözükür ve hikaye başlar .
Utangaç sinema teknisyeni Emile'nin kafayı mucitlikle bozmuş meraklı ve sakar arkadaşı Raoul yüzünden ortaya devasa boyutta bir pire çıkar .
Herkesin korktuğu bu ‘sözde ' canavar , koca bir kalbe sahip güzeller güzeli yıldız Lucille'nin sahiplenmesiyle hayatta kalabilecektir .
Devasa bir pireye dönüşürken sesi de güzelleşen pire , Lucille'in sahne partneri olacaktır .
Ta ki kötü kalpli Maynott , pireyi kendi şöhreti için kullanmaya karar verene kadar .
Bu yıl Oscarları toplayan iki film Hugo ve Artist ( The Artist ) ile ortak özellik taşıyarak sessiz sinemaya saygı niteliğine sahip bir açılışı olan Paris'te Çılgın Macera ( Un monstre à Paris ) , bildiğimiz orijinal masalların gotikliğine de uyan özellikte .
Pamuk Prenses ve Yedi Cüceler ( Snow White and the Seven Dwarfs ) ' de kraliçe , Pamuk Prenses'in kalbinin söküp getirilmesini isterken bu hikayede de canavar olarak nitelendirilen dev pire Franceour filmin başında , devasa ve korkutucu vücuduyla , kıpkırmızı gözleriyle , gerçek bir anti - kahraman olarak karşımıza çıkıyor .
Konuşamayan ama kusursuzca şarkı söyleyebilen Franceour ‘A Monster in Paris ' ( Paris'te Bir Canavar ) şarkısını söyleyerek yalnızlığını ortaya koyduğundaysa , güzel sesi ve duygusallığıyla karakterle empati kurmamıza izin veriliyor ve Lucille ile birlikte bizim de gönüllerimizi kazanıyor .
Aynı zamanda çok iyi bir dansçı da olan Franceour ; çiçekleri seven , gerektiğinde bağırması gerekirken bunu bile yapamayan sevimli bir pire .
Paris'te Çılgın Macera filminde , genel olarak karakterlerin bir derinliğinden bahsedemesek de eğlenceli senaryo gidişatıyla filmin macera unsuru , çocukları bir hayli içine alacak nitelikte .
Notre Dame'ın Kamburu gibi hikayelerle de benzerlik gösteren film , senaryo olarak kendini ayrıştıracak bir orijinalitelik taşımasa da , özellikle müzikal sahneleriyle etkiliciliğini koruyor .
Filmin hem orijinal hem de İngilizce seslendirmesinde yer alan Vanessa Paradis ve Franceour'u seslendiren isimler , filmde yer alan şarkıların başarısıyla da filmi ölçülü bir boyutta adeta bir müzik şölenine çeviriyor .
( Ayrıca Vanessa Paradis'in de yer aldığı soundtrack'in klibine bir göz atmanızı tavsiye ederim , şarkının sözlerini anlamasanız bile kulağınızda tadı kalacaktır . ) Pastel tonlarda yaratılan Paris manzaraları , su altında kalmış bir şehir olarak daha da büyülü haliyle beyazperdede . Walt Disney'in genel olarak ‘cart ' diyebileceğimiz tonlarındaki animasyonlarının aksine , bir Geceler ve Pisiler ( Nocturna ) ,  bir Vol . i ( WALL·E ) filmlerindeki gibi farklı tonlardaki dünyasıyla yetişkinler için de görsel bir ziyafet olacaktır .
Sonuç olarak ,  Köpekbalığı Hikayesi ( Shark Tale ) ' nin yönetmeni Eric Bergeron'un ana topraklarına dönüş yaptığı bu film , sel altındaki Paris manzaralarıyla , fantastik öğeleriyle ve müzik ile süslenmiş sahneleriyle eğlenceli bir macera olarak vizyonda yerini alıyor .
Filmin , karakterlerin tipleştirilmesi , sebebi belli olmayan sebep - sonuç ilişkileri gibi sorunları olsa da hem çocuklar hem de büyükler için kaçırılmaması gereken bir animasyon yapım .
Evet , iyilerin mutlu olduğu , kötülerin yerini bulduğu klasik bir akışa sahip ama özellikle sinematografisiyle film yetişkinleri de işaret ediyor .
Fikrimce , zaten filme isim olarak ‘Paris'te Çılgın Macera ' değil de ‘Paris'te Bir Canavar ' daha çok yakışırdı .
Çünkü bu isimle filmin kendine has gotik nitelikleri de vurgulanma şansı olurdu .
Twitter : Fundasuo
