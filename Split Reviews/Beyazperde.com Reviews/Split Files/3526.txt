1970 ile 1980 yılları arasında doğanların yarattığı sanat eserlerinde genel bir karamsarlık ve başkaldırı göze çarpmaktadır .
Çocukluklarını ya da ilk - gençliklerini 80'li yıllarda yaşayan bu guruba , yazında kayıp kuşak yahut da X - kuşağı denilmektedir .
ABD'de Reagan , İngiltere'de Thatcher döneminin siyasi paradigmadaki keskin yansımaları ve öyle ya da böyle içine kapanık , sinsi bir öfkeye sahip bir neslin neredeyse tüm " özgür " dünyada oluşmasını sağladı .
Eğitmenler filmi de işte böyle bir neslin ürünü olduğunu her yanıyla ortaya koyan , almaşık bir söylemi dile getiren bir " içerik filmi " .
Bir içerik filmi olması açısından bakıldığında filmin görsellik , kurgu ve benzeri teknik yönlerini eleştirmek beyhude bir çaba olsa gerek .
Bu yüzden tüm değerlendirmeleri senaryo tabanına kaydırmak ve filmin ne ile ilgilendiğini , nasıl ilgilendiğini incelemek daha yerinde olur .
Yaklaşım açısından değerlendirildiğinde Eğitmenler filmi sinemasal gücü o kadar çarpıcı olmasa da bir zamanlar Easy Rider'ın gördüğü işlevi görmeye çalışıyor .
Yani ütopya - distopya kırılımının altından başarıyla kalkıyor ve çıkışsızlığı / çözümsüzlüğü müjdeliyor .
Zira Peter'ın sevdiği kızı arkadaşıyla paylaşmayı kabullenmesi ile , komün hayatının , bireysel değerlerin yıkımı olmaksızın ayakta kalamayacağı bir kez daha ortaya konmuş oluyor .
Filmin en komik yerinin artık büyük bir kodaman olmuş Hardenberg'in bir zamanlar komün hayatı yaşarken şahit olduğu ilişki yapısı olduğu düşünüldüğünde , Peter'in içine girdiği durumun fevkalade " alaycı " olduğu açık .
Öte yandan Hardenberg'in finalde takındığı tutum ve " bazı insanların asla değişmeyeceği " gerçeğini bir tokat gibi izleyicinin yüzüne vuran senaryonun , yine de sonunda bir umut ışığı yaktığını ve bu yönüyle kara - film biçiminden uzaklaştığını söylemek mümkün .
Değerlendirilmesi gereken bir başka nokta ise , sistemle savaşmanın ancak sistemin içinde bir şekilde var olarak mümkün olabileceği gerçeği .
Bu noktadan hareketle , insanları / zenginleri enteresan bir şekilde " eğitmeyi " kendilerine amaç edinmiş ikilinin yaşamlarını idame ettirebilmek için ne iş yaptıklarına , daha açık söylemek gerekirse maddi kaynağı nereden bulduklarına tatmin edici bir yanıt verememiş .
Afiş asarak bir tür direnişi finanse etmek ve Rolex'leri araba camından dışarı atmak bir sinema izleyicisini kandırmaya yetmez gibime geliyor .
Daha gerçekçi olmak yerine daha çarpıcı olmak daha faydalı olurdu .
Tıpkı Jule'ün işten atıldıktan sonra arabayı boydan boya çizmesi veya finaldeki kaçış gibi .
İki olumsuz noktaya da değinmek yerinde olur .
Bunlar Weingartner gibi bir X - kuşağı temsilcisinin üzerinde şık durmayan iki şey .
İlk olarak filmin finali : Easy Rider'ın Ufo'lar ile bozmuş avukatının başına gelenlerin ya da uzun saçlı motor sürücüsünün acı sonunun " birşeyleri " daha iyi anlattığı , birilerini daha iyi " eğittiği " düşünüldüğünde , yönetmen Weingartner'in geri adım attığı bir gerçek .
İkincisi ise filmin adı : Cannes'de Altın Palmiye'ye aday olduktan sonra " Bolluk Günleriniz Sona Erecek " adını " Eğitmenler " olarak değiştirmek ve festivale bu isimle göndermek niye ?
Çocukluğunu ve ergenliğini daha çok kapalı mekanlarda geçirmiş , video ve televizyon ile oyalan ( dırıl ) mış , ÖYS görmüş ama mavi önlük giymemiş bir nesli tamamı ile tatmin edecek bir film olan Eğitmenler ; hınzır senaryosuna ve akıllıca seçilmiş müziklerine rağmen , bazı konularda kafa yormayı gereksiz bulan izleyicilerin hoşnut kalamayacağı belki " sanat filmi " denemese de bir " fikir filmi . "
