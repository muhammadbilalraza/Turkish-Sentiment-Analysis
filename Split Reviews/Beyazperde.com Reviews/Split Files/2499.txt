Bu yıl !
F’in yoğun temposu içinde Planetarium'a bile isteye vakit ayırdım ama sonucun o kadar memnunluk verici olduğunu söyleyemeyeceğim .
Natalie Portman ve pek sevdiğim Johnny Depp'in kızı Lily - Rose Depp'in rol aldığı film biraz anlaşılmazlıklar silsilesinden ilham almış gibi .
İki kardeşin ölülerle konuşması yani spiritüel güçlerinin olması filme güzel bir giriş sağlarken işin filme çekilmesi kısmı yani film içinde film kafası pek de sinema büyüsüne çıkmıyor .   Kimi zaman gerilimli , hatta seans sahnelerinde bir anda korku filmlerine dönüşen , sonrasında ancak kardeşlerin Paris büyüsüne dönüşen bir film Planetarium . 
Film 1930'lar atmosferinde geçiyor ve birçok avantajli ve gizemli konuyu bünyesinde toplamasına rağmen akıcı bir seyrilik sunamıyor .
Sanki konular arasında pek bir bağ yokmuşcasına izlediğim filmde Portman'ın performansını beğendim ama yine de kendini biraz durdurmuş ve içindeki ‘gizem’in çıkmasına engel oluyor gibi geldi .
Lily - Rose ise ablasının güdümünde ama bir yandan da kendi iç sesinin ipiyle aşağılara inmeyi seven küçük kardeşi başarıyla canlandırıyor . 
Filmin politik göndermeleri olduğu kesin , hatta kadın dünyasının gizemleri konusunda da laflar ediyor .
Ama iki kardeşi tiyatro sahnesinden sinemaya taşırken sanki sadece ' büyü ' denen şeyin peşine takılıyor ve tüm iddiasını bunun üzerine kurma gafletine düşüyor .
Özellile Laura büyülü gerçeklik konusunda biraz çıkarcı davrandığı için kardeşinin maneviyatı altında eziliyor .
Yapımcının iki kardeşin hayatında farklı noktalara temas etmesi ise belli bir kıskançlık fitilini ateşliyor .
Bu da erkek elinin değdiği 1930’lar atmosferinde ( belki tüm zaman - atmosferlerde ) iki kadının yaptıkları ya da kabiliyetli olduğu alanlarda kalıcı olamadığına işaret ediyor .
Oysa arka planda özgürlük söylemlerinin hayaletleri gezinirken ! 
Filmin dezavantajlarindan biri de dediğim gibi birçok konuyu harmanlamaya çalışması .
Üstelik bunu tarihi fonlarda ve biraz da dönemin politikasından uzak durmadan yapmaya çalışiyor .
Ortaya duygusal ve atmosfer olarak pek olgun bir film çıkmıyor ne yazık . 
İki tane duygusal ölçeklerde film yapan yönetmen Rebecca Zlotowski üçüncü filminin iddiası altında hafifçe ezilmiş gibi duruyor .
Yani toparlanamamış bir film görüntüsü veriyor .
Oysa konu iyi , atmosfer kapalı mekanlara sokularak koruma altına alınsa da yine de iyi bir tarihi fon .
Özellikle tüylerin döküldüğü sahne çok iyi !
Oyuncular da tatmin ediyor ama filmin genelinde bir boşluk var .
Bu da filmden çıktıktan sonra bana yaşattığı boşlukla eşdeğer . 
Film zaman zaman kardeşler Laura ve Kate arasındaki zıtlıklardan beslenerek iyi bir şey yapıyor .
Laura'yı bu bilinmezlikler denkleminin sorusu , kardeşi Kate'i ise cevaplayanı yapıyor yapmasına ama sorular ve cevaplar bazen birbirini tutmuyor .
Ben fazlaca filme giremedim mi bilmiyorum ama bu sinema - büyü etkisinin herkeste farklı yansıması olabilir .
O yüzden haftanın önem addeden filmini yine de izlemenizi öneririm .
