Gazetelerin 3. sayfa haberlerinde kadın - erkek ilişkilerine dair olayları sıkça okuruz .
Peki birkaç tane ' olay ' bir kişinin başına gelir mi ?
Bu filmde oluyor .
Acı Aşk'ta Onur Ünlü'nün kaleminden , absürdlüklerle dolu bir kara - mizah örneğiyle karşı karşıyayız .
Babadan zengin , eli yüzü düzgün bir edebiyat öğretmeni olan Orhan , kariyeri için bir adım atmak üzeredir ve bunun için Eskişehir'den ayrılıp İstanbul'a gelecektir .
Bu yeni başlangıçtan önce de sevdiği kadına evlenme teklif edecektir .
Ama yüzük kutusu elde karşılaştığı manzara yüzünden , kendine güvenen adamdan sulu sepken ağlayan birine dönüşür .
Ve tabi ilişkilere de bakışı değişmiştir .
Bir kere aldatılmıştır o ve ' Doğulu ' bir erkek olarak - her ne kadar Batı'nın yaşam tarzı içinde yaşasa da - arabesk tadında bir psikolojiyle başka biri olmuştur .
Orhan İstanbul'a yeni gelmişken ' iyi kalpli ' Oya ile tanışır ve evlenirler .
Fakat daha evlendikleri gün kaza geçirirler .
Bu da başka bir dönüm noktasıdır ; Oya kör olmuştur ve böylelikle ilişki de kör noktaya düşer .
Orhan'ın eski sevgilisi de karşı komşusu olunca hayat iyice zor bir hal almıştır .
İşler karmaşıklaşırken Orhan da ipin ucunu bırakarak , daha önce bir öğrencisinden aldığı teklifi geri çevirebilirken , ' aldatılan bir Doğulu ' erkek olarak öğrencilerinden biriyle birlikte olur .
Bu noktada film başlar !
Orhan üç kadının arasında bir çemberde kalmıştır ve o da kendi kurallarına göre oynamaya devam ediyordur .
Acı Aşk , aşk için nereye kadar gidebilirsin sorusunu irdelerken insanların ne kadar kötü olabileceği de aynı paralellikte sorguluyor .
Bu noktada aldatan mısın , cilveli olan mı , ya da masum mu ?
Önemli değil .
Ve ' Doğulu'nun aşkı , ilişkileri yaşarken yarattığı tahripler üzerinde duruluyor .
Bu da yönetmenliğini de üstlendiği Beş Şehir adlı filmle bu yıl en iyi senaryo ödülünü alan Onur Ünlü'nün geçmiş filmlerden tanıdığımız tarzıyla anlatılıyor .
Yalnız Ünlü , filmin daha başlarında bazı ip uçlarını verse de ve senaryosu da en iyi örneklerinden biri olsa da klasik bir sonla bağlanmış .
Film kara - mizah türü olarak ağlarken güldürmeyi çok iyi becermese de özellikle bir iki dramatik sahnesiyle akıllara kazınıyor .
Özellikle Oya ile Orhan'ın gelin ve damatlıklı halleriyle kaza geçirdikleri sahne oyuncularını dahi izlerken etkilemiş durumda .
Oyunculukların iyi olduğu Acı Aşk'ta , özellikle Cansu Dere performansıyla öne çıkıyor .
Buz kadın tavrıyla tanıdığımız Dere , bu filmde hem sevimli bir kadını , hem körü , hem de deli aşığı hakkıyla canlandırıyor .
Aldatılan Doğulu erkek Halit Ergenç , cüretkar kadın Songül Öden ve çıtır cüretkar kadın Ezgi Asaroğlu da etkileyici oyunculuklarıyla karşımızda .
Çağan Irmak'ın Issız Adam filminde eski şarkıları gündeme getirip seyircileri etkisi altına alınca yeni trend ' eskilere rağbet ' oldu .
Bu filmde de geçmişten arabesk türünde şarkılara , Zeki Müren'den bir parçaya yer verilmiş .
Hatta önce Müslüm Baba , ardından İbrahim Tatlıses'in yorumlarıyla dinlediğimiz ve Levent Yüksel'in bu film için seslendirdiği Seni Yakacaklar şarkısının ' seni tanrım bile . ' sözü filmin mottosu .
Gerçi Beş Şehir filminin de uzun bir Ahmet Kaya klibi gibi olmasını da hesaba katarsak Doğulu'nun yaşadığı aşk arabeskle tuzlanır .
Yönetmenliğini Taner Elhan'ın yaptığı ve sinematografik olarak da gayet eli yüzü düzgün bu film , Onur Ünlü'yü sevenler dışında kalan ve özellikle ortalama bir gişe filmi seyircisine pek de hitap etmiyor .
Ama filmi arabesk şarkılarla örülü izlerken zaman zaman zevk alacakları olası .
Değişik bir aşk filmi görmek isteyenlerinse , ecnebilerce ' Nobrow ' olarak tanımlanan , çok kabaca alt kültürle üst kültür harmanlaması olarak kabul edebileceğimiz Acı Aşk'ı kaçırmaması tavsiye olunur .
