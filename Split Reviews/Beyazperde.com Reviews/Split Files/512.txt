20'de What Women Want ile atıldığı romantik komedi serüveninde hep gişe garantisi olan parlak yıldızlarla çalışan Nancy Meyers , bu açıdan Hollywood'da aktif görev alan en şanslı yönetmenlerden .
En iyi filmi olarak nitelendirebileceğimiz Something's Gotta Give'de dahi aşamadığı ' aşırı geleneksel ' tür anlayışını ise geride bırakabileceği zamanları çoktan geçtik .
Zaten Meyers da bu sefer Robert De Niro ve Anne Hathaway'i yanına kattığı The Intern ile bize bunun ispatını yapmaya soyunmuş gibi . 
Eşini kaybedişi ve emekli oluşuyla birlikte ' işe yaramadığını hissettiği ' bir yaşam döngüsüne giren Ben'in , ' bir işin ucundan tutmak ' konusunda istekliliğini izliyoruz açılış sekansında .
İnternet üzerinden elbise satmakta olan popüler bir e - ticaret sitesinin sosyal sorumluluk projesi olarak okunabilecek ' yaşlı stajerler arıyoruz ' ilanı kendisi için biçilmiş kaftan .
İçindeki enerji hala sönmemiş Ben başvuru için çektiği keyifli video ile işi kaparken , yanına verildiği şirket sahibi Jules ise durumdan bir haber .
Dört başı mamur işkolik Jules , ilk etapta ' ayağının altında dolaşması muhtemel ' Ben'e ön yargı ile yaklaşsa da kariyeri boyunca önemli işler yürütmüş yaşlı adamın hem profesyonel anlamında hem de birebir ilişkilerde kendisini ispatlaması uzun sürmüyor . 
Aslında Meyers'ın biraz önce belirttiğimiz ' geleneksel tür anlayışına ' uzak seyirde başlıyor The Intern .
Eski usül Ben , teknolojinin tüm nimetlerinden faydalanılan yeni iş yerine alışma aşamasında hem kendi öğreniyor hem de etrafındaki gençlere ilham kaynağı oluyor .
Sosyal yönden girişkenliği sayesinde sevilen simaya dönüşmesi inandırıcılık problemi yaşatmazken , Jules'la ağır adımlarla ilerlediği ast / üst ilişkisi dostluk sularına doğru şekil değiştiriyor .
Bunda kafasını bilgisayarından ya da akıllı telefonundan kaldıramasa da snobluktan çok uzak bir karakter olan Jules'un da payı büyük elbette .
İki iyi insanın yolu kesişiyor . 
Her şey iyi giderken filmin yön değiştirmesini ve sevimli çekiciliğini kaybetmesini sağlayan ikincil hikaye devreye giriyor sonra .
Eşi ve çocuğuna pek vakit ayıramayan Jules'un ailevi problemleri .
Hayatın merkezindeki ciddi bir konunun The Intern'in gidişatı içerisine sıkıştırılmasından şikayetimiz olmasa da Jules'un özellikle eşi ile olan ilişkisi fena halde yama duruyor .
Filmin içerisinde işgal etmesi gereken alan Jules ile Ben'in dostluğunu ' dertleşmek üzerinden kurgulama ' kısmından ileriye gitmemesi gereken ev içi ilişkiler sarmalı , şirket fonundaki keyif veren gidişatı baltalıyor .
Jules'un bekar olduğu farklı bir evrende geçse daha iyi olacağı şüphe götürmeyecek gelişmeler , filmin zaten yetersiz olan mizahi tonunu iyice aşağı çekiyor . 
De Niro ve Hathaway'in hiç yabana atılamayacak karşılıklı kimyalarına ise diyecek söz yok .
Özellikle beraber çıktıkları iş gezisi sırasındaki otel odası muhabbetlerinde zirve yapan ikili , filmi baştan aşağı çekilmez dert olmaktan kurtarıyorlar .
Amiyane tabirle ' keyifli bir seyirlik ' olması açısından bazı genel geçer kuralları dahi uygulayamayan Meyers'ın kurtarıcıları yine büyük isimler oluyor böylelikle .
Kadın karakterinin gücünü iş dünyasında yüceltirken ev yaşantısında başarısızlığa mahkum eden Meyers , bu seçimi hakkında oturup bir kez daha düşünseydi , her şey çok güzel olabilirdi . 
firat_atac@hotmail.com
