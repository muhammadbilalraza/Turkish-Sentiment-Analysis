Stieg Larsson'un " kadınlara kötü davrananların dünyasını " anlattığı bir hikaye ile karşı karşıyayız yine .
Konumuz bu kez , beyaz kadın ticaretiyle uğraşan çeteler ve onların devlet bürokrasisine sızmış kolları .
Bu konuyla ilgili dosya hazırlayan genç bir gazeteci , yine aynı konuda tez hazırlayan kız arkadaşıyla birlikte bizim Mikail Blomkvist'in kapısını çalar .
Neticede o , " Millenium " dergisinde bu tür dosyalara büyük önem vermektedir .
Blomkvist , aklında 1 senedir haber alamadığı Lisbeth olsa da , tüm dikkatini bu konuya verir .
Dosyalar arasında gezinmeye başlarlar .
Ne var ki hayatını sarsan Lisbethin ismi yine karşısına çıkar .
Aklından atamadığı bu gizemli kız bir kez daha hayatına girmek üzeredir .
Bu kez Daniel Alfredson'un yönetmenliğinde çekilen , farklı bir yönetmen ve farklı bir senaristle devam eden serinin bu ikinci filmi , " Ateşle Oynayan Kız " , bazı yönleriyle ilk filmin aynısını yapmaya çalışıyor , bazı yönleriyle de farklı olmayı deniyor .
Örneğin , aralarında romantik ( hastalıklı ? ) bir ilişki başlayan Blomkvist ve Lisbeth , film boyunca sadece bir kez biraraya gelebiliyor .
Blomkvist , " el yakan " bu konuyu araştırırken bir yandan da Lisbeth'i bulmaya çalışıyor .
Mikail Nyqvist , karakteriyle yine barışık .
Görkemini gizlemekte zorlandığı göbeğiyle yine oradan oraya koşturuyor .
Ama öylesine doğal oynuyor ki ; Blomkvist ile filmde gezinip ipuçlarını kovalamak , Da Vinci Şifresi'ndeki Robert Langdon karakteriyle olduğundan çok daha keyifli .
İşlenen cinayetleri çözmeye çalışan polise bir yandan yardım etmeye çalışıyor , bir yandan da Lisbeth'e tek başına ulaşmak için bazı bilgileri kendine saklıyor .
Üstelik bu kez ; Lisbeth'in nasıl " ejderya dövmeli " ve " ateşle oynayan " kıza dönüştüğünü anlatan önemli bilgiler seriliyor önümüze .
Çocukluğuna ve ilk genç yıllarına dair , ilk filmde anlatılmayanlar .
Gayet sinematografik bir kent olan İsveç'i bol bol Stockholm ve Göteborg hayatıyla perdede izleyeceksiniz .
Film karakterlerinin şehirde yaya veya araçla dolaşmalarına o kadar fazla yer ayrılıyor ki " travel to sweden " konulu bir tanıtım filmi izlediğinizi düşündüğünüz anlar olacaktır .
Bu nokta önemli ; zira film , aksiyona son derece açık öyküsüne rağmen o tarafa meyil etmiyor .
İsveç'te yanılmıyorsam şehir içi hız sınırı 50 kilometre .
Film de bu tempoda , yavaş , düşük tansiyonlu bir şekilde ilerlemeye çalışıyor .
İlk filmde , işlenen cinayet etrafında dönen gizemi çözmeye çalışan Blomkvist'le birlikte biz de onun temposuna ayak uydurmuş , olan bitenlerin üzerindeki sır perdesini aralamaya çalışıyorduk .
Bu kez film , sanki seyircinin de bir adım gerisinde kalıyor .
Seyirci koşmaya hazır , ama Blomkvist , göbek bağlayacak kadar ağır hareket ediyor .
Yine gayet hacimli olan bir kitaptan uyarlama yapılırken , aksiyon öğelerini artırmaya , hiç değilse bu tür sahnelerin arasını fazla açmamaya özen gösterilmemiş .
Oysa 2 saat boyunca seyircinin dikkatini üzerinde çekebilmek için bundan daha fazlası gerekiyor .
Son günlerde dünya gündemini sarsan Wikileaks internet sitesini hatırlar oldum , filmin başlarında .
Julian Assange ve onun gizemli arkadaşları , yayınladıkları diplomatik yazışmalarla ABD başta olmak üzere bir çok ülkenin ipliğini pazara çıkardı .
Tabii resme büyük bakarak Wikileaks'in de oyunun bir aktörü olduğunu düşünebilir , olan bitenin bir tiyatro sahnesinden ibaret olduğunu varsayabiliriz .
Filmde bana bu konuyu hatırlatansa , Blomkvist'in tek bir yayın organıyla , pek çok taşı yerinden oynatmaya çalışması oldu .
Bunu yaparken daha en başta nasıl çuvalladığını , arkadaşlarının ortadan kaldırıldığını görünce , bu dünyanın tehlikeleri de seziliyor .
Ama film , aksiyona sırtını yaslamama konusunda haklı gerekçeleri olsa bile , bu konunun bile üzerine gitmiyor .
İlk filmde hacimli ve zor bir kitaptan nasıl sinema senaryosu yazılır , dersi verilirken bu kez , bir gömlek aşağıda bir iş çıkıyor ne yazık ki .
Öykünün potansiyeli , bir İsveç buzulu gibi gözümüzün önünde resmen eriyor .
Bu potansiyel öylesine abes ki , Hollywood seriyi yakın takibe aldı hatırlayacaksınız .
Daniel Craig'in başrolde olduğu bir " remake " çekiliyor , filmin yönetmeni de David Fincher .
İkinci filmin durumunu görünce , tamamen Hollywood tarafından kotarılan bir üçlemenin de yolda olduğunu sanıyoruz .
İsveç sineması , öyküyü tamamen " kendisinin " yapabilecek herşeye sahipken , bu egzantrik öykü , ilerleyen yıllarda sadece ABD versiyonuyla hatırlanabilir , endişemiz bu .
Filmin başrol oyuncularının değişmemesi gayet isabetli olmuş .
Sadece Michael Nyqvist değil , Noomi Rapace da rolüne daha bir ısınmış görünüyor .
Önce " Ejderha Dövmeli Kız " dı , şimdi " ateşle oynuyor " .
Serinin üçüncü halkasında ise " eşekarısı kovanına çomak sokmaya " çalışacak , malumunuz .
İlk filmde aralarında başlayan ilişkinin ikinci filmde yerini saklambaça bıraktığını bir kez daha hatırlatalım .
Yan kadrodaki deneyimli oyuncular da gayet başarılı .
Rocky 4'teki Ivan Drago karakteriyle ölümsüzleşen dev İsveçli Dolph Lungren , bu film için yapılan kötü adam teklifini reddetmeseymiş keşke .
Onunla bu filmin özellikle dövüş sahneleri daha ilgi çekici olabilirdi .
Stieg Larrson'a öldükten sonra uluslararası şöhreti getiren Millenium üçlemesinin ikinci hikayesinin sinema versiyonu özetle böyle .
İlkinden bile daha yavaş işleyen , oysa hızlanıp seyirciye yetişmesi gereken bir hikaye var karşımızda .
Yemek sonrası izlemeniz halinde sizi uyutabilecek kadar bir yavaşlık bu .
Sanırım önümüzdeki maçlara bakacağız . orkansanci@yahoo.comtwitter : lostchildd
