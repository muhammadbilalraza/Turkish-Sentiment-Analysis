Aşk yazıldığı gibi okunur .
Tıpkı filmin mesajlarının da , senaryoda yazıldığı gibi okunup , filmde açıkça dile getirilmesi gibi .
I Lav Yu aslında bir taraftan Türkiye'nin acı gerçeğini gözler önüne seriyor .
Türkiye'nin doğusunda - medeniyetin beşiği Mezopotamya topraklarında - bulunan Tinne ( Kürtçe yok ) adlı bir yerleşim yerinin devlette kayıtlı olmayıp yok sayılmasına getirdiği eleştiriyi , köyün tek nüfusa kayıtlı genç delikanlısıyla bir Amerikalı kızın dil , din , sınır tanımayan aşkı üzerinden esprili bir dille anlatıyor .
Suyu olmayan köyün su ürünleri mühendisi çıkan oğlu İbrahim , okulunu ve askerliğini bitirdikten sonra Tinne'nin umudu olarak köye geri döner .
Bir de adı Jessica olan bir Amerikalı'ya aşık olmuştur .
İbrahim'in babası onların Jessica'nın memleketi Colorado'ya gitmelerine izin vermeyince kızın ailesi soluğu Tinne'de alır .
Ardı ardına yaşanan gelişmelerden sonra İbrahim'le Jessica'nın durumu sonuca bağlanmadan aile ülkesine geri dönmek ister .
Fakat tam o esnada ( 11 Eylül ) ikiz kuleleler yerle bir olmuştur ve Amerika'ya giriş çıkışlar yasaklanmıştır .
Sinema ve dizi oyuncusu olarak tanıdığımız ; Emret Komutanım , Dişi Kuş , Berivan , Sınırlı Aşk , Aşkına Eşkıya adlı TV dizileri için senaristlik yapan ve 9 Ay Son Gün adlı ödüllü oyunun yazarı Sermiyan Midyat , kendi yönettiği , senaristliğini yaptığı ve başrolünde olduğu I Lav Yu filmiyle izleyicilerin karşısına çıktı .
Filmi uzun süredir basından takip ediyorduk ve " Uluslarası çapta bir komedi filminde ilk defa 11 Eylül olayı işlendi , ilk defa George Bush ve Usame Bin Laden bir filmde bir araya geldi . " gibi haberlerden sonra Midyat'ın nasıl bir film çektiğini merakla bekliyorduk .
Filmin başrol oyuncuları arasında özellikle Polis Akademisi'nin yıldız oyuncusu Steve Guttenberg ve Ernest Hemingway'in torunu , Woddy Allen'in güzel yıldızlarından biri Mariel Hemingway olunca bu merak iki katına çıkmıştı .
Film aslında Kemal Sunal'lı , Şener Şen'li , İlyas Salman'lı devlet düzenine ince esprilerle eleştiri getiren Türk filmlerini kendine örnek almış .
Ama I Lav Yu'nun o filmlerin ince zekasıyla örülü olduğunu söyleyemeyiz .
Yönetmenin ilk filmi olduğunu bağıran senaryo kopuklukları , kurgudaki büyük aksaklıkların yanısıra , sahneler skeç gibi bağlanmış .
Fakat güçlü oyuncu kadrosu , tiplemeleri oldukça samimi bir dilde vücuda getirip , filmi izlenir kılıyor .
Cahid Berkay , Mazlum Çimen ve Cem Yıldız'ın ara ara koro olarak giren görüntüleri ise kopuk sahnelerini bağlarken filmi daha eğlenceli hale getiriyor .
Medeniyetin merkezi Mezopotamya topraklarının günümüzde hiçlik içinde uzanmasına getirdiği eleştirel tavrını , 11 Eylül patlamasıyla birleştiren I Lav Yu , aslında malzemelerini çok daha iyi kullanabilecekken yapamamış olsa da , zeki espriler beklenmedikçe gülünecek bir absürd komedi .
