Alien 3'ün AIDS hakkında olduğunu biliyor muydunuz ?
Yaratıkların malum şekilleri ilk bölümden beri kadın - erkek ilişkileri hakkında zaten bir fikir veriyordu .
Gezegenden kaçış olmaması ve gezegende silah bulunmaması insanoğlunun AIDS karşısındaki çaresizliğinin bir simgesi vs. Coen kardeşlerin " Barton Fink " ' inin ise aslında iyi ile kötünün mücadelesi , bir cennet - cehennem çekişmesi olduğunu ise kim bilebilirdi ki ?
Yanan otel cehennemi simgeliyormuş vs. .
Peki .
Bilhassa Ingiliz " Sight & Sound " ' da çalışan meslektaşlarımız bu tür beyin jimnastiklerini pek severler . " X - Files " ve benzeri yapımlarda bizi yakında gerçekleşecek olan insan - uzaylı buluşmasına hazırlıyormuş .
David Cronenberg filmlerinde karakterlerine koltuk altından çıkan erkek cinsellik organı benzer uzuvların yanında ilginç isimlerde verir .
İşte " The Matrix " ' de izlenen yol da bu .
Toparlayınca gayet mantıklı .
Hep birlikte bir göz atalım : Neo ( Thomas Anderson - Keanu Reeves ) : Harflerin yerini değiştirince " ONE " kelimesi oluşuyor .
Yani " BİR " , filmdeki mantığa göre " THE ONE " , yani şeçilmiş kişi .
Kelime Yunancada " yeni " anlamına geliyor ( bkz. Neo - klasik veya neo - nazi ) .
O , insanları kurtarmaya gelen , onlara aydınlık yolu gösterecek olan kişi .
Bu yüzyıllar önce yaşayan ve sonu çarmıha gerilmek olan bir bayın yaşam öyküsüne bir hayli benziyor .
Neo bir " mesih " .
" Mesih " kelimesi geçince aklımıza hemen Frank Herbert'in " Dune - Çöl Gezegeni " adlı mükemmel kitabı geliyor haliyle - maalesef devam kitaplarda aynı etkileyiciliği göremedim .
Okuyunuz .
Bakın Meydan Larousse Cilt 9 sayfa 286 " neo " için ne demekte : " Bazı dumansız barut türlerinin yapımında kullanılan etilenglikol dinitrat . "
Sanırım bu Wachowski biraderlerin daha çok hoşuna gider .
En azından aksiyon sahneleri öyle diyor .
Morpheus ( Laurence Fishburne ) : Yunan mitolojisine göre Gece ile Uyku'nun oğlu .
" Rüya Tanrısı " olarak bilinir .
Matrix'in yarattığı " sanal rüyayı " sona erdirmeye çalışan kişi .
Zaman zaman bana " Star Wars " serisindeki Yoda'yı hatırlattı .
Hep sakin , bilge kişilik .
Cypher ( Joe Pantoliano ) : Artık bunu herkesin bulduğunu tahmin ediyorum .
Alan Parker'ın " Angel Heart - Şeytan Çıkmazı " ' nda çizdiği şeytan , yani " Lucifer " kompozisyonu mükemmeldi .
Peki biz ölümlüler arasında kullandığı adı neydi : " Louis Cyphre " .
Aynı mantık .
Sadece burada " Cypher " doğrudan şeytan değil .
Sadece adı ondan türetilmiş durumda .
" Lucifer " kelime anlamı olarak " ışık tutan " anlamına gelmektedir .
Bizi karanlığa gömen .
Genelde Ortaçağ'da şeytanın adı olarak kullanılırdı .
" Cypher " karakteri daha çok " Judas " kişiliğine denk düşmektedir .
Bilindiği gibi kendisi vaktinde İsa'ya ihanet eden biriydi .
Trinity ( Carrie - Anne Moss ) : Eehmm .
Bu konuda birşey bulamadım .
Ayrıca .
Matrix " in şeytanlıklarından haberdar olan insanların yaşadığı şehir "
Zion " ( ah sevgili Bob Marley burada sen mi gelecekten aklımıza ) . Yani İncil'de adı geçen "
Tanrı'nın Kalesi " . Wachowski biraderler eski ve aynı zamanda popüler kültürü çok iyi biliyorlar . Beyaz tavşan döğmeli kızın Neo'yu yönlendirmesi , "
Alice Harikalar Diyarında " ' ya bir gönderme . Zaten bir - iki sahne sonra Morpheus bunu doğrudan dile getiriyor . "
The Matrix " çok iyi bir film . Oyunculuk , özel efektler , yaratılan dünya kusursuz . Senaryo herkesin anlayabileceği şekilde tasarlanmış . İşte bu yüzden bu siber uzay işlerine daha yakın olan insanlar filmi pek tutmadı . Film konsept açısından yeni birşey vermiyor . Yinede mutlak surette izlenmesi gereken , benim izlediğim en iyi yüz film sıralamasına kolaylıkla giren bir film . Peki sinema çıkışı en çok tartışılan konu hakkında siz ne düşünüyorsunuz . Özgürlük iyi güzelde Matrix'ten kaçmak belki de o kadar mantıklı değil . Kim güzel az pişmiş bir büftek dururken pirinç lapası yemek ister ? Belkide haklı olan Cypher . Siz ne dersiniz ?
