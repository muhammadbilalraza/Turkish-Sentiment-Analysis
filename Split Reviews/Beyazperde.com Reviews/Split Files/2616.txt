Karşımızda 2012 yılında Çinli yönetmen Wang Yunfei’nin elinden çıkma bıcır bıcır bir animasyon var .
Yunfei’nin aynı zamanda kaleme aldığı Yugo ve Lala 2012 yılında Çin’de vizyona girdiğinde çok fazla ilgi görmüştü , film onun devamı niteliğinde .
Film insanlardan kaçan hayvanlar dünyasını anlatıyor .
Ama bir yandan da insanlar dünyasında mutsuz olan küçük kız Yugo’nun hikayesi eşlik ediyor bu kaçışa .
Filmle ilgili söylemek istediğim ilk şey konusunun çok güzel olduğu .
İnsanoğlunun doğaya , hayvanlara ve kendinden başka her şeye olan bozguncu tavrını eleştiren film ne yazık ki filmin içinde o duyguyu yeterince öne çıkaramıyor .
Yugo ormanda tesadüfen karşılaştığı Lala adlı aslan kırmasının peşinden göklerdeki hayvanlar krallığına gidiyor .
Koca ayı ve Lala ile iyi arkadaş olan Yugo üç gün içinde dünyaya , insanların arasına dönmezse hayvan olacağını öğrenir .
Film biraz da bunun mücadelesini veriyor .
Yugo hayvanlar dünyasında mı kalmalı yoksa insanların arasına geri mi dönmeli ?
Yunfei Yugo’yu cesur , sevimli ; arkadaşı Lala’yı ise sakin ve barışçıl çizmiş .
Hem bu iki karakter arasındaki zıtlık , hem de Yugo’nun hayvanlar dünyasında bir kaçak olması filmin aksiyonunu sağlayan öğeler .
Ve her filmdeki aksiyon sahneleri gibi içerikten çok görselliğe ve hıza hizmet ederek hikayeyi taşımak istediği noktanın uzağına taşıyor .
Ama sonra film sağlam bir anafikirle toparlanmayı başarıyor .
Filmi yaş aralığının bir hayli ufak olduğunu söylemek mümkün , on yaşından büyük izleyicilerin pek de dikkatini çekmeyecek filmde kendi çapında şiddet sahneleri olduğunu da söylemek olası .
Yugo hayvanlar dünyasında kalmak , hatta kaçmak için bile birileriyle savaşmak zorunda kalıyor .
Lala’nın barışçıl tavrı değil ama koca ayının desteğiyle başarması mümkün oluyor .
Filmde hayvanlara özel desenler kullanılması görsel açıdan iyi bir etki bırakıyor , filmin gökleri kullanması akla göklere tutkun yönetmen Miyazaki’yi getirse de Yugo ve Lala öyküsüyle usta yönetmenin eline su dökemez ama dediğim gibi çıkış fikri güzel .
Bunu büyüklerin dünyasından kaçan çocuklar olarak da çevirebiliriz !
Müziklerinde Sebastien Pan imzası olan fantastik film ülkesinde gördüğü ilgiyi biz de görecek mi bilemeyiz ama insanoğlunun hayvanları kaçırtan dünyasına çocukların bakmasında ve hayvanları iyi birer dost olarak algılamalarında fayda var .
Miniklere tavsiye edilir . twitter . com / BanuBozdemir
