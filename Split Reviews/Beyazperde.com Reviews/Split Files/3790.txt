Animasyon dünyasının son yıllarda özellikle de Batı’da , yani Hollywood merkezli olmak üzere getirdiği müthiş gişe başarısı doğal olarak diğer kıtlarda , ülkelerde de yankı buldu .
Özellikle de birkaç yıldır Çin’in başını çektiği Uzak Doğu animasyon filmleri diğer ülkelerde kendine yer buldu , bazıları ciddi anlamda sıkıntılı yapımlar olsa da , genel olarak ilgi çekmeyi başardı .
Pek tabii bundaki en büyük pay , yıllardır büyük ABD animasyon film stüdyolarının ürünlerinden yavaş yavaş sıkılmaya başlayan seyirci oldu .
Bundan ortalama olarak 10 yıl önce izlediğimiz sayısız Hollywood projesi , bugünlerde yerini “pişir ve sat”lara bıraktı .
Teknik olarak zaten genellikle sorun yaşamayan bu filmler , hikaye ve akıcılık söz konusu olduğunda teker teker sınıfta kalmaya başladılar .
İşte , Uzak Doğu menşeili yapımlar tam da bu noktada imdada yetişti .
Çin tarafından dünya geneline pazarlanan , bazen sadece kendi ekipleri ile filmlerini hazırlayan , bazense Amerika veya başka Doğu ülkelerinin desteğini alarak ortaya bir şeyler çıkartan isimler gişe açısından ortalama başarılar elde etti .
Doğal olarak kendi memleketlerinde ilgiyi üzerine çeken bu animasyonların yeni örneği ise bu hafta itibariyle vizyonda kendisine yer bulan Kahraman Ördek oldu .
En baştan söylemiş olalım , karşımızda yüksek bütçeli , kendini kanıtlamış sinemacıların hazırlayıp vizyona soktuğu , her bir anı kahkaha dolu yapımlardan biri yok .
Ancak kendini tekrar eden , bu sebeple türün izleyicisinin gözlerini farklı taraflara çevirmesini sağlayan klişe hikayelerin yerine , Uzak Doğu’nun kendine has kültürü ile ( az buçuk ) yoğrulmuş bir iş var .
Kahraman Ördek aslında sadece Çin değil , aynı zamanda Rusya’nın da katkısı ile hayata geçirilmiş bir animasyon .
Bu sebeple de , hikayenin kahramanları hem Çin ( Mandarin ) hem de Rusya’dan gelen ördekler oluyor !
Tabii her iki kültüre ait farklı tiplerdeki espiriler de filmin her bir köşesine serpiliyor .
Hikayeye gelecek olursak , karşımızda “hiç keşfedilmemiş bir kıta” bulunmuyor .
Her ne kadar ABD animasyon pazarına alternatif bir iş çıkartılmaya çalışılsa da , Batı pazarı düşünülerek ortaya karışık bir kokteyl hazırlanmış .
Çin’in ve Rusya’nın ördeklerinin bir arada yaşadığı ancak ( bekleneceği gibi ) sürekli olarak çatışma halinde bulunduğu diyarda , halk yaşadıkları bölgeyi ve kendilerini koruyan Güneş’e büyük önem göstermektedir .
Efsanevi Güneş Ördeği’nin sorumlu olduğu Güneş ve pek tabii kendisi dışarıdan gelen bir tehdit ile karşı karşıya kalır .
Kötü bir cadı bölgeye gelmiş , kendisini daha güçlü kılacak olan Güneş Ördeği’nin peşine düşmüştür .
Bu noktada baş kahramanımız Longway ve sevdiceği Erica öne çıkar , cadının görevlendirdiği iki şapşal hırsıza karşı çatışır .
Dediğimiz gibi , hikaye şimdiye kadar örneğine bolca rastladığımız ve etliye sütlüye dokunmadan yüzleri güldürmek için kurgulanmış bir serüven .
Bu yolculukta daha çok çocukları hedef alan mesajlar , farklılıklara rağmen bir arada , huzurla yaşayabilmek , fedakarlık , inanç ve dürüstlük üzerine kurulmuş .
Hatta kahramanlarımız üzerinden Romeo ve Juliet’i andıran hoş bir aşk hikayesi anlatıya dahil edilmiş .
Böylece çocukların hem ikiliye daha kolay ısınması , hem de maceranın akıcılığı sağlanmış .
Teknik olarak Batılı rakipler ile belki boy ölçüşemese de Kahraman Ördek animasyonu küçük izleyicileri tatmin edecek güçte .
Hatta son zamanlarda bağımsız geliştiriciler tarafından piyasaya sürülen bağımsız video oyunlarını akla getiren atmosferi ve sanat tasarım anlayışı , artı puan olarak haneye yazılıyor .
Rakiplerinin adını hafızalara kazıdıkları güçlü animasyonlara göre daha basit kalan Kahraman Ördek , sürükleyici ve eğlenceli olmakla birlikte , bahsini ettiğimiz Batı projelerinin aksine direkt olarak küçükleri hedefliyor .
Yani ufaklıklarla birlikte kahkahalar atarak izlediğiniz filmlerden çok , yaşı ufak dostlarımıza hitap eden bir yapım Kahraman Ördek .
Kıssadan hisse , şans verilmeye değer bir animasyon var vizyonda . burcinaygun@gmail.com
