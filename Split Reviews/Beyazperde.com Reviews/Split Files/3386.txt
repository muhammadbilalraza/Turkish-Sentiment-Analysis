Sinema dünyasının büyük ustalarından biri Sidney Lumet .
O kadar çok unutulmaz filme imza attı ki .
12 Kızgın Adam , Köpeklerin Günü ( favorim ) , Serpico , Network , sadece birkaçı .
82 yaşında hala sinema diyen bir adamın yeni filmini izlemek bu açıdan önemli .
Hakkında yazmak da , bu yüzden zor .
Beş kez Oscar'a aday olup kazanamayan Lumet'in yaşı ilerledikçe performansında düşüş olduğunu zaten biliyorduk ( bkz. Gloria ) .
Herkeste aynı şey yaşanmıyor gerçi .
71 yaşındaki Woody Allen , Maç Sayısı gibi kariyerinin bu noktasında cesaret isteyen değişik işlere girişebiliyor ; bir yandan da alışıldık komedilerini neredeyse aynı düzeyde sürdürebiliyor .
64 yaşındaki Martin Scorsese , Leonardio DiCaprio'ya fazla kafasını taktığını düşünsek de Göklerin Hakimi , New York Çeteleri , şimdi de Köstebek gibi yapımlarda hala formda olduğunu gösteriyor .
81 yaşındaki Robert Altman , hala film çekiyor ve her seferinde bir düzine oyuncuyu aynı ustalıkla yönetebiliyor .
Lumet'te düşüş olduğunu söylerken tepetaklak yere yapışmıyor elbette .
Ancak büyük ustanın bu kez , hem de çok iyi bildiği bir dünyayı anlatmakta yetersiz kalması şaşırtıcı .
Bir kere karakterlerini hiç sevmemiş görünüyor .
Karakterleri de sevgisizlikten olsa gerek birbirleriyle konuşmak istemiyor , kötü bir tiyatro oyunu gibi , dayanışma içinde oldukları sahnelerde bile figürasyondan öteye gidemiyor .
Gerçek bir olaydan uyarlanan filmde , ( kısmen ) saçlı ve bronz tenli Vin Diesel , Jackie DiNorscio adında bir " aile üyesi " olarak karşımıza çıkıyor .
Yalan yok , bu rolün de üstesinden gelmesini biliyor .
Çarpık bacaklarını ve kaslı kollarını gizleyemese de tanıdığımız o sert adamdan eser yok .
Rolü Joe Pesci'den kapmak için onca kiloyu alarak aksiyon adamlığından öteye taşımaya çalışıyor anlaşılan .
Onun açısından faydalı bir proje olsa da filmi bir bütün olarak başarılı bulmak çok zor .
Sidney Lumet imzasını da hatırlarsak , Savunma Makamı , bu büyük ustadan beklenmeyecek ölçüde temposuz , sıradan .
Üstelik , 12 Kızgın Adam , The Verdict gibi esaslı filmlerinde mahkeme salonu sahnelerinin nasıl çekileceğini iyi bildiğini gösteren Lumet , bu kez büyük bölümü mahkemede geçen bir filmde , adeta kamerasını kaybediyor , çoğu zaman da hangi kameraya geçeceğini şaşırıyor .
Çekim senaryosundaki yanlış tercihler kurgu masasında da devam edince , bir mahkeme filmi olmasına rağmen sanık , tanık ve jüri arasındaki organik bağ bir türlü kurulamıyor .
Lumet'in bu performansı bir ölçüde Oliver Stone'u hatırlatıyor .
Kurgu ve kadraj dehası , Büyük İskender'da hikaye anlatmayı , Dünya Ticaret Merkezi'nde de muhalif olduğunu unutmuştu , hatırlayacaksınız .
Lumet de mahkeme salonu filmini , bu türü ilk kez deniyormuş gibi çekmiş .
Senaryoda Jackie'ye biçilen rol de eleştirilebilir belki ama gerçek bir olaydan uyarlandığı ( mahkemedeki repliklere varıncaya kadar ) için bu konuda fazla laf etmeyelim .
Ancak hep vurguladığımız gibi , yönetmen , aynı zamanda senaryonun da yönetmeni olduğu için , bir takım dokunuşlarla Jackie'nin iç dünyasını yansıtmak için en azından çaba gösterebilirdi gibi geliyor .
Savunma Makamı , Vin Diesel'in alışılmadık bir rolde oldukça şık göründüğü , isimsiz bir yönetmenin çektiği bir film olarak kabul edilirse ortada fazla sorun görünmüyor .
Hatta küçük dev avukat Peter Dinklage ve yargıç rolündeki eşsiz oyuncu Ron Silver'in rol kaptığı sahnelerden keyif almak da mümkün .
Ancak yönetmen koltuğunda Sidney Lumet'in adı yazınca , açıkçası daha fazlasını bekliyor insan .
Hem de çok daha fazlasını .
