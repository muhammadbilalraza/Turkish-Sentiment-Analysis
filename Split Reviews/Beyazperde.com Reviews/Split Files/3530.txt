Başlamadan önce not : Bu yazı , filme dair bazı " sürprizbozan " lar içermektedir . 
Bu hafta dört yeni film var vizyonda , Çarşamba vizyona giren Harry Potter'ı da sayarsak , beş .
Harry Potter dışındaki hiçbir film de Hollywood yapımı değil , yönetmenleri tanınmış filmler de değil çok fazla .
Dolayısıyla bu sıcak yaz günlerinde ne kadar şansları var bilmiyorum ama bizim de işimiz zaten bu filmleri size anlatmak ve karar vermenizi kolaylaştırmak değil mi ? 
Aşkın Halleri olarak Türkçe isimlendirilmiş bu film , genç ve deli dolu bir kız ile orta yaşlı ciddi görünümlü bir adamın , bize – kameraya doğru - çocukluklarını anlatarak başlıyor .
Hatta anlatmakla kalmıyorlar , çocukluklarına giderek , o sahnenin içine girerek , kendi yaşadıkları dramları , ailelerinin yaptıkları hataları hicvediyorlar .
Daha sonra bu iki karakteri ayrı ayrı hayatlarında izlemeye başlıyoruz ve acaba bu ikisinin yolu mu kesişecek , yoksa yönetmen genel anlamda bazı hayatlara mı uzatacak kamerayı ve bize birşeyler anlatmaya çalışacak diye düşüneduralım , evet , hızla yolları kesişiyor bu karakterlerin .
Oysa ki başta pek de ihtimal vermiyoruz çünkü hem karakter olarak tamamen zıt hem de yaş olarak uyumsuz iki kişiden bahsediyoruz . 
Gerçekten de zıt gibi ; babası Cezayirli annesi hippi bir Fransız olan Baya , deli diyebileceğimiz kadar özgür ruhlu ve politik görüşleri için aklına eseni yapabilen bir genç kadınken , Fransa'da , bizde " Ali Yılmaz " adıyla özdeşleştirebileceğimiz bir ismi olan Arthur Martin , gayet sıradan , içine kapanık , ciddi , apolitik ve Yahudi olduğunu saklayan bir veterinerdir .
Böylesine iki uçlarda karakter bir araya gelir , bir de birbirlerine aşık olurlarsa ne olur ?
Kıyamet kopmaz ama fırtınalı olaylar yaşanır elbette . 
Filmin türü nedir derseniz , " politik komedi " diye bir tür varmış gibi yapmak ve filmi böyle yaftalamak isterim çünkü bir romantik komediden beklenmeyecek kadar ciddi konuları masaya yatıran ama politik , sosyolojik konuları komediyle harmanlamaya çalışan bir filmle karşı karşıyayız .
İçinde romantizm de , cinsellik de var ama filmin ağır tarafını bu öğeler oluşturmuyor .
Ama aslında film yer yer çok da komik .
Tamam , demek istediğim , sanırım filmin bir sorunu var ; cesur söylemler içeren , Arap - Yahudi ilişkilerini , ırksal kimlik çatışmalarını ve her gün düşünüp tartıştığımız , birebir içinde olduğumuz bu tip toplumsal ve küresel konulara değinen bu film , sanki kimliğini tam bulamamış gibi .
Karşımızda , " ben çok komiğim ama aynı zamanda da çok zekiyim " diyen ve bunların altını çizme şeklinden dolayı ciddiye alın ( a ) mayan bir kişi var sanki . 
Senarist Baya Kasmi , yönetmen Michel Leclerc'le filmin başlangıcındaki iki karakterin tanışmasına benzer bir şekilde tanışmış .
Filmin bazı yerlerinin otobiyografik olduğunu söylüyor bu noktada .
Birlikte , söyleyecek sözlerinin var olduğunu ama bunu komediyle söylemenin - bunun Fransız bir deyim olduğunu düşünüyorum - " içine düşmeden göbek deliği hakkında konuşabilmek " olduğunu söylüyor röportajlarda . 
Yönetmen Michel Leclerc ise tipik komedi kamera açılarından kurtulmak istediğini ve komediden beklenen daha birçok etkiyi terk ederek bu filme yaklaştığını , örneğin kişilerin varolduğu bazı sahneleri aşırı ışıklandırmamak için daha geniş planlar tercih ettiğini anlatıyor kimi söyleşilerinde . 
Karakterlerin çocukluklarına döndükleri sahnelerde ise tipik Woody Allen stili olduğunu söylemek gerek ve oldukça zeki esprilerle bezenmiş sahnelerin seyirciyi yakalayacağı muhakkak .
Fakat filmin , İngilizce tabirle " so what ? " bir havası var .
Biraz politika , biraz espri , biraz ciddiyet , biraz cinsellik , ama sonuç ne ?
Belli değil .
Kendini izletir , ama düşündürmez bir film . twitter : blossomel
