Komedi filmlerinin belli aralıklarla tercih edilen formüllerden bir tanesi , yaşlılardan oluşan bir ekip ve onlara uymayacak bir serüven , bu hafta vizyona giren Son Macera filmi ile tekrar sinema salonlarında .
Üstelik de bu sefer kadroda Hollywood’un en güçlü , en bilinen “sağlam” aktörleri var .
Özellikle de son iki nesil için bir bakıma sinema kahramanı haline getirilen , çoğunundan bu payeyi hak ettiği isimlerden üçü bu filmin de yıldızları .
Morgan Freeman , Michael Caine ve Alan Arkin , aslında 1979 senesinde çekilmiş olan bir yapımın yeniden çevriminde başroldeler .
Orijinal hikaye komedi öğeleri taşısa da , bolca dramatik sularda yol almış , bir parça geride kalmış bir projeydi .
2017 çıkışlı Son Macera ise , bu üç önemli ismin gücünü de ardına alarak çok ama çok hafif bir drama , bolca komedi ile pişirilmiş .
Yapımın adı ve kahramanlara bakınca anlayacağınız gibi , olay birkaç yaşlı eski dostun kendilerinden asla beklenmeyecek bir aksiyona girişmesi üzerine .
Joe , Al ve Willie uzun yıllardır beraberce fabrikada çalışmış , beraber yiyip içmiş , dertlerini paylaşmış üç ahbap çavuş .
Emeklilik zamanları gelmiş , hem kendi yaşlılıkları hem de göçüp gittiklerinde ardlarında bırakacakları sevdikleri için birikimlerine kafayı takmış yaşlı adamlar .
Günlerden bir gün çalıştıkları fabrikanın Vietnamlı bir başka şirkete devredileceğini ve kıdem tazminatı gibi hakların tamamen geçersiz hale geleceğini öğrenirler .
Yani beş kuruş almadan işsiz ve güçsüz kalabileceklerini , onca yıllık emeğin heba olduğunu ve ailelerin bir başına kalacağını anlarlar .
Bu arada Joe , bankalardan biri ile mortgage üzerinden sorun yaşar .
Ayrıca görüşme esnasında bankada yaşanan soyguna an an tanık olur .
Al ve Willie ile buluşur , kurtuluşun banka soygununda olduğunu söyler .
Çünkü aynı banka sayısız ailenin hayatını söndürmüş , emekliliklerinin üstüne de yatmak üzere olan şirkettir .
Filmin konusu benzeri türdeki yapımlar ile neredeyse bire bir aynı .
Zor durumdaki yaşlı adamlar ya da kadınlar , fiziksel ve hatta zihinsel olarak onları oldukça zorlayacak bir mecera , başarı şansının düşük oluşu , bunlar üzerinden ard arda gelecek espirilerle yürüyen tempo .
Son Macera’nın en büyük hatası maalesef ki bu tuzağa düşmek olmuş .
Morgan Freeman , Michael Caine , Alan Arkin gibi üç büyük ustanın varlığına rağmen ortada kağıttan , iki boyutlu kahramanlar var .
Üçlünün bu yavanlığının yanına bir de yan karakterlerin lüzumsuzluğu eklenince o sıcak ve komik atmosfer yavaşca sönükleşiyor .
Örneğin Al’e abayı yakan Annie’yi canlandıran Ann Margaret ve FBI ajanı Hammer olarak görünen Matt Dillon’ın varlığı sadece hikaye ilerlesin diye konulmuş küçüçük köprüler .
Keza Joe’nun ailesine dair doğru düzgün “empati kurdurtacak” bir materyal de yok .
Filmin yönetmenliğini yapan Zach Braff aslında komediye yabancı bir isim değil .
2001 ile 2010 arasında Scrubs adlı TV dizisiyle adını dünyaya duyuran , oyunculuk yeteneği ile ilgi çeken Braff , daha sonra birkaç filmde ve hatta Arrested Development’da yüzünü gösterdi .
Bu arada Scrubs devam ederken ilk yönetmenlik denemesi Garden State’te başrol de aldı , Natalie Portman ile karşılıklı oynayarak şahane bir film çekti .
Daha sonra ise 2014 yılında Kate Hudson’la başrolde oynadığı Keşke Burada Olsam’ı çekti .
Kısacası hem romantizm , hem dram hem de komedi konusunda oldukça dolu bir isim Zach Braff .
Ancak Son Macera’da tüm malzemeyi orantısız çekilde karıştırmış , tadı bazen güzel , bazen acı ya da tatsız bir yemek çıkmış .
Son Macera kötü bir film değil .
Kafayı rahatlatmak , biraz gülüp eğlenmek ve Hollywood’un güçlü isimlerini bir arada görmek için eşsiz bir fırsat .
Yine de insan kendisini “keşke daha fazlası olsaydı” demeden de alamıyor . burcinaygun@gmail.com
