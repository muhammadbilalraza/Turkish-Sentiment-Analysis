Ülkemizdeki ilk gösterimini Filmekimi’nde yapan Karda Bir Beyaz Kuş , bundan yaklaşık 15 yıl önce İkisini de Sevdim ( Splendor )  isimli filmi ile tanıdığım yönetmen Gregg Araki’nin , Laura Kasischke’nin 19’da yayınlanan , aynı adlı romanından uyarladığı son filmi .
80’lerin sonunda üç kişilik tipik bir Amerikan ailesini , zaman zaman tırmanan bir gerilim hikayesinin içinde ele alan Karda Bir Beyaz Kuş , orta  yaş bunalımında mükemmeliyetçi bir anne , işten eve evden işe gidip gelen mülayim görünümlü bir baba , sancılı büyüme ve cinselliği keşfediş yaşlarında annesinin birdenbire ortadan kaybolmasıyla hayatın gerçekleriyle yüz yüze kalan genç bir kız olan Kat’in hikayesini anlatıyor .   Dışarıdan mükemmel görünen Connor ailesinin iki ebeveyni ; Eve ve Brock arasındaki ilişkide her zaman baskın taraf olan ve kocasını sürekli hor gören Eve , orta yaş bunalımına girmiş gençliğinin elden gidişine dayanamayan ve gözlerinin önünde serpilip , güzelleşen kızını kıskanan bir annedir .
Bir öğleden sonra Eve’in sırra kadem basmasının ardından baş başa kalan baba kız , bir süre Eve’in geri dönmesi umuduyla beklerler .
Kısa bir süre sonra polise giden baba kız , polisten elle tutulur bir yanıt alamayınca geride bıraktıkları hayatlarına geri dönerler .
Kat üzerindeki baskının bir anda yok olduğunu görünce , daha rahat hareket etmeye ve annesinin yokluğunu kendince değerlendirmeye başlar .
Rüyalarında annesi ile konuşan Kat , erkek arkadaşının da ondan gitgide uzaklaşması ile daha olgun bir ilişki arayışına yönlenir ve kendini en yakınındaki adamın kollarına bırakır .
Bir gençlik bunalımı olarak başlayan film gerilime göz kırparken , yönetmen Araki filmin başından sonuna tedirgin edici atmosferi korumayı başarıyor .
Annenin başına ne geldiği sorusu , bir noktadan sonra yanıtlanabilir bir soru olsa da , filmin sürprizli sonu seyirciye yeterli bir şaşkınlık duygusu yaşatıyor .
Kat ve babasının yaşadığı kasvetli hayatı izleyiciye geçirmeyi başarabilen Araki , yine tarzından ödün vermeden ergen cinselliğini kullanarak bir kayıp hikayesi anlatırken , nostaljik dokunuşlarla beslenmiş filmin oyuncu kadrosu ise , neredeyse filmin önüne geçiyor .
Yılın en gözde isimlerinden Shailene Woodley , her daim çekici Eva Green ve Christopher Meloni’nin yanı sıra , yan rollerde izlediğimiz Gabourey Sidibe ve Angela Bassett gibi isimler de filme katkısı bulunanlardan .
Bu yıl Uyumsuz ve Aynı Yıldızın Altında’da izlediğimiz Shailene Woodley , bu kez oldukça cesur sahnelere de imza atıyor .
Karda Bir Beyaz Kuş , size aksiyon , gözyaşı , kahkaha ya da belirgin bir başka şey vaat edemiyor belki ama bu bunalımlı ailenin sancılarını hissedeceğinizin garantisini verebilirim .
