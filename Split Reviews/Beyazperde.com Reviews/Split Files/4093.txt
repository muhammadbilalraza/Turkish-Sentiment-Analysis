Uzun süreli bir ilişkinin inişli çıkışlı zamanlarını kronoloji dışı bir anlatım ile inceleyen Aşkın ( 500 ) Günü filmini hatırlar mısınız ?
Nasıl olduysa yönetmeni Marc Webb’e vasat iki Örümcek Adam filmi yönetmesi için yol açan , şaheser olmasa da gayet başarılı olan bu romatik komedi , JJoseph Gordon - Levitt ve Zooey Deschanel’in albenili performansları ile de dikkat çekmişti .
Beş yıllık bir aşkı başından sonuna aynı biçimde kronoloji dışı bir montaj tekniği ile inceleyen Son 5 Yıl ise , Aşkın ( 500 ) Günü’nü bir bakıma yeniden çekerken o filmin karizmasını , cazibesini , ve kendine özel espri anlayışını söküp atıyor .  Elde klişe dolu pembe dizi bozması televizyon filmi tarzı hikayesinin banalliğini örtbas edebilmek için kırk yıl uğraşşan akılda kalmayacak melodilerle doldurulmuş bir sinematik utanç kaynağı var .
Filmi müzikal kategorisine bile sokmak zor , çünkü Jason Robert Brown’un yazdığı ‘şarkılar’ , oyuncuların yavan diyalogları sanki improvizasyon stili şarkıymış gibi okumalarından oluşuyor .
Tabii ki geleneksel şarkı melodisi yerine şarkı stili okunan diyaloglardan oluşan bir müzikal alt türü var , Cherbourg Şemsiyeleri ve Les Miserables bu türün örnekleri arasında .
Her ne kadar Sefilleriin büyük bir hayranı olmasam da bir avuç şarkısını kafadan mırıldanabilirim , büyük hayranı olduğum melodramatik aşk şaheseri Cherbourgh Şemsiyeleri’nin melankolik ana tema müziğini ise kim unutabilir ki ?
Diğer yandan filmi bir kaç saat önce izlemiş olmama rağmen kafama silah dayasanız Son 5 Yıl’ın tek notasını bile tekrarlayamam .
Filmin ana kozu olması gereken müzikleri fos , o zaman hikayeden ümitleneceğiz demektir .
Bu durumda sonuç ne yazık ki daha trajik .
Eldeki konu , içinden dışına bildiğimiz 80'ler yeşilçam filmi .
Başrole İbrahim Tatlıses ve Hülya Avşar’ı koyun , konu fakirken aşık olan çiftin ilişkisinin erkek tarafının arabesk yıldızı olmasından sonra para , ego , ve kadın peşinden koşması yüzünden dağılması olsun , ışıltılı New York mekanları ve kronoloji dışı montaj yapısı dışında arada pek bir fark göremezsiniz .
Brown , filmin uyarlandığı müzikalin şarkılarıyla beraber hikayesini de yazmış .
Kendi ilk evliliğinden oluşan beş yıllık ilişkiden esinlenen besteci ( Evet , kendisi aslında bir besteci , yazar değil , bu deneyimsizlik ne yazık ki her an kendini gösteriyor ) , tabii ki kendini eşi tarafından değeri anlaşılmayan dahi bir yazara dönüştürmüş .
Ne kadar genç ve seksi olduklarını şarkılarla seyirciye hatırlatmaktan haz alan çift Cathy ( Anna Kendrickk ) ve Jamie ( Jeremy Jordan ) , çulsuzken tanışırlar ve aşık olurlar .
Zaman ilerledikçe Jamie , çok satan kitaplar yazan bir edebiyat yıldızına dönüşür .
Aynı dönemde Broadway’de dansçı olmaya çalışan Cathy’nin şansı ise bir türlü açılmaz .
Cathy’nin Jamie’nin başarısını kıskanması , Jamie’nin ise şöhretten kafası döndükten sonra aşkı başka kadınlarda araması ikili arasında bir boşluğun oluşmasına sebep olur .
Eğer bu iki karakter baştan biraz daha derin bir bakış açısıyla yaratılsaydı hikayenin bu kadar alışılagelmiş iç çelişkilerle dolu olması büyük bir problem olmazdı .
Ama bir romantik filminde baştan ‘Sen seksisin , ben de seksiyim , hadi aşık olalım’ın ötesinde bir derinlik olmazsa hikayeye duyabileceğimiz bütün sempati yerle bir oluyor ne yazık ki .
Anna Kendrick , jenerasyonunun en yetenekli oyuncularından biri , ve Pitch Perfect gibi filmlerle ne kadar güçlü bir sesi olduğunu da kanıtlamıştı zaten .
Kendrick , Son 5 Yıl’daki tek boyutlu karakterine belli bir sempati aşılamak için elinden geleni yapıyor , ama hem senaryonun bayatlığı , hem de hemen hemen her sahneyi beraber paylaştığı Jeremy Jordan’ın mimik bazlı ve gösterişçi performansı bu karmaşa içinde yok olmasına sebep oluyor .
Müzikali beyazperdeye uyarlayan ve yöneten Richard LaGravenese ,  Muhteşem Yaratıklar ve Living Out Loud gibi filmlerle sinemada romantizmi anladığı göstermiş bir yazar / yönetmen .
Bu denli fos materyelde ne bulduğunu anlamak mümkün değil .
LaGravanese , akıcı kamera ve montaj teknikleri ile modern bir görsel hava edinmeye çalışıyor ama Brown’un bayat hikayesini tazeleştirmeyi başaramıyor .
