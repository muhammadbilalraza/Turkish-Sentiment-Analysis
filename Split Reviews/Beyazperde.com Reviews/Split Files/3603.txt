Hollywood'un en çok takip edilen kadınıysanız , doğal olarak mahremiyetinizi de bir hayli zor elde edersiniz .
Hele evlilik gibi hayatınızın en özel anlarından birinin paparazzilerin taciziyle bozulmasını istemiyorsanız , ortadan kaybolmak iyi bir seçenek olacaktır . 
Oscar adayı güzeller güzeli Lara Tyler ( Alice Eve ) 15 yaşından beri göz önünde yaşamaktan sıkılmış olsa gerek , tam mihraba yürürken kilisede bir paparazziye yakalanınca , evlenirken hiç kimsenin hangi kıtada olacaklarını bile bilmeyeceğine yemin eder ve bunun üzerine İskoçya'daki 75 nüfuslu Hegg Adası'na giderler .
Müstakbel yazar eşi James Arber ( David Tennant ) en son kitabında mekan olarak bu adayı seçmiştir ve Lara da kitaptaki romantizmi yaşamaya heveslidir - James'in aslında Google'dan öğrendiği bilgilerle yarattığı ruhsuz romantizmi . 
Edinburgh'da ilişkisi bitince adaya geri dönen Katie NicAoidh ( Kelly MacDonald ) ile James'in karşılaşmasıyla her şey değişecektir .
Katie , çiftin paparazzileri atlatma çalışmaları için gelinin yerine ‘sahte gelin ' olarak geçer ve asıl hikaye başlar . 
Romantik komedi türündeki Sahte Gelin ( The Decoy Bride ) esprileri zaman zaman anlamlı diyaloglarıyla çekici bir hal alırken , filmin en önemli gücü Kelly Macdonald olarak karşımıza çıkıyor .
İskoçyalı aktristi ilk olarak 1996 yapımı Trainspotting filmindeki asi genç kız performansıyla izleyip hayran olmuştuk - ki ardından gelen bir çok başarılı performansın yanı sıra The Girl in the Café ve İhtiyarlara Yer Yok ( No Country For Old Men ) gibi filmlerdeki gözalıcı performansıyla başarısını devam ettirdi .
Yaş ortalamasının 75 olduğu Hegg Adası'na aşktan ümidini kesmiş olarak dönen genç bir kadını canlandırdığı bu filmde zaman zaman inatçı , yanlış kelimeleri seçerek kendini utandıran bir karakter çizse de oldukça doğal , eğlenceli de bir karakter ortaya koyuyor ve filmin nabzını artırıyor . 
Bilindik ‘cadaloz ' Hollywood yıldızı yerine iyi kalpli , naif Lara Tyler karakterinin filme büyük etkisi olmasa da , hikayede ezberi bozmasıyla daha ilgi çekici bir hal alıyor .
10.0 kişiden 9.800'ünün evlenmek istediği bir kadın olarak James'in , istemeden de olsa , yaratıcı tarafını tıkayan , aşkı hissetmesine sebep olmamasıyla gerçek aşkın formlardan öte bir olgu olduğu da vurgulanıyor .
Sonuçta kitabın bir bölümünden bir romanlık hikaye çıkabilir . 
Senaryonun gidişatında aksaklıklar olsa da , filme ara ara girip çıkan küçük rollerdeki karakterler , tiplemeyi aşarak eğlendirirken kimi zaman duygulandırıyor .
Yaşlı bir çift ve James'in gayda çaldığı bir sahne var ki , o sahnede sinemanın en sevdiğim ‘aşık çift karakterleri ' Vol . i ( WALL·E ) ve Eve'in masum aşkını hatırlamamak elde değil . 
Sonuç olarak , çok parlak bir film olmamakla birlikte bu sıcak havalarda klimalı sinemalarda güzel zaman geçirip kafa boşaltmak için ideal .
İskoçya gibi toprakların doğal güzellikleri filmde vurgulanmasa da bu adayı ve insanlarını seveceksiniz . 
Twitter : fundasuo
