Testere ( Saw ) serisinin iki , üç ve dördüncüsünde yönetmen olarak imzası bulunan Darren Lynn Bousman bu sayede haklı bir ün yakaladı ve Testere serisini zirveye taşıyan filmlere imza attı .
Arkasından gelen Anneler Günü ( Mother's Day ) sıradan korkuyu en azından yönetim açısından iyi bir şekilde harmanlamayı başarabilmiş bir filmdi . 
Yönetmenin son filmi Şeytanın Ormanı ( The Barrens ) senaryo üzerinde film ilerledikçe farklı detaylar ortaya çıkarırken ne yazık ki filmi anlatmak istediği atmosferin içine sokmayı başaramıyor .
Filmimiz her zamanki tatil / vahşet filmleri havasında başlıyor .
Arabalarıyla kamp yapmak üzere yollara düşmeye hazır çekirdek ailemiz , ergen kızın üvey anneye olan hoşgörüsüzlüğü , evin küçük erkek çocuğunun kaybolan köpekleri Oscar'a olan takıntısıyla ilgili bir giriş yapıyor mevzuya . 
Film başından itibaren yola savurduğu donelerle filme heyecan , gerilim katmaya çalışıyor aslında kısmen başarılı da oluyor ama toplu bir sonuç almaya bakınca nedense doyurucu bir atmosfer çıkmıyor ortaya .
Richard Vineyard'ın çocukluğundan kalma anılara sahip kamp yerine ailesini götürürken aslında birçok hesaplaşmanın içinde olduğunu anlıyoruz .
Babasının küllerini oradan savurmak ve çocukluk korkusuyla yüzleşmek bunlardan sadece ikisi .
Ama efsane , inanç ya da takıntıları direkt vermek yerine insanın psikolojisinin uzantısı saymayı seçen , o yüzden gerçekle hayal , geçmişle bugün arasında gitgeller yaratmayı seçiyor . 
Bir efsane etrafında şekillenmesi gereken hikaye , hep ileri sarıyor ve dört yüz yıllık mevzunun çözümsüz kalıp , devam filminin geleceğini öğrenmemiz açıkçası pek bir şey ifade etmiyor .
Efsanenin kaynağı bir kadın .
12 tane çocuk doğuran ve her çocuğunun farklı bir babası olan kadın bölge halkı tarafından tehdit edilir ve yalnız bırakılır .
Eğer başka bir çocuk doğurursa kovulacak ve lanetlenecektir .
Kadın 13. çocuğuna hamile kalır ve bunun bölgedeki erkeklerden değil şeytandan olduğunu itiraf eder ama kimse inanmaz ve kadın sürülür .
Şeytanın çocuğu olarak nam salan ve istenmeyen çocuk olarak ilan edilen Jersey Şeytanı da insanoğlunun peşine düşer .
Tabii bir de bölgedeki geyiklerin ! 
Richard'ın değişen psikolojisi , herkese yönelttiği kontrolsüz öfkesi , gördüğü karabasanlar ve ortalıkta fazlaca dolaşan kamp bıçağı onu yaşanan kayıplar , ölümler vs. konusunda bir numaralı şüpheli konumuna getiriyor .
Tabii ailenin önce herkesin kapladığı bir kamp alanına gelmesi beni biraz rahatlatmıştı , en azından tehlike bir tek ailenin başına musallat olmayacak diye ama sağolsun Bousman onları sakin bir kamp yeri için ormanın derinliklerine çekmekte sakınca görmedi . 
Aslında filmi izlerken Bousman'ın nasıl oldu da bu kadar amatör kuşatma altında kaldığını düşündüm durdum .
Jersey Şeytanı dediğimiz şey genetiği bozulmuş dinozor gibi ortalarda dolaşıyor , daha iyi bir imaj bulamazlar mıydı şeytanın oğluna ! 
Efsane 400 yıllık , herkes efsanenin yaşandığı topraklarda kampa gelmiş ama ilk defa bir kamp ateşi etrafında öğreniyorlar hikayeyi !
Hem de yeni yetme bir çocuğun ağzından .
Yani bu hem bilme hem de bilmeme durumu filmin tüm atmosferini etkiliyor ve sonucu kuduza kadar varan bir harman koyuyor önümüze .
Bu yanlarının ilginç olduğunu söylemek mümkün ama filme yükselti katmayacak türden şeyler ! 
Tabii jenerikten sonra tekrar filme dönüşlere alışkınız ama yönetmen burada bu dönüşü bir hayli uzun tutuyor , neredeyse altı dakika .
Ergen ve üvey annesiyle annesini arasını o hengamede düzelten kızımız şeytanın çocuğu avına çıkıyor ve burada devam filminin müjdesini de veriyor film !
Hem de gayet uzun bir biçimde ! 
Şeytanın Ormanı bir yönetmenin ilk filmi havası taşıyan , Testere serisinin yönetmeninin sınırlarını daralttığı bir film olmuş .
Şehir insanının doğanın , efsanelerin hezeyanıyla boğuşması , ilginçtir kaçmak yerine üstüne gitmesi ve belasını bulması .
Hep aynı hikaye , Şeytanın Ormanı da aynen böyle işte ! 
twitter . com / BanuBozdemir
