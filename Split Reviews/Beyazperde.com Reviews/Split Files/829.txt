45 yaşına gelmesine rağmen güzelliğinden bir şey kaybetmemiş olan başarılı oyuncu Sandra Bullock ve dizilerden aşina olduğumuz , yakışıklı olduğu kadar komik mimiklere sahip oyuncu Ryan Reynolds .
Bu çiftin bir romantik komedide buluşmuş olması , film kötü bile olsa oyuncuların hatrına izletecek gibi duruyor kendini .
Bir isim daha , Altın Kızlar dizisinin Sophie rolündeki meşhur oyuncusu Betty White , 87 yaşında olmasına rağmen değme oyunculara taş çıkartacak kadar sapasağlam ayakta bu filmde .
Teklif kelimesi ise aklımıza Ahlaksız Teklif filmini getiriyor , bu filmdeki teklif de pek ahlaklı sayılmaz hani , tüm çalışanları kendinden nefret ettirmeyi başarmış , cadı lakaplı , güzel olduğu kadar otoriter bir kitap editörü olan Margaret Tate , kağıt işlerindeki bir problem sonucu ülkeden sınırdışı edilmemek adına , köle gibi çalıştırdığı asistanı Andrew Paxton'a evlenme teklif eder .
Bu teklif daha çok bir emirdir .
Bu danışıklı dövüş evlilik sayesinde sınırdışı edilmekten kurtulacak , böylelikle deliler gibi bağlı olduğu işinden de olmayacaktır .
Asistanını çok fazla tanımayan ve ona bu evlilik konusunda emrivaki yapan Margeret , Andrew'le birlikte Andrew'in ailesinin yaşadığı Alaska'ya gidecek ve orada bir haftasonu geçirecektir .
Alaska'nın Sitka şehrinde mükemmel bir eve ve mükemmel bir aileye sahip olan Andrew'la ilgili gerçekleri Margeret , Sitka'ya biraz daha alışabildikten sonra anlayacaktır .
Margeret , ofiste etrafında dört dönen ve köpeğiymiş gibi davrandığı kişinin basit bir asistan parçası olmadığını görür .
Andrew , kocaman , sevgi dolu ve varlıklı bir ailenin çok değerli oğludur ve kendini edebiyat dünyasına adamak istediği için , böyle bir yol seçmeyi tercih ettiği için Alaska'yı terk etmiş , Margeret'in tüm cadılıklarına katlanmaktadır .
Margeret burada kendiyle de yüzleşecek ve hayata çok başka bir pencereden bakmaya başlayacaktır .
Seyirci olarak biz de hayata farklı bir pencereden bakıyoruz bu akıcı giden romantik komedi filmde çünkü bu neşeli , kimi zaman stresli sahnelerde Alaska Sitka olarak izlediğimiz yer , gerçekten de inanılmaz bir yer .
Dağ , deniz , yeşillik bir arada , görülmeye değer bir seyirlik .
Sitka ABD'nin alan olarak en geniş şehri olup , nüfus yoğunluğu olarak da Alaska'nın dördüncü büyük şehri .
Fakat dikkat , öğrendiğimiz bilgilere göre bu filmde Sitka olarak geçen yerler aslında Masaşusets'miş .
Büyük tepeler bölgesi anlamına gelen , Amerika'nın New England bölgesinde yer alan bu şehir , inanılmaz derecede Alaska Sitka'ya benzeyen bölgelere sahip olduğu için filmin Sitka sahneleri - yani yarısından fazlası - burada çekilmiş .
Neden gerçekten de Sitka'da çekmemiş olmaları bir muamma , görünen o ki bu şekilde daha çok işlerine gelmiş ama neden o zaman burası Masaşusets demezler filmde , bunu anlamak güç doğrusu .
Sonuç olarak , güzel ve değişik bir romantik komedi izleyeceksiniz , güçlü oyuncular ve çakma Sitka , Masaşusets manzaraları da yanında bonusu .
