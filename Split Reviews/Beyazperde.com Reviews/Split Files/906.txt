Ercan Kesal , sektörel olarak çok aşina olduğumuz bir yüz .
Bir uzun metrajın beklenmedik bir anında ya da kısa metrajlarda rol alan bir oyuncu .
Dizilerde oynuyor , senaryo yazıyor , kitapları ve bunun yanımda doktor kimliği de var .
Kesal , bu ilk filminde neredeyse bütün kimliklerini birleştirip , bir partiden belediye başkan aday adayı olan bir adamın tek gününü anlatmış .
Kendi yazdığı bir kitaptan uyarladığı filmin , kendi kimliği üzerinden gittiği için biraz mokümanter bir havası da var demek mümkün !
Tabii kitapta geniş bir zamana yayılan olayların bir güne sıkıştırılması da gayet başarılı ! 
Doktor Kemal Güner kimliğiyle ‘çare doktor’ olarak seçim çalışmalarına başlayan adamın halini bir seçim hicvi havasında izliyoruz ve bu tarza düşmeyen bir tempo eşlik ediyor !
Aslında bildik bir hikayenin olası yanlarını anlatıyor Kesal bize !
Tamamen kendi gözünden izlediğimiz olaylar zinciri zaman zaman kontrolden çıksa da , ufak bir toparlamayla yine her şey yerli yerine oturuyor .
Herkesin kısa kısa girip yerini aldığı filmde Güner’in siyasi kimliğine dair açık vermekten çok yaşananlarının karmaşasını verme derdinde film .
Filmin temposuna uzun planların eşlik etmesi , doğal havanın da sürdürülebilirlik kazanmasına imkan tanıyor .
Kendini halka değil de öncelikle partinin başkanı olan bir numaraya kabul ettirebilme gayesiyle elinden gelenin fazlasını yapsa da , etrafındaki kişilerin kendisinden rol çalma haliyle de karşı karşıya !
Kendisine eşlik eden akıl hocaları sayesinde ziyaret ettiği kişilerle yaşadığı kısa , çıkara dayalı diyaloglar ise filmin hiciv temposunu arttıran etkenler .
Yenilenmek üzere cebe konulan yapma dişler , kulak çınlamasıyla el öpülmesi arasında geçen uhrevi anlar , danışmanlarının yönlendirmesiyle bir dakika kendisi olamayan , kendiyle kalamayan bir adam görüyoruz .
Kendisiyle kaldığı anlarda da kaza yapma , kavga etme potansiyeli olan saf bir adamla !
Filmde , Fransız bir adayın internet sitesinin kopyalanması ve onun incelenmesi kıvamında , benzer anlar mevcut .
Özellikle de asansör sahnesinde kare asın dışında kalma hali ve hayal kırıklığını Kesal bize öyle güzel hissettiriyor ki , onun inancını bizde sırtlanıyoruz .
Yaşadığı her olumsuzluğa taviz vermeyen hali , bir numaraya ulaşma çabası , çoğu zaman çaresizce köşeye sıkışan haliyle tam bir karakter izliyoruz .
Kaza yapılan sahnenin sakilliği de ayrı bir şaşırtmaca !
Kazanmak için hamleler yapsa da aslında bir kaybeden olan adamı bizim gözümüzde sürükleyici bir hale getiriyor .
Yine de Kesal çoğu zaman filmin önüne geçiyor .
Senaryo çok iyi yazılmış , yönetmenlik onu takip etmekte biraz zorlansa da karşımızda başarılı ve incelikli bir seçim kampanyası filmi duruyor .
