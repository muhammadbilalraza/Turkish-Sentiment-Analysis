Steven Soderbergh’in 2001 yılında vizyonda adeta parıldayan ve o dönemde uzun süre konuşulan filmi Ocean’s Eleven aradan geçen yıllarla birlikte değerini korumayı sürdürüyor .
Aslında Soyguncular adlı 1960 yapımı bir başka yapımın yeniden çevrimi olan proje , çok da orijinal olmayan bir hikayeyi sağlam bir kadro ve şık bir anlatımla paketlemiş , gişede de beklentileri ziyadesiyle karşılamıştı .
Ardından gelen Ocean’s Twelve ve Ocean’s Thirteen ise aynı kaliteyi devam ettiremedi ve stüdyoyu gişede yüzüstü bıraktı .
Üçlemenin son filmi 2007’de epeyce arkada kalınca bir bakıma marka haline gelen isim de unutuldu gitti . 
Tam 11 yıl sonra yönetmen Soderbergh’den işi teslim alan Gary Ross , günümüz şartlarına uygun şekilde yepyeni bir hırsızlık serüvenini kameraya aldı .
Üçlemedeki George Clooney , Matt Damon ve Brad Pitt’in yerini de bu kez Hollywood’un önde gelen kadınları aldı .
Benzeri bir formül , oldukça yakın bir anlatım tekniği ve çok da şaşırtmayan bir hikaye . 
Ocean’s Thirteen filminde dolaylı olarak sona eren hikayenin devamı bir bakıma bu yapım ile devam ediyor .
Clooney’nin canlandırdığı Danny Ocean’ın kız kardeşi Debbie , beş yılın ardından kodesten çıkıyor ve hiç uslanmadan yeni bir hırsızlık organizasyonu için paçaları sıvıyor .
Debbie ( Sandra Bullock ) iyi halden ötürü erkenden hapishaneden çıkıyor , eski dostu Lou ( Cate Blanchett ) ile bir araya gelerek ilk adımı atıyor .
New York kentinde gerçekleşecek bir etkinlikte , katılımcılardan biri olan Daphne Kluger ( Anne Hathaway ) ’in üzerindeki milyon dolarlık kolye de hedefleri oluyor .
İşi en temiz şekilde halletmek isteyen ikili , ekibe kısa sürede eski iş ortağı Tammy ( Sarah Paulson ) , moda tasarımcısı Rose ( Helena Bonham Carter ) , imitasyon gerdanlık için mücevher ustası Amita ( Mindy Kaling ) , hacker Nine Ball ( Rihanna ) ve kapkaç üstadı Constance ( Awkwafina ) ’ı katıyor .
Geleneksel Met Gala bünyesinde gerçekleşecek soygun için önce sıkı bir ön hazırlık yapılıyor , ardından işe girişiliyor , finale doğru da büyük sürprizler ardı ardına patlıyor . 
Yönetmen Ross , Soderbergh’in tarzını korumaya karar vermiş , hikayenin ilerleyişi için benzer biri yolu izlerken , diğer yandan da karakterleri de seyircisine uygun şekillendirmiş .
Günümüz trendlerine uygun sekiz yeni kahraman , belki bir parça daha alışılmadık bir kurban ama bildiğimiz bir akış .
Geçmişi gör , ekibi kur , planı yap , hazırlıkları tamamla ve soyguna başla . 
Eğlenceli , sürükleyici , aksiyonu tam dozunda ve A kalite oyuncu kadrosuyla göz dolduran Ocean’s 8’in sıkıntısı ise önceki filmlerden kendini koparmayışı .
Eğer kendi başına ilerlemeyi tercih eden , bağımsız bir hikaye , göndermelere ihtiyaç duymadan kendine has espiriler ile seyirciyi tavlamayı hedefleseydi , karşımızda çok daha sağlam bir komedi – macera projesi çıkardı .
Bir bakıma geçmişin gölgesinden çıkamayan , daha doğrusu o mirası kendine güvence olarak görüp , farklı denizlere açılmak yerine aynı formüle yeni bir soluk getirmek istenmiş .
Evet , bu konuda genel olarak bir başarı söz konusu olsa da , tamamen bağımsız bir ana karakter ve göndermelerden uzak , finalde şaşırtacağım diye kendini zorlayan bir senaryo , yıllar boyu kendini hatırlatacak bir ürünün doğuşuna engel oluyor . 
Ticarı kaygılarla kadroda yer aldığı fazlasıyla belli olan Rihanna’yı dışarıda bırakacak olursak , Helena Bonham Carter , Cate Blanchett ve Sarah Paulson gibi isimlerin parıldadığı oyuncu kadrosunun hakkını da vermeden olmaz .
Özellikle de Carter ve Blanchett tek kelimeyle kendilerine hayran bırakıyor .
Karakter olarak öne çıkan isim Debbie olsa da , hikaye ağırlığı ona verse de , Sandra Bullock maalesef as aktris olarak geride kalıyor . 
Ocean’s 8 her ne kadar eski mirasın ardına saklanmak istese de , ilgiye layık , seyri eğlenceli , salondan çıktığınızda yüzünüzü güldüren başarılı bir “marka diriltme girişimi” olarak izleyicisini bekliyor . 
burcinaygun@gmail.com
