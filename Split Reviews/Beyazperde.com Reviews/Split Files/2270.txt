Beyazperdeye yakışır renkli , heyecanlı ve hem gözünüzü hem kulaklarınızı da mest eden bir dönem filmi seyretmeyi özlediniz mi ?
Buyrun o zaman sizi Drew Goddard imzalı El Royale'de Zor Zamanlar ( Bad Times At the El Royal Hotel ) filmine doğru alalım … 
 
Sinema - televizyon dünyasına 20’lerin başında Buffy , the Vampire Slayer dizisinin senaristlerinden biri olarak giren , akabinde spin - off Angel , Alias gibi dizilerin senaristliği ile kariyer basamaklarını tırmanan Drew Goddard’ın ismi , 2011 tarihli muazzam gerilim Dehşet Kapanı ( The Cabin in the Wood ) filmiyle daha geniş kitlelere yayıldı .
Bu zaman aralığında Marslı ( ki en iyi uyarlama dalında Oscar adaylığı var ) ,   Dünya Savaşı Z gibi gişe hitlerinin senaryolarına imza atan çok yönlü sinemacı Goddard yönetmenlik koltuğuna nihayet El Royale'de Zor Zamanlar filmiyle geri oturdu !
Orijinal senaryosu da Goddard’a ait olan yapım ,   tam bir yönetmen şöleni aslında ! 
 
Cabin In The Woods filminde 5 genci ormanın ortasında gizemli ve tehlikeli olduğu bariz bir kulubeye hapseden Goddard ,   bu sefer birbirini hiç tanımayan 7 yabancıyı ( biri California diğeri Nevada olan ) iki eyalettle ortadan bölünmüş El Royale Oteli * ’nde bir geceye adeta kitliyor .
İnsan doğası bilmediğinden çekinir , ürker , korkar ve hayatta kalma mekanizmalarını harekete geçirerek gardını alır .
Goddard , tanımadığınız insanlarla , tanımadığınız bir dört duvar arasına sıkışmış olma psikolojisini sıradışı bir otel hikayesine oldukça başarılı biçimde giydiriyor .
Yaşlıca 1 rahip , siyahi 1 caz şarkıcısı , çenebaz 1 beyaz eşya satıcısı , hippi görünümlü 1 kadın ve otelin sorumlusu Miles ile başlayan hikayede önce El Royal otelinin sırları bir bir ifşa oluyor , akabinde de farklı kimliklerinin arkasına saklanan otel müşterileri . 
 
Her bir odada kalan otel müşterisinin hikayesi hızlı epizodlarla akarken , film senaryo etkeninin ne kadar önemli olduğunu bir kez daha kanıtlıyor adeta .
Goddard filmin karakter diyaloglarına gizlediği ufak alt metinlerle de - aslında hikayenin dönemini düşünürsek cesur denilebilecek - dini sorgulamalara da soyunuyor …
Cinayet , soygun , röntgencilik ve şantaj gibi her türlü ‘ahlaksızlığın’ döndüğü bu otel hikayesinde , dini referansların da içinin boşaltıldığı bir çözülmeye gidiyor hikaye .
Bunları bulup çıkartmak da seyirciye kalmış …  
 
Filmin çekirdek kadroyu oluşturan ana karakterlerini ilk bir buçuk saat hiç dinmeyen bir merak duygusu ile takip ediyoruz :  Jeff Bridges ( Rahip Flynn ) ,   Laramie Seymour Sullivan ( Jon Hamm ) , Cynthia Erivo ( Darlene Sweet ) , Dakota Johnson ( Emily Summerspring ) ve   Lewis Pullman ( Miles ) her biri rolünün gereği dengeli ve birbirini basmayan bir oyunculuk ortaya koyarken , iki büyük değişim de gözden kaçmıyor biri en masum karakter , şarkıcı Darlene ve de otelin tek görevlisi olan Miles .
Filmin son bölümünde ortaya çıkan Billy Lee ( Chris Hemsworth ) ise hikaye akışını bir anda allak bullak ederken , görkemli finale de seyirciyi hazırlıyor . 
 
Filmin 1970’lerde geçen hikayesiyle nefis bir dönem atmosferine de imza atılmış ; 
Michael Diner ( ki Cabin In the Woods’ta da aynı isme rastlıyoruz ) ve Lisa Van Velden’in başını çektiği sanat yönetimi ekibi her açıdan kusursuz çalışmış .
Kendinizi çok rahatlıkla El Royal’in bir otel müşterisi gibi hissediyorsunuz .   Filmin orijinal müziklerine Oscarlı müzisyen Michael Giacchino’nun imza attığını eklemeden geçmeyelim ; Darlene Sweet’in seslendirdiği parçaların düzenlenmesi ve filme yedirilmesinde neredeyse 20 kişilik başlı başına bir müzik ekibi görev alıyor .
Soundtrack albümünü dört gözle beklediğimiz bir film daha geldi arşive .  
 
Göreceli olarak 141 dakikalık süresi kağıt üzerinde uzunca gibi görünse de Drew Goddard’ın hikayesini sündürmeden , bu vakti iyi kullandığını belirterek , filmin bu ayın vizyonunda en keyifli alternatiflerden biri olduğunu ifade edelim .
İyi seyirler ! 
 
twitter . com / duygukocabayli  
 
 * Filmin ana merkezi El Royale Oteli aslında gerçek bir mekana dayanıyor : bir zamanlar Frank Sinatra’nın sahiplerinden biri olduğu meşhur “Cal Neva Resort and Casino” filmdeki El Royal’e ilham kaynağı olan mekan .
Öte yandan şu an Los Angeles’ta El Royal Otel isimli bir otelin işletildiğini de dipnotlara ekleyelim .
