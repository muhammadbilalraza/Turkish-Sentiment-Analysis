Arkadaşlarımızın yoğun alaylarına katlanarak , Asansör filmine gittik .
Filmi Türk filmi , Avrupa filmi veya Amerikan filmi mi diye nitelendirmeden gitmek durumunda kalmıştım , bundan da gayet hoşnuttum .
Daha önce hiç bir Altıoklar filmi seyretmemiştim .
Uzun yıllardır ( en son Eşkiya'ydı sanırım ) Türk filmine gitmemiştim .
Asansör'e sadece ve sadece fregmanından etkilendiğim için gitmiştim ( Kahpe Bizans'a da bundan dolayı gideceğim ) .
İlk etapta söyleyeceğim şunlardır : Sinema izleyicisiniz .
Bir filmi Türk filmi diyerek aşağılamayınız .
Bir filmi kötü bir film olduğundan beğenmeyebilirsiniz , eleştirebilirsiniz .
Ama filmin nerenin filmi olduğu konusunda eleştirileriniz biraz ırkçılığa kaçıyor .
Asansör'ü seyretmeden bir gece önce hatırlamadığım bir kanalda sinema koltuklarına oturmuş eleştirmenler filmi aşağılıyorlardı .
Dalga geçmeye kadar varıyordu bu aşağılama .
Ben ise şunu anlamamıştım , filmi beğenmeme ve elştirme hakkına sahip insanlar Asansör bir Amerikan yapımı olsalardı acaba bu şekilde mi konuşacaklardı yoksa başarısız bir yapım diyerek kesip atacaklarmıydı .
Türk olduğumuz için ve film Türk filmi olduğu için 20'e girerken acaba hala " kıskanma ve ben daha iyisini yapardım " damarlarımız mı atıyor ?
Bir yönetmen bir film yapmış , siz ne diye oturup sanki siz de yapabilirmişcesine aşağılıyorsunuz ve hor görüyorsunuz ?
Gidin . gidin !
Ben filmi beğendim .
Ben filmde eğlendim .
Eleştirmek gerekirse eleştirilerim şunlardır , film daha kısa sürebilirdi , bazı oyuncular daha iyi oynayabilirlerdi .
Başrolde oynayanlar ki film neredeyse 2 oyuncunun taşıdığı bir film , başarılıydı gayet .
Mustafa Uğurlu tek başına filmi götürecek oyunculuğa sahipti .
Dar bir mekanda tek başına uzun süre izleyiciyi sıkmadan surabiliyordu .
Arzu Yanardağ seksiliğini kullanıyordu ama filmin sonuna değin yaratılmak istenen erotizm yaratılamıyordu belki de yaratılmak istenmiyordu .
Bir asansörde mahsur kalan ve sapık ev sahibinin işkencelirine göğüs gelen meşhur yapımcının karakterinin olgunlaşmasını konu alıyordu film .
Günahlarını görüp , daha iyi bir insan olma yolunda attığı adımları görüntülüyor , günümüzün medyasını sorguluyordu .
Reha Muhtar'ı sorguluyordu daha çok .
Köyden gelen ve " en şehirli " olanları sorguluyordu , özlerinden kopanları .
Internet'i bile sokuyordu araya ve günümüzün Internet hastalıklarını eleştiriyordu .
Birbirlerini tanımadan buluşan karşı cinslerin başına gelebilecekleri , üzerlerine oynanacak oyunları anlatıyordu .
Bir yandan kapana kısılmış insan psikolojisini ve kendine güvenin yıkılmasını gösteriyordu .
En üst noktadan en aşağılık noktaya düşebilecek zenginleri gösteriyordu .
Tamamen günümüzü eleştiriyordu film ve bunu yaparken zaman zaman insanları güldürüp zaman zaman seyircileri düşünürüyordu .
Bu senaryo ile bir yabancı film izlesek beğenirmiydik acaba ?
Film bittiği noktadan itibaren de eleştirmeye devam ediyordu , kendini aşağılayan milletimizi eleştiriyordu .
Filme gidin demiyorum , ama film Türk filmi diye düşünerek hareket etmeyin , film kötü veya iyi bir film diye düşünerek hareket edin .
