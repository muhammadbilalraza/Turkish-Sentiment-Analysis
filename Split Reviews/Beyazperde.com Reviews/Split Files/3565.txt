James Bobin , Nicholas Stoller ve Jason Segel üçlüsünün yaratıcılığıyla sinema sahnesindeki yolculuğuna 2011’de oldukça ‘duygulu’ bir filmle geri dönen tarihin en popüler kuklaları , ilk filme gösterilen yoğun ilginin ardından yeniden karşımızdalar .
Televizyon takipçilerinin How I Met Your Mother’dan tanıdığı ve ilk filmin hem senaristliğini hem de başrolünü üstlenen Jason Segel bu kez kadroda yok .
Ancak Segel’in yerini dolduran isimlerin de ondan pek aşağı kalır tarafı yok .
2011 yılında , yani bir zamanların popüler kuklaları neredeyse unutulmuşlarken , ‘Muppet’ların unutulması üzerine bir film yapmak hiç de fena bir fikir değildi .
Nihayetinde proje tuttu , mizah ve drama balansı son derece iyi ayarlamış ; oldukça kaliteli bir Muppets komedi filmi vizyonda kendine yer buldu .
Muppets Aranıyor ise tam olarak ilk filmin bittiği yerden , stüdyonun ikinci bir film istemesiyle başlıyor .
Zaten müzikal - komedinin ilk şarkısı da “devam filmi yapıyoruz” ismiyle tercüme edilebilecek bir Muppets eseri .
Bu kez eski ritmini bulan kuklalar bir menajerin önerisiyle Avrupa turnesine çıkmaya kalkıyorlar .
Ancak bu menajerin ‘Muppet’lar üzerinde bambaşka planları var .
Doğuştan saf ve iyi niyetli kuklalarımız da ‘kötü adam’ın peşine takılarak büyük bir maceraya atılıyorlar .
İlk filmde Muppets dünyasına son derece uygun bir görsel dil kullanan James Bobin , hali hazırda döktüğü harcın üzerine yeni bir hikaye kuruyor .
İlk filme göre duygusal tarafı biraz daha zayıf ; ancak mizahi tarafı çok daha atılgan .
Yediden yetmişe herkese yönelik ‘şakalar’ bombardımanıyla kahkahalara müteakip kahkahalara yol gösteren senaryo –nadir anlarda cephanesini boşa sıkıyor olsa da - son satırına kadar işliyor .
Bütün espriler arasından öne çıkan birkaç şaka ise –özellikle özeleştirel dokunuşlar taşıyanlar - filmin yaratıcılarının zekasına hayran bıraktırıyor .
Filmin coşkusuna direkt olarak hizmet eden yeni Muppets şarkıları da ilk filmde sunulan şarkıların altında kalmıyor .
Yine televizyon takipçilerinin Flight of the Conchords’dan tanıdığı ve 2012 Oscarları’nda Muppets için yaptığı Man or Muppet şarkısıyla Oscar’a uzanan Bret Mckenzie , hem şarkı sözlerinde hem de işin enstrümantal tarafında harika bir iş çıkarıyor .
Özellikle I’ll Get What You Want , We’re Doing a Sequel ve Intorragation Song üçlüsü Muppets külliyatı içerisinde geleceğe de kalacakmış gibi görünüyorlar .
Filmin başrolünü üstlenen ve belli ki çekim süreci boyunca çok eğlenen Ricky Gervais’e Ty Burell , Tina Fey ve saymakla bitmeyecek bir ünlüler ordusu eşlik ediyor .
Bu aşamada kimi ‘cameo’ların saçma oldukları kadar eğlenceli olduklarını da eklemek gerekiyor .
Özellikle Usher , Christoph Waltz ve Danny Trejo’nun yer aldığı sahnelere dikkat !
Kimse bu sevimli kuklalardan bir başyapıt beklemiyordur her halde .
O halde ortada ne eğlendirme başarısına şaşılacak ne de ‘önemli’ olmamasına hayret edilebilecek bir film var .
Muppets , birçok Amerikan komedisinin yıllardır beceremediğini yapıyor .
Herkese aynı anda hitap edebilen ,   karizmatik ve zeki bir mizahla eğlendiriyor .
Birkaç jenerasyonu derinden etkilemiş bir kuklalar kadrosuna hakkını teslim ediyor .
