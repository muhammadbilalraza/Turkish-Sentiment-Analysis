Bir balık ile kedi arasında olabilecek tek ilişki ; balığın kedinin midesine misafir olmasıdır .
Balık ile Kraker’in hikayesi ise bildiğimiz besin zincirini alt üst ediyor .
Kraker , önemli bir görevi başarmak zorundadır .
Atalarından kalma bir kemiği Balık’tan alması gerekir .
Yoksa babası onu bir daha evine almayacak , ailesinden dışlayacaktır .
Adı Balık olan bir japon balığının ailesi içinde nesilden nesile geçen bu kemik , Kraker’in büyük büyük büyük dedesinindir .
Evrimleşmeye çalışan Balık içinse bu kemik uğurdur .
Onun sayesinde ciğerlere ve uzuvlara sahip olup , karada süresiz olarak yaşayabileceğine inanır .
Kemik ikisi için de bu kadar önemli olunca , Balık ile Kraker birbirinin ezeli düşmanı haline gelirler .
TV serisinin beyazperdeye taşınmış örneklerinden biri olan Balık ile Kraker , sinema filminden çok , dizi olarak kurgulanmış bir yapım .
Bir kemiği elde etme üzerine kurulan hikayede , akışı sağlayan diğer tüm unsurlar bölük pörçük .
Örneğin başında Balık’ın arkadaşı olarak hikayede önemli bir yeri olan köpek balığı karakteri , hikayenin devamında bir anda ortadan kayboluyor .
Hem Kraker’in hem Balık’ın aşık olduğu kedi balığı karakteri Kraker ile arkadaşlık kurarken , kedi balığının bir anda hayatına başkası giriyor .
Tüm bu kopukluklar filmin öncesine kafa yordururken izleyiciyi filmden iyice koparıyor .
Film için yaratılan dünya da vasatın ötesine geçemiyor .
Hikayenin geçtiği Brooklyn olarak tanıtılan şehir bildiğimiz Brooklyn’den çok farklıyken , balıkların dünyası da şu ana kadar gördüğümüz tüm denizaltı şehirlerine ekstra bir özellik katamadığı gibi zayıf bir kopya olarak karşımıza çıkıyor .
Sonuç olarak , yaşça daha büyük çocukların salonu terk ettiği film , 0-5 yaş arası için eğlenceli olabilir .
İnsan üzülüyor , bu kadar bütçeler harcayıp bu kadar başarısız işleri görünce .
