Hollywood ; bir zamanlar , televizyon ve video kültürüyle savaşmak için " büyük prodüksiyonlar " devrini başlattı .
Çok başrollü , sağlam bir teknik kadroya sahip , herkese hitap etme ihtimali taşıyan öğeler barındıran özel bir biçim yakaladı .
Biz - her zaman olduğu gibi - yine 30 yıl geriden geldik ve Türk sineması yeniden üretmeye başladı .
Önemli aktör ve aktrislerin bir araya geldiği kendi çapımızda büyük yapımlar gerçekleştirmeye başladık .
İki çeşit Türk filmi gişede üstünlüğünü ortaya koydu .
Ya çok sağlam senaryosu ve başkalığı olan ya da öyle veya böyle komedi filmi olan .
Maskeli Beşler , sadece gülmek , eğlenmek için gidilebilecek ikinci kategoriye ait bir film .
Oldukça da iyi .
Çünkü sadece " o adam " için bile gitmeye değer en az 6 kişi oynuyor bu filmde .
Benim favorim Şafak Sezer ve Peker Açıkalın .
Hakikaten yer aldığı tüm karelerde dikkatleri üzerine çeken bir farklılığı , bir hususiyeti var Şafak Sezer'in .
Çünkü Şafak Sezer , diğer oyunculardan rol çalıyor .
Rol çalmak / çalabilmek iki önemli özelliğe gösterge teşkil eder .
Bunlardan birincisi iyi oyuncu olmak , ikincisi bencil olmak .
Bir de karşısında daha iyi oyuncular olan adamların rol çalması zordur .
Marlon Brando'dan , Jack Nicholson'dan , Şener Şen'den rol çalamazsınız .
Şafak Sezer , bir yandan yarattığı Tezcan karakterine canlılık ve güç katarken , öte yandan da arka planda olduğu kimi sahnelerde bile marjinal davranışlarıyla bakışları kendine odaklatabiliyor .
Ama yemek sahnesinde ne kadar yırtınarak ağlasa da , Sümer Tilmaç'ın iki damla gözyaşının içinde boğulup gitmekten de kurtulamıyor .
Peker Açıkalın ise sinemasal duruşuyla çarpıcılığını ortaya koyuyor .
Kendi bulduğu ve Türkçe'ye kazandırdığı kelime yapılarıyla , kıyafetiyle ve dahası kusursuz simâsıyla , orijinal , benzersiz bir oyuncu .
Tansiyon korkusuyla yaşamak zorunda kalan Horozcu Bahattin tiplemesi üzerine ayrı bir film çekilse olur .
Bir başka önemli tipleme de Cengiz Küçükayvaz'dan geliyor .
Küçükayvaz'ın Kamil tiplemesinin tek eksiği , oyuncunun diğer filmlerde çizdiği portrelerden farkı olamaması .
Ama Kamil ve Tezcan'ın fazladan aldıkları son dubleden sonra gittikleri soygun sahnelerine gösteriş kattıkları bir gerçek .
Sinemasal açıdan bakıldığında ; Maskeli Beşler'in keyifli bir seyirlik haline gelmesini sağlayan en önemli unsurun müzikleri olduğunu belirtmek gerekir .
Cem Karaca'dan , Orhan Gencebay'a , Zeki Müren'den Ruhi Su'ya kadar birçok ustaya saygı duruşunda bulunuyor film .
Önemli olan ise hapishanedeki Ruhi Su göndermesi haricinde olan parçaların oyuncuların içinde bulunduğu durumu özetleyen ve bu yönüyle de senaryoya omuz çıkan eserler olması .
Bir de post - production aşamasında eklendiğini düşündüğüm Çemberimde Gül Oya parçası var ki , değme gitsin .
Haluk Levent'in yorumu hakikaten harika .
Senaryo açısından değerlendirmek gerekirse , kurgusal yapıyı güçlendirmek için genişletilen sahnelerin , 1976 yılındaki giriş sahnesinin ve beşlinin hapishaneye düşüşlerinin hakkını vermek gerekir .
Bahattin'in her soygundan sonra hemen Salih Abi'yi araması da heyecanı arttırıcı bir öğe olarak başarıyla kullanılmış .
Takip ve soygun sahnelerinin çok kötü olduğunun altını çizmek gerekiyor lakin aktörlerin üstünlüğü ve ufacık bir arabanın içinde bile sergiledikleri oyunculuk tüm bunları çaktırmadan örtbas ediyor .
Örneğin hayvanat bahçesi sekansında sıradan bir takip sahnesi olmasına rağmen , hatta takip bile yok denilebilir , bireysel performanslar sayesinde senaryonun eksiklikleri ( kurgu , nedensellik vb. ) görmezden gelinebiliyor .
Yönetmen Murat Aslan oyuncuları öne sürüp , kendini gizlemeyi başarıyor fakat çekim teknikleri kullanmasını gerektiren sahnelerde de bu huyunu devam ettiriyor .
Örneğin açılıştaki gerilimli hırsızlık sahnesi .
Burada en azından Ruhsar Hanım'ın çirkin " güzellik maskesi " bize hissettirilmeye çalışıldığı gibi korku unsuru olarak kullanılabilirdi .
Soygun sahnelerinin anlatımı , takip sahnelerinin çekimi daha inandırıcı olabilirdi .
Murat Aslan'ın varlığını hissettirdiği en önemli sahne Ortaköy'deki tartışma sahnesi .
Burada konuşmalardan önce havalanan kuşlar - Boğaz Köprüsü - Ortaköy Camii çok güzel bir açıyla çekilmiş harika görüntüler arz ediyorlar .
Maskeli Beşler , bir takım bariz noksanlıklarına rağmen , oyuncularının karakterlerini yorumlayış biçimiyle değer kazanan iyi bir izlence .
5 haftada çekildiği için bazı aceleye gelen yerler olmuş ama bir bütün olarak değerlendirildiğinde , başı sonu belli , anlatmak istediğini anlatan , komik tiplemelere ev sahipliği yapan , seyircisini güldürmeyi başaran eğlenceli bir film .
