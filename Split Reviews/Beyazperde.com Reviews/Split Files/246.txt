Kasım ayı başında İstanbul Üniversitesi İngiliz Dili ve Edebiyatı Ana Bilim dalı tarafından ilginç bir konferans gerçekleştirildi .
Eurohorror çağından Marksist bir vampir filmi üzerine hazırladığım sunumla katıldığım konferans ; " Korku Anlatıları : Yazınsal ve / veya Görsel Vampir Anlatıları " başlığını taşıyordu .
Buket Akgün'ün gayreti ve işe kalbini koyan siyah giyimli " cadıların " gönüllü yardımı ile devamının gelmesini son derece arzuladığımız bir konferans gerçekleşti .
Benim konumu oluşturan " Hanno cambiato faccia " , kapitalist vampirler teması nedeniyle programda yer alıyordu ve aslında kötü vampir imgesiyle kapitalizmi özdeşleştiriyordu .
Belki bugünden bakınca biraz demode bir bakış açısı ; ama hatırlatmakta yarar var diye düşünmüştüm .
Neyse ki benden hemen sonra başlayan " Moonlight , Twilight ve True Blood : Yeni Çağın Aklıselim Vampirleri " başlığını taşıyan güncel konuşmada canavarların dünden bugüne geçirdiği değişim anlatıldı .
Dünün , insanı insanlıktan çıkaran , saf korku imgesi olan canavarları bugün artık birer kahramana dönüşmüş durumda .
Şüphesiz bugün aklımıza vampir dediğimizde , dünün pelerinli , aniden karanlıkta beliren , kanlı dişli ve yaşlıca vampiriyle birlikte bir başka vampir daha geliyor : Yakışıklı , karizmatik , doğasına rağmen meleksi , ince ve kesinlikle bir kahraman olan Edward Cullen .
Twilight üzerine yazdığım yazıda , kitabı okumamış ve belki de bu nedenle keyif almış biri olarak ; " Twilight romantik gençlik filmleri arasında kendine üstlerde yer bulacak güçlü bir aşk hikayesi sunmuyor . Vampir sinemasına "
Let The Right One In " gibi radikal bir katkısı da yok . Fakat ; romantizm - vampir karışımı , tamemen yok sayılamayacak ilginç bir tür yaratıyor . Burada milyonlarca bölüm süren dizilerin kitsch sevimliliği var . Öykünün içerdiği potansiyele rağmen karanlık olmayı reddetmesi de çocuksu / çizgi film gibi bir duygu yaratıyor . Doğrusu 33 yaşında bir yazar olarak , Twilight neden beni çok fazla tatmin etmedi diye sorgulamayı uygunsuz görüyorum ; ben daha çok kendimi vampirlerini gençlerin toplandığı bir partiye yollamış klasik bir baba gibi hissediyorum . " cümleleriyle özetlemiştim film hakkındaki düşüncelerimi .
" Alacakaranlık Efsanesi : Yeni Ay " da neredeyse üçte ikilik bölümünde bu cümlelerle çelişmiyor .
Bella Swan ve Edward Cullen arasındaki elektrikli aşk , Cullen'ın İtalya'ya doğru tehlikeli bir yolculuğa çıkmasıyla aniden kesiliyor .
Swan bu gidişin ardından Yeşilçam'ın arabesk filmlerini aratmayan bir şekilde acılara gömülüyor .
Zamanla kurt adam kimliğini uzun süre gizleyen Jacob ile yakınlaşan Swan kalbini bastırmayı gizleyemez ve en sonunda sonsuza kadar sevmeyi planladığı cool aşkını bulmak için bir yolculuğa çıkar .
Doğrusu Yeni Ay'ın tamamına yakınını Swan'ın aşk acısı oluşturuyor .
Kurt adamların ortaya çıkışı , Swan'ın bu gerçekle yüzleşmesi ve hatta Jacob'ın alternatif bir aşık olmaya soyunması ( baştan sona yarı çıplak ) filmde öne çıkmıyor .
Yani aslında biz bütün film boyunca Swan'ın arada bir beliren aşkına kavuşmasını bekliyoruz .
Fakat İtalya bölümü ne sevgililerin buluşmasını ne de bütün film boyunca hazırlanan çatışmayı akılda kalıcı bir şekilde sunmayı beceremiyor .
Yanlış anlaşılan denize atlamalar , öldü sanmalar , haberci yollamalar .
Bütün bu kavuşmayı hazırlayan unsurlar hızla gelişiyor ve ikna edici olmuyor .
İlk filmde olduğu gibi , sonsuza kadar beraberlik sözleriyle de uğurlanıyoruz .
Seriye anlamını veren ilişkinin bizi ikna edeceği o " unutulmaz an " hep erteleniyor sanki .
Kitapları okumamış , seriyi filmler üzerinden takip eden bir izleyici olarak " Alacakaranlık Efsanesi : Yeni Ay " ı ilk filmden bile daha zayıf bulduğumu , bir tür ara film olarak kabul edilebileceğini söyleyebilirim .
Öne çıkan duygu aşk acısı ve işin entrikası daha çok vampir ve kurt adam arasındaki hafif şiddetli kız kavgasından kaynaklanıyor .
Filmi izlerken insan fazla cool , soğuk bir Bella Swan portresi çizildiğini de düşünmeden edemiyor .
Hoş , sevdikleri birer birer vampir ve kurt adam çıkan bir kızın başka türlü davranması beklenemez herhalde .
Kızımıza sınıf atlatacak varlıklı ve şık vampirlerlere göre , kurt adamlar daha doğal ve mütevazi bir yaşam sürüyor .
Tıpkı benzedikleri kızılderililer gibi doğaya yakınlar .
Onların komünal yaşamları filmin soğukluğunu bir nebze de olsa kırmayı başarıyor .
İlk filme getirilen " içinden vampirler geçen pembe dizi " eleştirisi aslında ikinci filme daha çok yakışıyor .
Terkedilen bir kızın aşk acıları , yeni aşkın eskisini bastıramaması ve kavuşma ümidi ; film daha çok bu temaların izini sürüyor .
İşin içinde vampirler ve kurt adamlar da olunca fantastik ve karanlık bir aksiyonun da öne çıkmasını istiyor belki izleyici ; ama bu gerçekleşmiyor .
Sanki her şey seriyle anılan fanatik genç kız izleyici kitlesi için hesaplanmış .
Serinin hafif , iz bırakmayan adımlarından biri olarak anılacak gibi gözüküyor .
