Yıl 1975 , mekan Güney Kore'de bir Katolik yetimhane .
Senarist / yönetmen Ounie Lecomte , bu ilk uzun metraj denemesinde kendi çocukluk deneyimlerini biraz olsun değiştirerek beyazperdeye aktarıyor .
9 yaşında bir kız çocuğunun başından geçenleri bize sanki her karede kendimizi onun yerine koymamızı istermiş gibi gösteriyor .
Bir bisikletin arkasında , şarkılar söyleyerek babasının belinden sıkı sıkı tutmuş olan bu şirin Koreli kızın o çekik gözleri gülmektedir adeta , anlarız ki babasını çok sever ve onunla çok mutludur .
Baba ise filmde hep arka plan çekimlerle , adeta bir gölge gibi gösterilir , babanın kıza olan sevgisiyle , ya da karakteriyle ilgili genel anlamda hiçbir bilgi alamayız .
Gözleri gülen bu kızı babası bir gün şık şık giydirir , bayram gezisine çıktıklarını söyler ona .
Bir pastaneye giderek en güzel pastayı seçtirir kızına , Jin - Hee isimli kız ise etrafa neşeli gülücükler atmaya devam etmektedir .
Yetimhaneye geldiklerinde , o gri , soğuk ortam daha kapının girişinde bile etkiler Jin - Hee'yi .
( Bu gibi detayları , kelimelerle , cümlelerle değil sadece ifadelerle , renklerle , anlarla , müzikle , ortamın gerginliğiyle ustaca verebilmiş yönetmen . ) Jin - Hee birşeylerin ters gittiğinin farkındadır , 9 yaşında bir beyin olarak belki sadece ortamı ve insanları yabacılamış , neden oraya gittiklerini anlayamamıştır , zaten kısa bir süre sonra da babasının onu orada bıraktığını ve bir daha geri gelmeyeceğini öğrenir .
Öğrenmesiyle birlikte küçük oyuncunun o gülen gözleri ve dudakları , bir daha filmde asla gülmemek üzere , adeta söner , kapanır , düşer , biter .
Bu , başarılı küçük oyuncunun genel bir rol kabiliyeti midir , oynadığı role kendini kaptırışı ve adeta hissedişi midir , tip olarak mı hikayeye çok uygundur , yoksa bunların hepsi midir bilinmez ama , filmde beni en çok etkileyen , gerçekten de bu kızın babasıyla birlikteyken yer aldığı o ilk on dakikalık sahnelerdeki gülen göz ve dudaklarının , yetimhaneye ayak basmasıyla birlikte bir daha asla gülmemesi oldu .
Bu küçük kız adeta tip değiştirdi , adeta yüzüne bir maske taktı , başka biri oldu , yaşananlar sanki gerçekten de bu kızı değiştirdi , depresyona soktu , büyüttü , olgunlaştırdı , hayattan bezdirdi .
Takdire şayan bir oyuncu seçimi ve koçluğu , takdire şayan bir oyunculuk .
Film , Jin Hee'nin bu yetimhaneye alışamaması , babasının onu terkettiği gerçeğiyle yüzleşememesi , gerçek hayata dönemeyişi ve ciddi bir depresyon haliyle devam ediyor .
Kendisinden birkaç yaş büyük arkadaşı ona umut veriyor , yüzü bir daha hiç gülmese de kalbi eriyor , babasından sonra ilk kez birine yakınlık hissediyor , rahatlıyor , ait hissediyor .
Fakat hayat gene hiçbirşeyin kalıcı olmadığı , ilişkilerin hepsinin geçici olduğu gerçeğiyle yüzleştiriyor küçük kızı .
Filmin tüm ipuçlarını vermek gibi olmasın ama filmin ismi neden Yepyeni Bir Hayat diye soracak olursak , sonunda gerçeği kabul eden ve hayata ayak uydurmaya karar veren bir Jin Lee olması diyebiliriz .
Yönetmenin de böyle bir çocukluk geçirdiği bilgisine sahip olduğumuzdan , kendisi için bir süre pause tuşuna basılmış gibi kalmış olan hayatının bir noktadan sonra , zamanla , deneyimle yoğrulup devam ettiğini görmüş , hayatın her türlü acıya , yalnızlığa , haksızlığa ve kabul etmemelere rağmen , bir şekilde devam ettiğini ve edeceğini bizlere de kendi deneyiminden yola çıkarak hatırlatmak istemiş diyebiliriz .
Sade müzikleri , temiz , net ve estetik planlarıyla görsel ve işitsel alanlara da hitap eden film , ağır temposuna rağmen kendine çeken , can acıtan ama etkileyen bir film .
Umarız yönetmen , kendi çocukluğunu çektiği bu filmden sonra artık yapacağını yapmış gibi hissetmez ve değişik projelerle , iyi yaptığı yönetmenliğe ve senaristliğe devam eder .
