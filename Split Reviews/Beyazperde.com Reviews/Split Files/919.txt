Cashback isimli kısa filmini aynı isimle uzun metraj haline getirerek dikkat çeken ve geçtiğimiz yıllarda The Broken ve Metro Manila gibi filmlere imza atan Sean Ellis yönetmen koltuğunda ; Cillian Murphy ve Jamie Dornan ise başrolde .
Yan rollerde ise , Berberian Sound Studio ile kalbimizi kazanan Toby Jones gibi isimler var .
Bu kadro 2. Dünya Savaşı'nın en çarpıcı suikastlerinden birini konu edinen ve adını ' Anthropoid Operasyonu'ndan alan savaş filmi için bir araya gelmiş .
Ortaya çıkan film , hikayesine ve sıkı kadrosuna rağmen ancak bir televizyon filmi olması halinde övgü toplayabilir .
Anthropoid , iki Çekoslavak askerinin paraşütle Praq yakınlarına inmesiyle başlıyor .
Az hasarla ayakları yere basınca soluğu Nazi altındaki şehirde gizlice çalışmalar yapan direnişçilerin yanında alıyorlar .
Görevleri üst düzey bir Nazi subayı olan , Hitler'in yükselmesinde ve Yahudilere yapılanların altında kanlı imzası olan Reinhard Heydrich'e bir suikast düzenlemektir .
Bu büyük plan normal şartlarda gençlere yardım etmesi gereken bazı direnişçileri de rahatsız eder .
Gerçekleşmesi halinde sadece suikastçilere ve direnişçilere değil , Nazi baskısı altında hayatta kalmaya çalışan Çekoslavak halkına da zarar verecektir .
Üstelik suikastın sonrası hiç planlanmamıştır .
Jozef ve Jan sokaklarda daha az dikkat çekmek için beraber zaman geçirdiği kadınlarla yakınlaşacak , zaman zaman suikasti bile sorgulayacaklardır .
Fakat beklenen gün gelecek ve suikast onları saatlerce sürecek , tarih kitaplarında yerini alacak ünlü kilise çatışmasına sürükleyecektir .
Anthropoid kötü bir savaş filmi değil .
Tek tük yıl sonu listelerinde yer alması da şaşırtıcı değil .
Ama ikinci büyük savaşı konu edinen filmlerin neredeyse bir türe dönüşen zenginliği düşünüldüğünde , o türün önemli örnekleri arasına girmesi kolay gözükmüyor .
Senaryonun gerçek olaylara sadık kalması ; gerçek mekanların seçilmesi , abartısız ama gerçeklere sadık sanat yönetimi filme bir sahicilik kazandırıyor .
Suikastçi gençlerin büyük vazifeden önce kaygılarını ve zaaflarını belli etmesi de filme insani bir boyut katıyor .
Ve fakat bunların yanında filmde büyük bir eksik var .
Olayların amacı olan Naziler ve olayların hedefi olan rütbeli subay ortada yok .
Bu nedenle direnişçilerin , savaşın tarihinde önemli yeri olan mücadelesini hissedemediğimiz gibi filme anlam katması beklenen final çatışması da beklenen etkiyi yaratamıyor .
Ayrıca suikastin binlerce Çekoslavak vatandaşının öldürülmesine neden olduğu gerçeği de satır aralarında kalmış .
Bu gerçeğin yarattığı tartışmalara yer verilseydi film bir suikastin anatomisine dönüşmeyi başarabilirdi belki .
Böyleyken , önemli bir tarihi olayı belgeleyen , gerçekçi ama ruhsuz bir savaş filminden fazlası değil .
Sinema için yetersiz ama televizyon filmi olsaydı fazladan bir yıldızı kapabilirdi bizden .
