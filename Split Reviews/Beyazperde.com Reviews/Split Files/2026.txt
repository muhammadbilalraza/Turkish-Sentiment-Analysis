Yıl 1974. .
Tobe Hooper adındaki genç Amerikalı yönetmen , Sapık ( Psycho ) filmine de esin kaynağı olmuş ünlü Amerikan seri katili Ed Gein'in hikayesinden etkilenir ve Kim Henkel'le birlikte yazdığı senaryoyu filme çeker .
Bütçesizlik ve sansür korkusu yüzünden bir kan banyosundan ziyade psikolojik gerilimdir bu ancak izleyici o yıllarda bu kadar gerçekçi bir korku filmi izlemediğinden şok olur ve film garip bir şekilde sinema tarihinin en kanlı filmlerinden biri olarak hatırlanır .
Öyle ki kendinden sonra gelen tüm Amerikan kırsalında geçen korku filmlerine ( redneck slashers ) yetecek konsantreye sahiptir .
Zaten birkaç sene sonra da maskeli manyak furyası 80'leri kasıp kavurur .
Film ülkemizde de İnsan Eti adıyla oynar ve aralıklı da olsa devam filmleri çekilir .
Filmin dağıtımı sırasında atılan imzalar yüzünden mahkemelik olan isim hakları yüzünden Cadılar Bayramı ( Halloween ) ya da Elm Sokağı Kabusu ( A Nightmare on Elm Street ) gibi hemen seriye dönüşmez , kült olma hali sağlamlaşır .   ( Devam filmi 12 yıl sonra çekilir ) 
Teksas Katliamı ( The Texas Chainsaw Massacre ) serisinin izleme listesi hayli karışık devam filmlerinden sonra yapımcılar seriyi temize çekmek için yola çıkıyorlar ancak efsaneyi yeniden çekip silik bir remake yapma derdinde değiller .
İlk film , yeni macera için bir tür kaide görevi üstleniyor .
Yeni Texas Katliamı ( Texas Chainsaw 3D ) macerasında 1974 yapımı ilk filmin hemen ardından gelişen olaylara şahit oluyoruz . 
2012 yapımı Texas Chainsaw 3D ilk filmin önemli sahneleri ve leatherface'in  Sally'i kovaladığı o ünlü final sahnesini jeneriğine meze yapıyor ve yeni nesil seyirciyi hikayenin evveliyatı konusunda bilgi sahibi yapıyor .
Güzel düşünülmüş bir çaba .
Film 1974'dekinin bıraktığı yerden devam ediyor ve kasaba şerifi Hooper ( Thom Barry ) yamyam aile Sawyer'ların evini basıyor ve aileyi Leatherface'i adalete teslim etmek konusunda ikna ediyor .   Bu kadar erken final olur mu , elbette olmaz !
Galeyana getirdiği kasabalılarla aniden ortaya çıkan Burt Hartman ( Paul Rae ) şerifin gözü önünde bir linç başlatıyor ve Sawyer'ların tümü katlediliyor .
1974 yapımı filmi hatırlayanlar ya da yeni seyredenler buna pek üzülmemiştir ancak Sawyer'ların en küçüğü olan Heather ( Alexandra Daddario ) bu katliamdan sağ çıkmayı başarıyor ve ailesini öldürenlerden biri tarafından evlat ediniyor .
Biraz zoraki bir evlat edinme bu , çünkü yeni babası onu kucağına aldıktan sonra annesinin boğazına attığı bir tekme ile canını alıyor . 
Ve aradan yıllar geçiyor .
Günümüze geldiğimizde Heather ince belli , sürmeli gözlü bir afete dönüşmüş durumda .
Birden kendisine bir malikânenin satmama şartı ile miras kaldığını öğreniyor ve yanına , aldatma potansiyeli yüksek erkek arkadaşı ile gözü onda olan kız arkadaşını ( bu filmlerde mutlaka bir sürtük olur ki asıl kızın erdemli tarafı ortaya çıksın ) alarak kâbusa dönüşecek bir yolculuğa çıkıyor . 
Gerisini merak ediyorsanız filmi izlemek için sinemanın yolunu tutarsınız .
Şimdi şunu cevaplayalım ; Texas Chainsaw 3D , kültün mirasını devam ettirecek türden bir iş mi yoksa hep izlediğimiz silik bir slasher örneği mi ? 
Slasher çekenlerin işi her zamankinden zor çünkü seyircinin görmediği hiçbir numara kalmadı artık .
Yönetmen John Luessenhop bunun farkında olduğundan filmin gore / kan seviyesini yüksek tutarak seyirciyi perdeye çivileme derdinde .
Filmde gerçekten kanlı ölümler var , bunlar o kadar peşisıra geliyor ki iki - üç filme yetecek kurban malzemesinin tek filmde harcanmasına şaşırıyorsunuz .
Slasherlarda " bir panelvanın içine doluşup yola çıkan ve filmin manyağına teker teker kurban olan sevişgen gençler " klişesine aşinayız ama Texas Chainsaw o panelvandakileri ilk 45 dakikada harcayıp hikayeye u dönüşü yaptırarak filmi bambaşka bir kovalamaca serüvenine sokuyor .
Yeri geliyor Leatherface bile bir kurban gibi kaçıyor , filmin asıl kötüsü en baştan işaretlendiği üzere Burt Hartman oluyor . 
Hiç de fena bir açılış yapmayan film kendi malzemesini yeniden işlemek yerine daha entrika dolu bir gizem öyküsüne , yer yer de bir tekinsiz ev korkusuna dönüştüğünden , kafası karışık bir yapım olarak nitelendirilebilir .
Türün meraklısı seyircinin gözünü kırpmadan izleyeceği , seyri zor şiddet sahneleriyle dolu bir film bu , ancak seriyi günümüzde devam ettirecek potansiyele sahip değil .
Kan ve et parçalarıyla dolu bu slasher Texas Chainsaw markasıyla gişe yapacak ve sonra ucuz DVD raflarındaki yerini alacaktır . 
murattolga@gmail.com / twitter . com / murattolga
