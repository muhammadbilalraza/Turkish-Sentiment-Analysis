Laurent Cantet , festival seyircisinin yakından tanıdığı ve hiç şüphe yok ki söyleyecek sözü olan isimlerden biri .
Çok sayıda festivale konuk olan Fransız yönetmen , ilk uzun metrajı ‘’İnsan Kaynakları’’ ( Ressources Humanies – 19 ) ve ‘’İş Yok Zaman Çok’’ ( L’emplou du Temps – 2001 ) ile çalışma koşulları ve işsizliğe değinmiş , François Bégaudeau’nın romanından uyarladığı Altın Palmiye ödüllü ‘’Sınıf’ta ( Entre Les Murs - 2008 ) eğitim sistemi ve çok kültürlülük gibi güncel meselelere kafa yormuştu .
Önceki filmlerinden ayrılan ve yine bir roman ( Joyce Carol Oates’un aynı adlı romanından ) uyarlaması olan ‘’Can Ateşi’’nde ( Foxfire – 2012 ) , erkek egemen düzene karşı birleşen kadın dayanışmasını anlatmıştı .
Edebiyat ile işbirliğine devam eden usta sinemacı , Kübalı gazeteci / yazar Leonardo Padura Fuentes ile birlikte senaryolaştırdığı son filmi ‘Havana’ya Dönüş ( Retouer a Ithque ) ’te ise yönetmenlerinden biri olduğu ‘’Havana'da 7 Gün’’ün ( 7 dias  en La Habana ) aksine , turistik bir gezi olmanın çok uzağında kalan , dillere destan devrim ve sosyolojisine , şöyle bir baktığımızda içki , müzik ve dansla akla gelen Küba’ya içeriden bakan bir filme imza atıyor .
Havana’da yaşayan orta yaşlı bir grup eski arkadaşı kentin kıyı şeridinde cadde ve deniz manzaralı bir terasta buluşturan hikaye , günbatımından şafağa dek sürecek eski defterlerin açıldığı derin bir sohbete ortak ediyor bizi .
Hayatının on altı yılını İspanya’da sürgünde geçiren Amadeo’nun memleketine dönüşünü kutlamak için toplanan dost meclisi özelinde Küba’daki hayata tanıklık ediyoruz .
Devrim dönemi jenerasyonunun inançlarını , pişmanlıklarını , özlem ve hayal kırıklıklarını bir geceye hapseden Cantet , küçük dokunuşlarla kentin dokusunu usulca yerleştiriyor filme .
Kimi zaman kıyı şeridinin panoramik görüntüsüyle , kimi zaman domuz kesen ya da maç izleyen çevre sakininin gürültüsüyle kimi zaman siyah fasulyeyle .
Birbirleriyle ve kendileriyle hesaplaşan ve yüzleşmek zorunda kalan karakterlerine olduğu kadar , bize de nefes aldırıyor böylece .
Mühendis olmasına rağmen ellerinin yanması pahasına pil montajlayan Aldo’nun annesinin hazırladığı mütevazı sofraya oturduğumuzda ise Küba’nın geçmişini ve bugününü ( ve belki de geleceğini ) görüyoruz .
Bir yanda mücadele döneminin jenerasyonu , diğer yanda Amadeo’nun on altı yıl önce ülkeyi terk edip gitmesinden çok farklı sebeplerle göç etmek isteyen genç kuşağı . ‘’Havana’ya Dönüş’’ herkesin ilgisini çekecek filmlerden değil .
Alıcısı için ise bol diyaloglu metni , müzikleri , Kübalı tiyatro yıldızlarından oluşan ve adeta döktüren oyuncu kadrosuyla haftanın dikkat çekici filmlerinden biri .
Ülke kurtarılmaz belki , ama geçmiş ve dostluk en güzel içki sofrasında kurtarılır .
Twitter . com / hilalcetinder
