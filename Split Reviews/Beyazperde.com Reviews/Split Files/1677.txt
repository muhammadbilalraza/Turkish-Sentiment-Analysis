Carlo Collodi’nin hekesçe bilinen romanı Pinokyo ; bu kez İtalyan sinemacı Matteo Garrone’nin ellerinde biraz karanlık ve yeni bir anlatımla karşımıza geliyor .
Garrone , Gomorra ve Dogman gibi gerçekçi filmlere imza atmış değerli bir yönetmen .
Tale o Tales filmiyle masallara olan zaafını belli eden yönetmene neden Pinokyo hikayesi diye sorabiliriz tabii .
Gerçeklerle masallar arasında bir köprü kuruyor adeta Garrone .
Güçlü bir görsellikle harmanlanan bu klasik hikaye , etkili bir makyaj çalışması ve masalların kendine has üslubunu başarıyla karşımıza getiriyor .
Bildiğimiz hikayeyi izlerken ; sanki ilk defa izliyormuş hikayeyi bilmiyormuş gibi bir merakla izledim .
Bunda Geppetto ustaya hayat veren Roberto Benigni’nin varlığını da yabana atmamak gerek .
2002 yılında kendi yönettiği Pinoccho filminde Pinokyo’yu canlandırıyordu usta oyuncu .
Bu kez rolü çocuk oyuncu Federico Lelapi devralmış . 
Pinokyo’da içinde birçok mesaj ve referans barındıran hikayelerden .
Aslında film aslına en uygun bir sıralamayla karşımıza geliyor ama yaratılan atmosfer duygusuyla bambaşka bir dünyanın içine çekiliyor gibiyiz .
Yalan söyledikçe burnu uzayan ve acı deneyimler yaşayan , insanlara has kurnazlıkların farkında olmayan , saf bir ağaç kuklası olan Pinokyo'nun insan olduktan sonra sevinmesi bana çocukluğumdan beri hüzünlü gelmiştir .
Olmasaydı daha iyi olurdu duygusu vardır içimde .
Pinokyo hikaye boyunca insan olmayı , insan olmanın referanslarını öğrenir ve sonrasında insan olmaya hak kazanır .
Oysa insanlar dünyası resmedildiği gibi karanlık ve iki yüzlüdür .
Geppeto usta tüm bu olanların dışında elleriyle yarattığı Pinokyo’yu koşulsuz sever , her seferinde onu affedip , onu aramak için yollara düşer .
Pinokyo’da sonunda onu takip ediyor neyse ki … 
Filmin atmosferini biraz daha irdelemek gerekirse ; Hollywood’un bu tarz filmlere olan yaklaşımından uzak , fakirlikle sınanmış ortamların ağırlığıyla hayatın içinden bir hikaye dokusuyla karşımıza çıkıyor .
Çocukları ne kadar etkisi altına alacağı tartışılır ama büyüklere detayları irdeleyebilecekleri bir masal dünyasını aralıyor .
Kedi ve tilkinin insan formunda karşımıza çıkıp ‘kurnazlık ve insanlık’ detaylarını bir kez daha hatırlatıyor bize .
Mahkemede yargıcın masumların hapse atılıp , suçluların serbest bırakıldığını söylemesi de günümüze dair ne güzel önermeler ve örneklemeler taşıyor öyle değil mi ? 
Filmin burun uzaması detayının üzerinde durmaması da hikayenin gerçekçi dokusuna klişe anlar yapıştırmama isteğinden kaynaklı .
Zaten filmin Pinokyo’nun karakter olarak referansı biraz acıtıcı , dobra ve hırçın .
Yani Pinokyo sürekli kendi bildiği yolda bencilce adımlar atarken ve yanlışlarını tekrarlarken sanki yönetmen onu çocukların dünyasından uzaklaştırmak istermiş gibi bir durum yaratıyor .
Sonuçta antipatik bir karakter Pinokyo .
Söz dinlemiyor , ustasını üzüyor ve burnunu her işe sokuyor .
Ve bu tekrarlı hal devam ettikçe Pinokyo’nun yanında yer almak zorlaşıyor ! 
Garrone bize her şeyiyle izlemesi keyifli , gerçekçi , acıtıcı , karanlık hatta karakterine yüklediği tutumla zorlayıcı bir Pinokyo dünyası sunuyor ve biz de keyifle izliyoruz .
