Kısıtlı sayıdaki karakterin büyük bir oyunun parçası olduğu filmler denince akla ilk olarak Coen Biraderler gelir .
Joel ve Ethan Coen kardeşlerin yönetmenliğini yaptığı , hikayesine imzasını attıkları yapımlar kahramanları kim olsa da , başlarına gelenler ne derece uçuk olasılıkların toplamı gözükse de belli bir ortak paydada buluşur .
Bu yaşamda hepimiz , bir şekilde büyük oyunun irili ufaklı parçalarıyız ve meşhur " kelebeğin kanat çırpması " meselinde olduğu gibi çarkın dönmesi için debelenip duruyoruz .
Çoğumuz verdiği kararlarla yola açacağı korkunç neticeleri düşünmeden atıyor adımını ya da en azından çevremiz için çok şey değişecek derken , tercihimizle yerli yerinde saydırıyoruz hepimizi .
Nitekim Coen'lerin anlattığı acılı ya da neşeli hikayeler ( ki karanlık taraf ağır basıyor ) bu birbirini tetikleyen olaylar zincirini en orijinal şekilde sunan örnekler arasında oluyor .
Bu anlatı türünün belki de en yakıştığı tür olan kara komedilerin sayısı ülkemizde çok fazla değil .
En azından diğer ülke sinemalarına bakacak olursak .
Geçtiğimiz yıllarda Kadın İşi adlı filmiyle öne çıkan yönetmen A .
Taner Elhan ise el attığı projelerle bu gidişatı değiştirmeye niyetli gibi görünüyor .
Bu hafta itibariyle salonlara teşrif eden yeni filmi Sevgili Komşum , Coen'lerin kendilerine has tarzını akıllara getiren ancak kopyalamak yerine , şahsi üslubunu yaratmaya çabalamış bir iş .
Oldukça sağlam bir kadroya sahip olan kara komedi türündeki yapım için " apartmanda geçen bir suç filmi " demek de mümkün .
Birkaç daire , bu dairelerde hayatlarını sürdüren , dışarıdan oldukça normal gibi gözüken sıradan karakterlerin başına gelen sıra dışı bir deneyim .
Hepimiz birimiz ya da hepimiz kendimiz için durumları .
Acı veren bir geçmişe sahip genç bir kadın olan Bahar ( Selin Şekerci ) , tanışıp onu adeta kanatları altına alan Cengiz ( Selim Bayraktar ) sayesinde yeni bir hayata başlıyor .
Daha önce ezilen ancak şimdi göklere çıkartılan bir kadına dönüşen Bahar'ı tabii yeni sürprizler de bekliyor .
Sevdiği Cengiz'in de aslında evli bir adam olduğunu , Nevin ( Sezin Akbaşoğulları ) ' in yeni arkadaşına dönüşeceğini anlıyor .
Hatta iş bir tür kadın dayanışmasına dönüşüp , hain kocaya karşı duruşun tohumlarını atıyor .
Bu arada apartmanın gizli emellere sahip meraklı komşusu Leman ( Serap Matyaş ) kendi planlarını gerçekleştirirken , apartmanın sevilen kapıcısı ( Erkan Can ) patlamak üzere olan fırtına için belli olmasa da bir tür ateşleyici görevi görüyor .
Nereden çıktı dedirtebilecek bir bela ( Emre Altuğ ) ve sevimli , hayvansever yaşlı komşu ( Ayşen Gruda ) da apartman eşrafının bonusları arasında .
Tabii hiç unutulmaması gereken mühim bir hayat dersi var ; kimse göründüğü gibi değildir ve en tatlı bal böceği bile iğnesini batırabilir .
Sevgili Komşum , bolca adı geçen Coen filmleri kadar karışık ve duruma göre şok edici bir olay örgüsüne ya da sürprizlerine sahip değil .
Zaten böylesi bir mayın tarlası ya da örümcek ağına da ihtiyaç duymuyor .  Onur Ünlü ve Selcan Özgür'ün yazdığı senaryo daha yalın ancak merak öğeleriyle dolu , sürükleyici .
Seyircisini şaşırtmak için sağ eli ile sol kulağını tutmaya çalışıp , debelenmek yerine daha güvenli sularda yüzerek kendini sağlama alıyor .
Böylece işin inandırıcılık kısmı bir parça daha güçleniyor .
Bu tercihin yerine göre heyecan seviyesini biraz baskıladığı gerçeğini de söylemek gerek .
Keza Ünlü'nün kendisini iyi bildiğimiz absürd anlayışının uzağında kalındığını ve bunun doğru bir tercih olduğunu da not düşelim .
Ayşen Gruda ve Erkan Can gibi önemli isimlerin yer aldığı kadroda , Bayraktar ve Matyaş'ın öne çıktığını , öte yandan Bahar karakteriyle de Selin Şekerci'nin sürpriz yaptığını eklemeden olmaz .
Hatta film gücünü en çok oyuncularından alıyor ve Altuğ da dahil olmak üzere ekipten , seyircinin yüzünü ekşitecek kimseye rastlayamıyorsunuz .
Yani her şey bir yana , oyuncular bir izleyici olarak sizi tek başına bile doyurmaya yetebilir .
Tabii bir kenarda müzikleri ile bekleyen Baba Zula'nın da mest ettiğini bilin .
Her öğesi de kusursuz olmayan , yer yer gerçekliğini yitiren , " bizde böyle şey olur mu ki ? " dedirten gelişmeler , " karakter profilleri üzerine biraz daha mı çalışılsaydı acaba ? " sorularına rağmen sıkmayan , eğlenceli , her şeyin siyah beyaz olmadığı bir film Sevgili Komşum .
Sınırlı mekan ve az sayıda karakter , kimsenin göründüğü gibi olmadığı / olmayabileceği gerçeği , küçük kelebeklerin çırptığı kanatlarıyla değiştirdikleri sayısız hayat ve belki de her gün selamlaştığınız insanların heybelerinde taşıdıkları acı turpları sergileyen keyifli bir iş . burcinaygun@gmail.com
