Film , Salim'in cenazesinin yıkanması üzerine açılıyor .
Ölülerden çok korkan Salim ( Burçin Bildik ) , bu kâbustan uyandıktan sonra Fenerbahçe'nin kanarya sarısı rengine boyanmış külüstür kamyonetiyle yine doğuracak bir genç kadını doğumhaneye yetiştirmeye çabaladıktan sonra korktuğu başına geliyor .
Silifke'nin Değirmendere köyünden memleketi Sivas'a bir cenaze taşımasını istiyor muhtar ( Hüseyin Avni Danyal ) .
Ölülerden korkan Salim için bu neredeyse ölmeye yakın .
Ama yapacak bir şey de yok .
Sandığa benzer tabut kamyonetinin arkasına yüklenen Salim korkuyla yola koyuluyor .
Yolda tabutun kapağı açılınca korkuyla ne yapacağını bilemeyen Salim'e oradan geçen Recai ( Alper Saldıran ) yardımcı oluyor .
Bu yol filminin de kırılma anı da burada başlıyor .
Çılgın bir komedi içinde sinema tarihimizin en kanlı film bu belki de .
2012 yapımı " Sağ Salim " , insanı çılgınca gülme krizine düşüren filmlerden .
Öyle ki , en kanlı sahnelerde bile kahkahalar atıyorsunuz .
Yönetmen Ersoy Güler , içimizdeki şiddet duygusunun kanıksanmasına gönderme yapıyor sanki .
Televizyon haberlerinde onca şiddet ve ölüm haberlerini donuk gözlerle seyrediyoruz , ardından da sofrada yemeğimizi yemeye devam ediyoruz . 
 Filme dönersek hikâyeye bu noktada başka insanlar da katılıyor .
Nihal ( Fulya Zenginer ) , serseri ve soyguncu Ayhan'la ( Kenan Ece ) kaçmış .
Babası Halit ( Yakup Yavru ) , kendisini zengin bir adama vermek istemiş .
Ayhan , arabanın dışında en yakın arkadaşının üzerine tabancasının şarjörünü boşaltırken Nihal de korkuyla sürmesini bilmediği arabayla oradan uzaklaşıyor .
Kaçan kızı Nihal'in peşine düşmüş Halit , namaz kılarken , kamyonetinin direksiyonu çıkan Salim Halit'in kamyonetine çarpıyor .
Orada da işler karışıyor .
Ayhan'ın vurduğu adamı kendisinin öldürdüğünü sanıyor Salim .
Ardından Halit'i görüyorlar .
İkisini de brandaya sarıp kamyonetin arkasına yerleştiriyorlar .
İş bununla da bitmiyor .
Bir uyuşturucu kaçakçısı da jandarmadan kaçarken tabuta sığınıyor .
Nihal de kamyonetin yolcusu olduktan sonra her şey daha da zıvanadan çıkıyor . 
Filmi seyrederken bu şiddet nerede bitecek diye de düşünmeye başlıyorsunuz .
Çünkü daha sonra sıra da Nihal'le evlenmek isteyen benzinlik sahibi zengin Gucur Osman da var .
Gucur Osman'ı ( Murat Akkoyunlu ) soymaya gelen Ramiz ( Kevork Türker ) ve Tahsin de ( Tevfik İnceoğlu ) var elbette .
İşler yine karışıyor Ayhan da soyguna katılınca .
Bundan sonrasını perdede görmek gerekiyor .
Bir Türk filminde bir kamyonet dolusu cesedi bir arada her zaman bulamayabilirsiniz .
Bol karakterli kaotik gibi görünen bu filmde sürprizler de var .
Filmin teknedeki final sahnesi seyirciye son kahkahasını attırıyor , belirtelim . 
Sağ Salim , filminin estetiği çarpıcı olmakla birlikte , bazı anlarda insanda televizyon estetiği tadı da bırakıyor .
Özellikle " dolly " ye takılı kamerayla yansıyan görüntüler buna örnek .
Yönetmen , dizilerin yoğun izlendiği ülkemizde seyircileri yabancılaştırmak istemediğinden olmalı , yakın çekimlere biraz daha ağırlık vermiş .
Fonda duyulan müzikler de fark ediliyor .
Ayrıca filmin finalinde Atiye'nin seslendirdiği ( ve 2011 yılında çıkarttığı " Budur " albümünde de yer alan ) Arapça " Hali Hali Hal " şarkısı muhteşem .
Film bittikten sonra kendinizi Tarantino filminden  çıkmış gibi hissedebilirsiniz .
Görülmeye değer .
