" Tayfun Güneyer sinema filmi çekecek , Ferhan Şensoy da başrol oynayacak ! "
Bu haber yayıldığında şahsım adına tuhaf hislere kapılmış , çoğu kişi gibi aklım karışmış , hatta biraz da endişelenmiştim .
Bir yanda , Amerikan aksiyon filmi repliklerinin , televizyon dizilerindeki kullanımının en sevimsiz örneklerini sergileyen senaryolara imza atmış bir senarist - yönetmen , bir yanda ise Türk Tiyatrosu'nun değil , Türk Sanat aleminin en önemli isimlerinden Ferhan Şensoy vardı zira .
Ancak " Bu iki isim nasıl yan yana gelir ? " , " Bu filmden nasıl bir eğlence beklenir " gibi soruların karşısına " Ferhan Şensoy kötü bir senaryoyu neden kabul eder ki ? " gibi şık bir soru da cevap niyetine dikiliyordu elbet .
Velhasılı en öz haliyle film , Ferhan Şensoy'un da tornasından geçmek suretiyle eğlenceli , görece de olsa keyifli bir popüler film örneği olarak çıktı karşımıza .
Her şeyden önce Tayfun Güneyer'in senaryosu , savruk , dağınık ve kimi zaman kantarın topuzunu kaçıracak düzeyde dengesiz de olsa , kesinlikle seyir keyfini minimuma indirgeyen düzeyde hatalarla da örülü değil .
Her şeyden önce filmin belli bir derdi , akıcı olabilecekken biraz uzayan bir hikayesi ve Ferhan Şensoy gibi bir senaryo doktoru var .
Zira , Şensoy'un filme müdahalede bulunduğu kısımlar hemen göze çarpıyor .
Bunlar arasında filmin edebi dile dayanan esprileri de yer alıyor kuşkusuz " Kayın ve de maun validem " , " Kayın ve de meşe biraderim " gibi .
Senaryonun asal problemleri , hikayenin esasında son derece eski bir espiri üzerine temellenmesinden kaynaklanıyor .
Birbirine tıpatıp benzeyen iki yabancı insan taktiğini kullanan filmde , Ferhan Şensoy hem bir aile babasını hem de bir dikatatörü canlandırıyor .
Haliyle bu iki insanın benzerliği , bir biçimde ortalığın karışmasına neden oluyor .
Bununla birlikte , bu durumun neden ve niye gerçekleştiği en fazla filmin sonuna doğru bir mana içeriyor , kaldı ki filmin çıkış noktası olan yarışma programı da , filmin üçte birinde bile yer almayan bir toplumsal yergi olarak filmde yer alabiliyor .
Bunun haricinde , filmin görüntü yönetmeni Veli Kuzlu'nun gözle görülür marifetlerini de arkasına alarak , Tayfun Güneyer'in genel manada oldukça temiz bir yönetim sergilediği aşikar .
Bununla birlikte oyuncularından aldığı performansların da katkısıyla , Güneyer , senaryosundaki gedikleri kısmen de olsa kapatmayı başarmış görünüyor .
Ferhan Şensoy , " neden bu kadar az filmde rol aldın ağabey ? " diye diye izlediğimiz şık bir oyun sunarken , Asuman Dabak , Rasim Öztekin , Necmi Yapıcı ve Ayça Tekindor da başarılı bir oyun sergilemek suretiyle akılda yer eden isimler oluyorlar .
Filmin en kötü performansı ise ne yazık ki Sinan Çetin'den geliyor .
Bir otel işletmecisi rolünde karşımıza çıkan Çetin , abartılı mimikleriyle yer aldığı sahnelerde ismiyle yarattığı sempatiden ötesini kazanamıyor .
Son derece yüksek meblağlarla , hayal kırıklığı olmaktan öteye gidemeyen " yerli popüler sinema " ürünlerinin içersinde , Şans Kapıyı Kırınca kuşkusuz desteklenmesi gereken bir film olarak akılda yer ediyor .
Zira belli bir sinema duygusunu , belli bir görsel dili filmde bulmak mümkün .
Bu da kötünün iyisi iyidir mantığıyla Şans Kapıyı Kırınca için " popüler film çekecekseniz hiç değisle böyle çekin " dememizi sağlıyor elbet .
