Karete Kid'i izlerken ilk aklıma takılan soru bu remake'in çekime girdiğini duyduğumdan beri beynimde dolaşan soru ile aynı oldu : Şimdi bunun ne gereği var ?
Açıkcası film boyunca bu soru kafamda dolaştı durdu , bitene kadar yerinden kalkmadı , ve hala da olduğu gibi yerinde duruyor : Şimdi bunun ne gereği var ?
Sonuçta 1984 yapımı klasik , 50'li yıllarda çekilmiş , o zamanlara ait olan , fakat zamanımız seyircisine sırıtan bir yavaşlığa ve eskiliğe sahip bir antika değil .
Tam tersine orjinal Karete Kid , 26 yıllık yaşına rağmen halen ilk vizyona girdiği gün gibi aynı oranda başarılı , aynı oranda ilham veren , seyirciyi aynı oranda gaza getiren bir erkek spor filmi klasiği .
Tabii ki filmde kullanılan bazı montaj teknikleri ve müzik seçimi bas bas 80'ler diye bağırıyor ama orijinal filmin albenisi , ilham veren filmlerin zirvede olduğu o döneme ait olması değil mi ?
Belki de fazla nostaljik bir bakış açısı ile yaklaşıyorum bu yeni yetme Karete Kid'e .
Ama açıkçası orijinal filmin adını bile duymamış , filmin hedef seyircisi 12-15 yaş arası çocuklara oturtup 1984 versiyonunu izlettirsem film hakkında eskimiş ve yavaş yorumlarını kullanacaklarını pek sanmıyorum .
Buna inandığıma göre soru halen kafamda dolaşıyor : Şimdi bunun ne gereği var ?
İlk olarak en basitinden filmin mekanı ve kulanılan uzak doğu dövüş sanatı yanlış .
Yeni Karete Kid , Çin'de , bir kung - fu turnuvası etrafında dolaşıyor .
Peki durum boyleyse filmin adı neden Kung - Fu Kid değil ?
Eğer filmin ismi değişirse orjinal yapımın izleyicinin aklında oluşturacağı markamsı imaj değişir .
İşte sırf bu yüzden filmin adı Karete Kid kalır ve aynı ismin kullanılmasına bahane olarak ana karakterin annesinin karete ve kung - fu'yu karıştırması gibi yalapşap bir diyalog sahnesi seyirciye atılır . Will Smith Jr . , bir Karete Kid yeniden çekimi için olabilecek en kötü seçimlerden biri .
Jaden Smith'in genlerinden gelen doğal cool'umsu havası , karaktere baştan duymamız gereken empatiyi azaltıyor .
İlk kareden beri dünyanın en popüler film yıldızlarından birinin zengin oğlunu izliyoruz , kabadayılar tarafından dövülen aciz bir şamar oğlanını değil .
Orijinal filmin en büyük kozu , tanınmamış Ralph Macchio'nun atletik olduğu kadar acınası bir tipe de ait olması idi .
Jaden'dan filmin Mr .
Miyagi'si Jackie Chan'e gelelim .
Bu noktada da yeni Karete Kid , yüzüstü yere çakılıyor .
Jackie Chan'e tipik görsel esprilerle desteklenen slapstick kung - fu tarzı , Mr .
Miyagi'nin mistisizmi ve gizemi ile çakışıyor ve usta - çırak arasındaki eğitim sahnelerinin sahip olması gereken ağırlığı ve ciddiyeti silip atıyor .
Neredeyse çekimi çekimine tekrarlanmaya uğraşılan bazı sahneler de fazla gösterçi oldukları için çok sırıtıyor .
Mesela Miyagi'nin kabadayıları dövdüğü sahne , bu filmde gece yerine gündüz zamanında geçiyor ve orjinal sakansın cool gizemi yerine Jackie Chan Şov'a dönüşüyor .
Orijinal filmin yönetmeni ilk Rocky'i de yönetmiş olan John G. Avildsen idi .
Bu filmin yönetmeni Harald Zwart'ın filmografisinde ise Pembe Panter 2 ve Ajan Cody Banks gibi şaheserler var .
Bu konuda başka söze gerek yok .
Bir daha : Şimdi bunun ne gereği var ?
