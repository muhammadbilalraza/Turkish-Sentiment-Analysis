“Hayat sana güzel ! ” tabiri sosyal medyadan dilimize ne vesileyle geçti , ne zaman pelesenk oldu tam olarak anımsamamakla birlikte 2011 tarihli yabancı komedi filmi Change - Up’ı da ülkemizde aynı Türkçe adla vizyonda seyrettiğimizi düşünürsek , facebook fotoğraflarımızın altına yorum niyetiyle yapıştırdığımız bu lafın anonimleştiğini de pekâlâ kabul edebiliriz .
Bu hafta gösterime giren Erler Film imzalı yeni yerli komedi “Hayat Sana Güzel” , bu hafif sitemkâr ve anonim tabiri 90 dakika boyunca bolca kullanarak yönünü bulmaya çalışan bir film . 
Eski Yeşilçam’ın sevdiği şablonlardan olan “üzgünüm ama 2 aylık ömrünüz kalmış / kusura bakmayın tahlilleriniz karışmış , sapasağlamsınız” kalıbını kullanarak yola çıkan film , inşaat devi Azmi Yapıcı karakterini merkezine oturtuyor .
Hem yaratıcı , hem de oldukça ‘tanıdık’ bir profil çizen Azmi Yapıcı , gençken Doğu Anadolu’dan sıradan bir işçi olarak İstanbul’a göçen , bugün ise ultra zengin bir müteahhit olarak hayatını servet içerisinde geçiren bir adamdır .
Zirveye nasıl tırmandığı muamma olan Azmi , diktiği rezidansların zenginliği ile hastalık hastası bir adam olmuştur .
E bu kadar zengin olunca tek rakibin olan ölümden korkarsın tabii ! 
Film seyirciyi güldürme hedefli bir komedi olsa da , Azmi karakteri ziyadesiyle hiciv içeren bir profil .
Sahip olduğu zenginlik Azmi’yi “her şeyin doğrusunu ben bilirim ve her şeyi satın alabilirim ! ” kibirine itiyor ve Şevket Çoruh şimdiye kadar oynadığı tüm karakterlerden farklı bu performansında , Azmi’nin altından alnının akıyla kalkmayı başarıyor .
Bazı noktalarda abartıya kaçılıyor ama Azmi başlı başına abartı bir adam olduğu için çok sırıttığı da söylenemez .
Senaryonun günümüze gönderme yapan , internet kısıtlamalarından tutun da 2B orman arazilerine kadar uzanan ‘tomalı’ esprileri , baş karakterin hicviyle de uyum sağlıyor .
Filmin en çok güldüren anları da , bu güncel dokundurmaları .
Fanatik Fenerbahçeli olduğunu bildiğimiz Murat Şeker , tutkunu olduğu renkleri filme serpiştirmekten yine çekinmiyor , ki bu tutumun da artık politik referansları mevcut .
Yalnız filmin eşcinsellik mevzusuna dair dil kullanımı ve yaklaşımı muhtemelen ‘ayrımcı’ sıfatıyla yaftalanacaktır ; her ne kadar minik düzeltmelerle replikler durumu kurtarmaya çalışsa da , bu cephelerden tepki olası .
Eşcinselliğin komedi malzemesinden tamamen çıkacağı günlerin umuduyla diyelim … 
Filmde dikkat çeken bir detayda Mardin’de geçen bir sahnede kullanılan kamera açısıydı .
Uzun süre tek plan devam sahnede karakterlerini takip eden yönetmen Şeker , bir noktada tepe kamera açısı kullanmış , böylece tipik bir Mardin kerpiç evinin iç mimarisini karakter diyalogunun akışıyla eş zamanlı olarak perdeye yansıtmış .
İzlerken yönetmen dokunuşunu hissettiğim , farklı bir sahneydi … 
Oyunculuklarda ise Şevket Çoruh’a en sağlam omuzu Timur Acar veriyor .
Önceki projelerden de beraber çalışmaya alışkın olan ikilinin elektriği yerinde tutarken , şahsen Acar gibi yetenekli bir oyuncunun artık yan rollerden başkahramana terfi etmesi gerektiğine inanıyorum .
Hande Katipoğlu , Yahşi Cazibe dizisindeki rolüne benzer bir performans sergilerken , Tuba Ünsal kendisini tanıyamayacağınız kadar absürt bir karakter ile karşımıza çıkıyor ; o kadar gerçekçi ki Nurcan’dan nefret edebilirsiniz .  Dedektife hayat veren ve yine televizyon ekranlarından tanıdığımız Gökçe Özyol’u daha da orijinal karakterlerle ve daha çok beyazperdede görmek istiyoruz . 
Son söz olarak , aslında bir mesaj verilmek isteniyorsa Bora Ebeoğlu tarafından film için bestelenen final parçasında saklı .
Hepimizin hayatı kendi çapında , bize kadar güzel ; ister boğazda club’da olsun , ister balıkçıların çilingir sofrasında , ister çocuğunuzun gözlerinde ; siz kendinizinkini görebilin yeter .
Hayat Sana Güzel , bol filmli Nisan vizyonunda , özellikle Şevket Çoruh hayranları için , yerli komedi alternatifi olarak vizyonda .
