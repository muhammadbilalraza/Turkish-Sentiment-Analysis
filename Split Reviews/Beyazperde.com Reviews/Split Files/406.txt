Büyük yapımlarla her geçen gün şenlenen ve belli bir ivmeyi yakalayan sinemamız için olmadık açıklar aramak yerine yapılanı takdir etme yönünde bir tavır içindeyim .  Ahmet Katıksız imzalı Şampiyon ( Bizim İçin ) da bunlardan biri .
At yarışına ilgisi olanların daha fazla sevip sahipleneceği film bizim gibi olayın dışında kalanlar içinde bir hayli iddialı ve duygusal sahneler taşıyor .
Bir kere gerçek bir yaşam öyküsü .
Jokey Halis Karataş kadar ünlü olan atı Bold Pilot’un büyük başarısını , muhteşem uyumunu konu alırken , bir yandan da patronu Özdemir Atman’ın kızı Begüm Atman’la olan cesaret verici aşklarını konu ediniyor .
Senaryo birtakım girizgahları iyi hesaplayarak yazılmış .
Sürekli heyecanı , umudu , sevgiyi canlı tutarak , seyircinin filmden umudunu kesmemesine gayret ediyor , hatta toplumsal olarak umut etmenin , birlikte hareket etmenin yollarını bir kez daha hatırlatıcı davranıyor .
Filmi izlerken filmin kişisel bir gayretle ama toplumsal bir heyecanı sırtlanmak üzere yola çıktığını hissediyoruz .
Filmin tabii ki tekrarladığı anlar , duygusal olarak seyirciyi vurmaya çalıştığı yerler var ama bu üçlü arasında gelişen aşk ve dostluk hikayesinin birçok insana iyi geleceğini düşünüyorum . 
Filmde özellikle koşu sahneleri , Bold Pilot’un inatlaştığı ve bir anda uysal bir hayvana dönüştüğü sahneler gayet iyi kotarılmış .
Bold Pilot’ı oğlu Ganesh de dahil olmak üzere beş farklı at canlandırmış .
Atlar arasındaki uyum da gayet iyi yakalandığı için o değişimler bize yansımadan halledilmiş .
Filmi izlerken iki şeye odaklandım diyebilirim .
İlki Bold Pilot’a verilen değere .
Onun adeta bir karakter olarak sunulması , acısı ve tatlısıyla önümüze getirilmesi iyi bir dostluk timsali olarak karşımıza çıkıyor .
Bir diğeri de kendisinden önceki Mümin Çılgın’ın Halis Karataş’a gösterdiği olumlu ve yol açıcı tavırlar ki ; genelde bu tarz yerine geçme durumları büyük çatışmalara , ayak kaydırmalara sebep olur .
Buradan yola çıkarak diyebiliriz ki ; film çatışmadan uzak , bir sevgi ve azim filmi havası yakalamaya çalışıyor .
Ve bunu da bile isteye başarıyor . 
 
Disney filmleri tadında sıkça karşılaştığımız at temalı filmler bir hayli fazla sinema sahnesinde .
Hatta dört yıl önce izlediğimiz Seabiscuit / Zafer Yolu’na benzettiğim filmde belki biraz dönemin ruhu eksik kalıyor .
Zira Zafer Yolu Amerika’nın 1910 yılında yaşadığı ekonomik buhranı ve karakteri etkileyen yanlarını gayet güzel işliyordu .
Burada Karataş’ın da arka plan bir hikayesi var elbet .
Yoksul bir ailenin çocuğu , abisinin at sırtında hayatını kaybettiği , bu tutkusu yüzünden babasının onu da evlatlıktan reddettiği bir genç adam .
Bununla birlikte anlayışlı bir patronun babacanlığı var Karataş’ın başarısında , kızına aşık olmasında bile bu yumuşak adamın payı , anlayışlı ruh hali var diyebiliriz .   Patronun atlara tutkun hasta kızının naifliği filmin zengin kız / fakir aşkı yönünü yok ediyor , onları bir azim hikayesinin kenarında bir araya getiriyor .
Ve bu tutkuyu sonuna kadar iddialı ve tutarlı bir şekilde sürüklüyor . 
Filmin cümlesi şu ; bazı yarışlara insan bir gün mutlaka kaybedeceğini bile bile katılır .
Film en arka sıralardan , son dakika atakları yaparak öne geçen Bold Pilot’ı o dönemin insanlarının ruh haliyle bu şekilde uzlaştırıyor , onlara toplumsal olarak bir atılım ve katılım ruhu sunuyor . 
Şampiyon dediğim gibi seyir gücü yüksek , yarış sahnelerinin iyi kotarıldığı , iyi çerçevelerle ve renk kullanımıyla bir başarı ve umut filmi olduğunun altını ince ince çiziyor .
O zaman bir jokey , bir at ve bir hasta genç kız etrafında şekillenen bu filmi gönül rahatlığıyla izleyin derim .
Ekin Koç ve Farah Zeynep Abdullah da iyi bir uyum yakalamış .
Ee bazen atın koşması için susmak lazım ! 
twitter . com / banubozdemir
