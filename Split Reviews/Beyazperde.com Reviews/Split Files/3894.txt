Eserlerinde , Fransız felsefi roman geleneği ile yalın gerçekçiliği birleştirebilen ve ayrıntılı tasvirlere yer veren Cezayir doğumlu Fransız yazar - filozof Albert Camus'nün yazdığı tek hikaye kitabı " Sürgün ve Krallık " tır ( Exile and the Kingdom ) .
Camus ( 1913-1960 ) , hikayelerinde , varoluşçu yanına dair arayışlarını sürdürür .
Aslında hayatı anlamanın zorluklarını - çelişkilerini anlatır .
" Misafir " adlı öyküsünden uyarlanan " İnsanlıktan Uzakta "
( Loin des hommes ) , Cezayir Bağımsızlık Savaşı ( 1954-1962 ) sırasında , koloniyalizme karşı sert ve net bir tavır almayan Camus'nün , bu sessizliğinin altında yatan duyarlığının ipuçlarını veriyor .
Daru ( Viggo Mortensen ) , Cezayir'de doğan bir İspanyol olduğundan , evini beraberinde taşıyan yabancı anlamında , sömürgecilerce de , yerlilerce de ' salyangoz ' olarak tanımlanmaktadır .
Oysa bir ara Fransız ordusu saflarında çarpışmıştır ; şimdi ise dağlık bölgedeki okulda , tek başına , çevreden topladığı Arap çocuklara Fransız dilinde eğitim vermektedir .
Bir gün Daru'nun kapısına cinayet zanlısı Mohamed'i ( Reda Kateb ) getiren Fransız polis , onu uzaktaki askeri birliğe götürmesini ister .
Daru önce dirense de , bu ürkek görünümlü genç adamla uzun ve zorlu yolculuğa çıkmak zorunda kalacaktır .
Kendi adıma , Martin Ritt'in ırkçılığa karşı duruşunu ortaya koyduğu western olan " Hombre " nin baş karakteri , Apacheler tarafından yetiştirilmiş  John Russell'a ( Paul Newman ) benzettiğim Daru , bu yolculukta , varlığının içinden geçtiği sınavda , öldürmeyi değil yaşatmayı , ölümü değil yaşamı savunuyor .
Ne yazık ki , bu kadim dağların görkemine bile gölge düşüren , sessizliğini bozan , doğasını kana boyayan şiddet , Daru ile Mohamed'in sıkça karşılarına çıkıyor !
Her ikisi de yapayalnız bu iki insan , dayanışma alanlarını genişletirlerken bile , hem kendi iç çatışmalarına , hem de dışarıdan gelen tehlikelere çekiliyorlar / yakalanıyorlar .
Oysa , acımasızca katletmek , ne Daru'ya , ne de Mohamed'e göredir .
Yoksullukla boğuşan Mohamed , buğdayını çalan kuzenini öldürmek zorunda kalmıştır .
Öğrencileriyle birlikte sakinliğe demir atmışken bu yolculuğa çıkarılan Daru da , nefsi müdafaa gereği bir yaşlı adamı öldürür ( Daru'nun , bir atı mecburen vurmadan önce okşaması ise , belleğimden hiç silinmeyecek ) !
İkisi de , bir savaşın kirliliğinde , onurlarıyla var olmaya , insan olmaya çalışsalar da , hayatın anlaşılmazı zor , hatta ' saçma ' tuzaklarına yakalanıyorlar .
İlk kez bir filmini seyrettiğim David Oelhoffen , Camus'nün inceliklerle sımsıkı dokuduğu hikayenin ruhunu sinemasal bir yetkinlikle aktarıyor .
Bundan böyle bir kan davasının hedefi olan Mohamed'in saflıktan beslenen insanlığını ve ona özgürlüğünü vermeye çalışan Daru'nun iç mahkemesindeki adaleti , sömürgeci kötülüğün ortasında koruyor .
Ve yalnızlığın hüznüyle sarıp sarmalıyor .
Bu yolculuk  süresince seyircinin güçlü biçimde hikayeye katılmasını sağlıyor .
Bir film müziğinin , hücrelerine nüfuz ettiği hikayeyi nasıl tamamlayabileceğine dair dersi de , Nick Cave ile onun The Bad Seeds'inden kemancısı Warren Ellis veriyor .
Akıcı konuştuğu dört dilden biri olan Fransızcasıyla Daru karakterini kusursuz canlandıran Viggo Mortensen ise , oyunculuğunu yeni bir duygusal olgunluk zirvesine taşıyor .
