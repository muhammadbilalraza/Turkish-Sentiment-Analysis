Tim Burton'ı çok severim .
Animasyon kökenli olduğunu bilmeyen yoktur .
İlginç bir adam .
1982'de 6 dakikalık bir film çekmişti .
Kısaydı , ailesiyle yaşamasına rağmen aslında yalnız bir çocuğu , Vincent'ı anlatıyordu .
Belki Vincent Price'ı , belki Edgar Allan Poe'yu , hatta belki de kendini anlatıyordu .
Kısaydı , ama güzeldi , çünkü yeterliydi .
Animasyon sanatçıları önemli insanlar .
Filme kaydetmeden hareket yaratıyorlar .
Sonra bu hareketlerden duygu yaratıyorlar .
Sonra onlardan filmler yaratıyorlar .
Yazıya neden böyle giriş yaptığımı sorabilirsiniz .
Açıkçası ben de emin değilim .
Belki , konumuz olan sevgili filmimizdeki animasyon sanatçısı karakterinden etkilenmişimdir .
Ya da belki filmden söz etmeye bir türlü yanaşmak istemiyorumdur .
Mecburum evet , söz edeceğim .
Ama biraz daha oyalansam ne olur sanki ?
Harvard görmüş bazı animasyon sanatçılarının Hollywood'da ne durumlara düştüğünden girizgah yapsam filme olmaz mı ?
Hayır mı , eh peki o zaman .
Tim Burton'a sanatsal açıdan olmasa da isimsel bazda benzeyen bir sanatçı karakterimiz var , adı Tex pardon Tim Avery .
Eşi tuttursa da çocuk istemiyor .
Çünkü bitirmesi gereken daha önemli bir proje olduğunu düşünüyor .
Ama yaklaşık 11 yıl önce , Jim Carrey adında düşüncesiz biri tarafından , sanki tehlikeli değilmiş gibi öylece fırlatılıp atılan Maske , ailenin köpeği tarafından bulunuyor ve olaylar gelişiyor .
Şey , aslında olayların geliştiği falan yok .
Her biri yaklaşık 10'ar dakika süren animasyon - efekt salataları var sadece .
Üşenmeden oturup bilgisayarda yüzlerce özel efekt üretmişler .
Sonra filme insan oyuncular eklemek gibi ilginç ( ! ) bir fikir gelmiş akıllarına .
Sonra vazgeçmişler bu fikirden .
Ama sonra yine karar değiştirmişler sanırım , bilemiyorum .
Ama bu oyuncular konuştuklarına göre anlaşılan en az bir senarist var .
Tabii bütün bunların bir araya gelip bir film oluşturmasını uman bir yönetmen de vardır kesin .
Harvard görmüş animasyon sanatçılarından biri Lawrence Guterman .
Dev TV stüdyolarının beğenisini toplayan bölüm senaryoları , büyük usta Robert Zemeckis ile çalışmışlığı , hatta Headless adlı kısa'sıyla festivalin birinden ödülle dönmüşlüğü var .
Peki ya şimdi ?
Şimdi yağmur var .
Tesadüf bu ya , ödül aldığı yıl yani 1994'te çekilen Maske'nin devam filmi dolayısıyla yağıyor bu eleştiri yağmuru .
Aslında Guterman'ın yaşadıkları , bir Hollywood dramı : yetenekli bir animasyon sanatçısı / efekt sihirbazını kötü bir devam filminde , kötü bir senaryo altında ezilirken görmek .
Teknik açıdan üzerine düşeni yapması bile kurtarmamış Guterman'ı , çünkü karşımızda IMDB tarihine geçecek denli kötü bir şey var .
Devam filmleri hakikaten riskli projeler .
Burton'ın ilk iki Batman filminden sonra Joel Schumacher'in ortalığı nasıl batırdığı , Alex Proyas imzalı efsanevi Karga'dan sonra serinin ne hallere düştüğü , hatta daha gerilere gidersek , romantik boksör filmi Rocky'den sonraki kaba güç gösterileri hala dün gibi aklımızda .
Maske 2'nin karşı karşıya olduğu büyük riski anlamak için de ilk filme bakmak gerekiyor .
Maske'nin , Jim Carrey'e yıllardır beklediği çıkışı sağlayan , hatta Cameron Diaz'ın bile oyuncu sayılmasını sağlayan eşsiz görsel bir şölen olduğunu hatırlayın .
Gişede sağlam bir başarı kazanmakla kalmamış , hiç bir şeyi beğenmeyen ( ! ) eleştirmenlerin bile yarısından fazlası filmin " eğlenceli " olduğunu kabul etmişti .
Böyle bir filmin devamının 11 yıl sonra gelmesinden belliydi aslında ne gibi bir felaketin bizi beklediği .
Sanırım filmden bu kadar söz etmek yeterli .
Sahi siz , Burton'ın Vincent'ını izlemiş miydiniz ?
Güzel filmdi .
