Arrival ( Geliş ) , bir sinematik mucize : Minyatür bütçeli bir bağımsız filmin tutkusuna ve yaratıcılığına sahip yüksek bütçeli , genel seyirciye pazarlanan bir Hollywood filmi .
Safi göz boyayan pahalı özel efektler ve gereksiz aksiyon sahneleri yerine insanların evrenle , zamanla , ve kendileriyle olan bağlantısı hakkında zor sorular soran yetişkin bir hikaye .
Türün en başarılı örneklerinin yaptığı gibi yüzeyde soğuk ve duygusuz görünen bilim öğelerini bizim zaman ve maddeye olan egzistansiyel bağımızı derinden inceleyen bir sert bilim - kurgu opusu .
Yılın en insani filminin uzaylılar hakkında bir yapımdan geleceğini kim tahmin edebilirdi ?
Eğer Geliş’in fragmanlarını izlediyseniz , uzaylıların dünyaya inişini bir dilbilimcinin bu yaratıklarla iletişim kurmaya çalışması etrafında oluşan bakış açısı ilginizi çekmiş olabilir .
Bunun ilginç bir başlangıç noktası olduğu kesin , fakat Geliş , dahiyane pazarlama kampanyasının seyirciye attığı ekmek kırıntılarından çok daha derin bir anlatıma sahip olduğunu kanıtlıyor .
Eric Heisserer’in Ted Chiang’in ‘Story of Your Life’ isimli kısa hikayesinden uyarladığı senaryo , bu dünyadaki limitli zamanımız sırasında yaptığımız seçimler hakkında muazzam derin ve duygusal temalarını bir uzaylı istilası hikayesi etrafına mükemmel bir biçimde sarıyor .
Hikaye hakkında zaten fragmanlarda gördüğümüz kadarı haricinde başka konu detayları vermemeye çalışacağım , çünkü bu detaylar aysberg’in sadece ucu , ve Geliş’in bütün hayret veren sürprizlerini seyirci olarak salonda yaşamanız ideal .
Amerikan ordusu , trajik bir geçmişe sahip olduğunu düşündüğümüz dilbilim profesörü Louise Banks’den ( Amy Adams ) yarı yumurta şeklinde gizemli ‘gemiler’ ile dünyanın 12 bölgesine inmiş olan uzaylı yaratıklarla iletişim kurmasını ister .
Louise ve bilimadamı ortağı Ian ( Jeremy Renner ) , uzaylıların amaçlarını öğrenmeye çalışırken , bazı ülkeler gemilere saldırmaya karar verir .
İntergalaktik bir savaşı önleyebilmek için Louise ve Ian , uzaylıların ilginç dilini çözmek için yaşamlarını tehlikeye atmak zorunda kalırlar .
Bütün filmlerinin hayranı olmasam da , yönetmen Denis Villeneuve’ün bir gün seyirciye bu denli bir şaheser sunacağından emindim .
Her ne kadar bazı filmleri yönetimin ötesinde problemlerden yakınsa da ( Prisoners’ın bayat senaryosu mesela ) , Villeneuve her projeye kendi özel yaklaşımını getiren , detaylı , titiz , ve tutkulu bir yönetmen .
Sicario gibi muazzam bir prosedürel gerilimden sonra bu modern bilim - kurgu klasiği ile çıkan Villeneuve , hikayenin tonuna uyan yavaş ve sabırlı ritmini her daim hayret uyandıran bir hikaye ile birleştiriyor .
Uzaylıların insanları ziyaret ettiği Hollywood filmlerinin çoğu , bu kadar inanılmaz bir haberin gerçek hayatta getireceği hayretin üzerinden çabucak geçer , çünkü olabildiğince hızlı bir biçimde insanların uzaylılara karşı savaştığı bol patlamalı ve gürültülü aksiyon sekanslarına gelmek zorunludur .
Diğer yandan Geliş , insanların uzaylılarla bağlantı kurması sırasında yaşadıkları hayreti ( Louise’in gemiye parmaklarının ucuyla dokunurken suratındaki heyecan mesela ) sabırlı ve duygulu bir biçimde gösteriyor .
Uzaylıların ve gemilerin minimalist dizaynı ile Villeneuve’ün sırf heyecan olsun diye sansasyonel ama gereksiz aksiyondan kaçması , seyircinin hikayenin ana temalarına odaklanmalarını sağlıyor .
Konu içersinde organik bir biçimde oluşan bir silahlı çatışma sahnesi bile çabucak bitiyor .
Louise’in filmin sonlarına doğru yaptığı zor bir kişisel seçim hakkında seyircinin bayağı tartışacağını tahmin ediyorum .
Bu seçim , yüzeyde hikayeyi basit bir melodramatik yaklaşımla bitiriyor gibi görünebilir , fakat derinden baktığımızda daha karmaşık olduğu kesin .
Bazı seyirci hatta bencil ve zalim bir karar gibi bile görebilir .
Fakat bu kadar insani bir hikayenin dışarıdan tipik bir Hollywood uzaylı filmi gibi görünen bir yapımdan çıkması bile kendi başına gerçek bir başarı .
Arrival , kesinlikle yılın en iyi filmlerinden biri .
