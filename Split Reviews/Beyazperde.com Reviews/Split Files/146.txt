2008'de başlayan Recep İvedik yolculuğu izlenme rekorları kırarak dördüncü filme kadar gelmiş durumda .
Serinin hepsini bir şekilde izlemiş biri olarak ' halk kahramanı ' titrinin ilk defa bu kadar ete kemiğe büründüğünü görüyorum .
İlk defa kitleleri arkasına alan bir eyleme girişiyor zira İvedik .
Başından beri söylediğim şey de şu , beyaz Türklerin karşısına dikilmiş bir figür İvedik .
Bu anlamda kaba saba , kimi zaman okkalı ve isabetli cümlelerle ama komediyi de es geçmeyerek ağzına geleni söylüyor ve insanların sempatisini kazanmayı başarıyor .  Ama o da seri olmanın tıkanıklığına düşmüş gibi , öyle olmasa her sezon televizyonlarda merakla izlenen Survivor yarışmasını alıp birebir filme taşımazdı .
O yüzden filmin ismini çok rahatlıkla ' Bir Survivor Filmi ' koyabiliriz .
Yarışmanın başına eklemlenmiş Yeşilçam etkileri taşıyan mahalle sahiplenmesi de olmasa bir yarışma programı izledik diyebilirim çok rahat !
Ama Çılgın Dersane gibi herhangi bir boyut taşımayan filmlerin yanında gerçekten de iyi , komik ve anlamlı olduğunu da söylemek mümkün .
Böyle iki arada bir derede bırakan bir etkisi olduğu da kesin !
Aslında dördüncü raunda ulaşmış , başarı kazandığı için konuya değil güldürme güdüsüne odaklı film için söylenecek pek fazla şey yok , çünkü film için başından beri üretilen tezler geçerliliğini koruyor .
İvedik içindeki ' inceliğe ' rağmen yaşam koşulları onu kaba olmaya , insanların içinde tekrar ettiği duyguları volkan gibi dışarıya püskürtmeye devam ediyor .
Yani bir nevi ayna görevi gördüğü için , insanlar bu etkiye duyarsız kalamıyor ve kahkahayı patlatıyor .  Recep İvedik toplumsal her türlü inceliği reddettiği için insan bedenlerini de çok rahat mizah malzemesi yapıyor , insanların lafını kesmek için de karşısına kendi iri kıyım vücudunu koyuyor ve olası eleştirileri bertaraf ediyor .
Ama bu bölüm beden eleştirisi ya da mizahı daha öne çıkmış durumda .
Ünlülerin soyisim benzerliğinden dolayı giriştiği akrabalık araştırması da bir hayli komik olmuş diyebilirim .  Tabii filmin başında Yeşilçam etkileri taşıyan mahalle etkisine belki biraz fazlaca değinmek lazım .
Kentsel dönüşüm denen hortumlamanın , mahalle aralarına kadar sızmış gökdelen dikme arzusunun önüne kendisini düşünmeden atan İvedik , gündeme ilişkin sosyal mesaj vermeyi de ihmal etmemiş .
Çocukların futbol oynadıkları araziyi AVM kurbanı yapmamak için yarışmaya katılan İvedik , filmin sonunu da başından fazlaca belli ediyor .
Fazla olay örgüsü yaşamadan , bir yarışma atmosferinde , kendi deyimiyle fazlaca ' bel altı ' vurmadan naif bir sona ulaşıyoruz .
Evet mesele sadece gülmekse yine seyirci çok gülecek .
Filmin başındaki hararetli gülme trafiğini sonunda kaybettiğini söylemek mümkün .
Konu sıkıntısı ya da bir yarışmanın promosyonu diyeceğimiz bu bölümden sonra bakalım İvedik hangi yollara sapacak .  twitter : BanuBozdemir
