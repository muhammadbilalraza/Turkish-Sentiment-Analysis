Türk korku sinemasının ana damarı cin filmleri bir yol ayrımında .
Az çok neyle karşılaşacağımızı biliyoruz artık .
Bir tarafta hala korku filminin gişesi var sanan ¨hap yap para kap¨ tayfası ve onların kamerası - ışığı - kurgusu ve başka her şeyi hatalı işleri diğer tarafta ise yıllardır bu türde eserler veren ve artık tekniğini oturtmuş isimlerin filmleri . 
 
Özgür Bakar , ikinci kısma giriyor .
Üretken , eli çabuk ama fırsat bulduğu anda yeni şeyler denemekten de çekinmeyen , türe gerçekten ilgili bir sinemacı ama anlıyorum ki yapımıcı - gişe baskısı onu da sıkıştırıyor .
Alem - i Cin 2 , beklediğim bir devam filmi değildi ama peşisıra gelen berbat korku filmlerinden sonra gişeye hareket getirecek bir iş olabilir . 
 
İlk filmde , Çocukluğunda korkunç bir şeye şahit olmuş ve bu sırla büyümüş muhafazakâr bir kadın olan Yeliz’in hikayesini izlemiştik .
Yeliz 25 yaşına geldiğinde , yıllarca bilinçaltında gizlediği her şey açığa çıkıyor ve kâbuslar görmeye başlıyor .
İşin içine ilmi kuvvetli bir hoca da girince , olaylar tamamen çığırından çıkıyordu . 
 
Alem - i Cin 2 , ilk filmin bıraktığı yerden , onun en güçlü sekanslarını da alarak devam ediyor .
Yani bu kez gerçekten de bir devam filmi izliyoruz .
Buna şaşırdım , çünkü korku sinemamızdaki seriler genellikle ¨tam macera¨ filmlerden oluşur .
Karakterler ve olaylar her filmde farklıdır .
Filmin enterasan bir öykülemesi var , gelişme bölümünde güzel bir numara yapıyor .
Şöyle ki ; ilk filmde Cinler Alemi’ne hapsolan Yeliz’e kimse ulaşamamıştır .
Polis , genç kızın bu gizemli kayboluşunu araştırmaya başlar .
Yeliz’in kayboluşu ile ilgili tüm oklar Salih Hoca’yı gösterince , polisler onu gözaltına alır .
Genç kızın kayboluşunun sorumlusu olarak görülen Salih’in sorgu odasında anlattıkları , polise benzer bir vakayı anımsatır .
Salih’in anlattıkları ile Yakup’up oğlu Yusuf’un yaşadığı paranormal olaylar arasında birçok benzerlik vardır .
Yakup da tıpkı Yeliz’in başına geldiği gibi cinlerin saldırısı altındadır . 
 
Özgür Bakar , şık bir hareketle hem eski hikayeyi devam ettiriyor hem de ona paralel yeni bir macera yaşatıyor .
Filmin ilk sekanstan finale kadar devam eden tekinsiz atmosferi ve ilk filmden gelen ritüel sahneleri etkiyi güçlendiriyor .
Bunu bazıları kolaycılık olarak görebilir ama Özgür Bakar’ın amacının bu olmadığını düşünüyorum .
İlk filmin , Türk sinemasının yumuşak karnı olan özel efektler zafiyeti yüzünden fikren şahane tasarımların uygulamada çökmesine şahit olmuştuk .
Özgür Bakar bu kez dersini almış ve daha çok atmosfer korkusu yaratmaya gayret ediyor . 
 
Son tahlilde , Alem - i Cin 2 , temiz çekilmiş , kurgulanmış , fena da olmayan oyunculuklara sahip bir film .
Cin filmleri hakkında söylenecek her şeyi daha önce yazdım .
O yüzden kısa ve öz olacak ama yerli korku filmi meraklılarına bu kuraklıkta iyi gelecektir .
İyi seyirler . 
murattolga@gmail.com
