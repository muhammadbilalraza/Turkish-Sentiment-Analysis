Noel’in baş düşmanı yeşil anti kahramanımız Grinç geri döndü .
Başrolünde Jim Carrey’i izlediğimiz 20 yapımı son derece korkutucu çocukluk travmamız How the Grinch Stole Christmas’ın ardındından The Grinch isimli çocuk ve yetişkin dostu animasyon filmi vizyona girmiş bulunuyor .
Yönetmenliğini animasyon filmlerinden tanıdığımız Yarrow Cheney ve gençlik filmleriyle tanıdığımız Scott Mosier’ın üstlendiği , orijinal dilinde Benedict Cumberbatch’in sesi eşliğinde , Türkçe dublajında ise Yekta Kopan eşliğinde izlediğimiz Grinç , yılın en eğlenceli dönemlerinden birini konu ediniyor . 
Who kasabasının huysuz , hantal , sevimsiz , yalnız , kıskanç yeşil yaratığı Grinç’in yılın en sevmediği zamanı Noel !
Bu nedenle Grinç , Noel’i yok etmeyi kendine görev ediniyor .
Müzikten nefret ediyor , gülen , eğlenip mutlu olan herkes ve her şeyden nefret ediyor .
Kötü kokulu parfümler sıkıp gezmekten hoşlanıyor .
Çünkü onu koklayacak kimsesi yok …
Ne kadar da taş kalpli biri değil mi ?
Ama her şeyin bir nedeni olduğunu unutmayalım .
Kimse durup dururken başkalarının mutluluğunu çalmak istemez .
Grinç filminde de aklımıza kazınan ilk durum bu oluyor .
Çocuklara neden - sonuç ilişkisi içerisinde açıklama yapan ve Grinç’in davranışlarına psikolojik alt yapı sağlayan konu , bu yönüyle minik izleyicilerine mesaj vermekten kaçınmıyor . 
Aslında Grinç’in kalbinin taştan olmadığını anlamak hiç de zor değil .
Filmin onun geçmişi hakkında açıklama yapmaya başlamasından önce Max ile olan uzun süreli ve sadakat üzerine süren dostluğu , onun aslında hiç de yalnız kalmak istemediğini bizlere gösteriyor .
Grinç’in öne çıkan duygusu huysuzluk değil , intikam .
Dünya üzerindeki çoğu suçlu gibi o da kendi yaşadıklarının acısını başkasından çıkarmak istiyor .
Kim olduğunun bir önemi yok .
Suçlu psikolojisinin temelinde yatan ögelerden biri budur : Birilerinin ona yaşattığı kötü duygular ya doğrudan o insana yönelecektir ya da tanımadığı insanlara .
Tanımadıklarına yönelmesinin nedeni , onlar hakkında herhangibir şey öğrendiği anda taştan kalp yontulmaya başlayacaktır .
Bunu engellemesi için de onlara yukarıdan bakması gerekir .
Tıpkı Grinç gibi .
Grinç’e bir suçlu dememiz ağır kaçacaktır , ama bir çocuk filminden çıkarılıp tek başına düşünülürse rahatlıkla bir suç – gerilim filminin baş karakteri olması mümkün . 
Grinç’in taş kalbini eriten şey neydi ? 
İstediği hiçbir şey tam olarak yolunda gitmeyen Grinç aslında nerede hata yaptığını hiçbir zaman düşünmüyor .
Onun tam ters niteliklerine sahip olan , yani sosyal , dost canlısı , yardımsever , sevgi dolu , oldukça sevimli ve Noel Baba’yı görmek için kutuplara yürüyerek gitmeyi göze alabilecek kadar cesur olan küçük kız Grinç’in ruhunu kurtarıyor .
Cindy Lou Who , annesi ve ikiz kardeşleriyle yaşayan minik bir kızdır .
Grinç’in ona ve kasabasına mutsuzluk getirmesine rağmen bu çamur kokulu huysuz yaratığı hemen affedebilecek kadar sevecen bir kızdır .
Eğer ki hayatınızda sizi değiştirecek bir şey olmazsa , hiçbir zaman değişmeniz gerektiğini anlamayabilirsiniz .
Grinç’in şansı bu yönden Cindy sayesinde dönüveriyor ! 
İkinci olarak Fred isimli çalıntı geyiğimiz ve ailesi Grinç’e bu konuda yardımcı oluyor .
Daha önce hiç görmediği aile kavramını bir geyik sayesinde - yanlışlıkla - yakından tanıyor .
Önceki paragraflarda da dile getirildiği gibi Grinç , hayatında hiçbir aileyi yakından tanımak istemiyor .
Çünkü yakınlaşırsa kalbi erimeye başlar ! 
Son olarak da aslında farkında bile olmadığı en yakın dostu Max , Grinç’in ruhunu kurtarıyor .
Grinç ortaya berbat bir fikir sunduğunda bile onu asla yalnız bırakmayan ve en yapamayacağı şeyleri bile yapmayı başaran Max’in sadakat konusunda eline kimse su dökemez . 
Grinç filminde hata nerede ? 
İzleyen herkesin gülüp eğleneceğinden ve hüzünleneceğinden emin olduğumuz Grinç’in kurgusu olması gerektiği kadar akıcı değil .
Filmin ilk yarısının upuzun bir giriş sahnesi gibi olması nedeniyle , kalan süreye çok fazla konu sıkıştırılmaya çalışılıyor .
Bu da ilk yarıda akıcılığı engelleyip , ikinci yarıda her şeyin çok hızlı gerçekleşmesine neden oluyor .
Bu nedenle filmin süresinin uzatılması , kurgunun kendini toparlamasını sağlayabilirdi . 
Grinç hikayesi nereden geldi ? 
Aslında bir kitap uyarlaması olan Grinç , Dr .
Seuss’un How The Grinch Stole Christmas isimli çocuklar için bir grafik kitaptan uyarlandı .
Kitap ile animasyon filmi karşılaştırıldığı zaman , kitapta yer alan cümlelerin neredeyse birebir şekilde filmde kullanıldığı görülüyor .
Yalnızca cümleler değil , illüstrasyonlar da filmin atmosterinde neredeyse birebir kullanılıyor .
Bu bir uyarlama için oldukça olumlu bir durum .
1957’de yayınlanan kitabın da böylece yeniden gündeme gelmesine neden oluyor .
Kitabın ilk uyarlaması 1966 yılında televizyonda yayınlanan versiyonuyken adeta bir efsane olarak anılıyor . 
Daha geriye gidersek , Dr .
Seuss’un Grinç’i de başka bir roman karakterinden uyarlama .
Charles Dickens’ın 1843’te yayınlanan Bir Noel Şarkısı isimli romanındaki Ebenezer Scrooge isimli Noel’den nefret eden , buz kalpli , cimri karaktere bakıldığında oldukça Grinç’i anımsatıyor . 
Yazının başında düşmanımız , sonunda ise dostumuz olan Grinç’i her şeye rağmen özlediğimizi itiraf etmek gerekir .
1957’den bu yana hikayesi nesilden nesile bilinmeye devam eden Grinç , sonraki nesillerin de huysuz dostu olmaya devam edecektir …
Yazar : Özlem Yenilmez
