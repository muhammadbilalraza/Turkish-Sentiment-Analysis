Fransız oyun yazarı Yasmina Reza'nın kısa sürede popüler hale gelen ve Broadway sahneleri dahil dünyanın birçok yerinde sahnelenen oyunu " Le Dieu du Carnage " , Roman Polanski'nin ellerinde bir sinema filmine dönüşürken henüz kağıt üzerinde Kate Winslet , Christoph Waltz , Jodie Foster ve John C. Reilly'den oluşan dört kişilik oyuncu kadrosuyla oldukça cezbediciydi .
Baştan sona tek bir mekanda geçen ve diyaloglar üzerinden ilerleyen bu alabildiğine komik öykü , Polanski'nin ellerinde muzipliğini hiç kaybetmiyor , sahnedeki temposunu da aynen sinema perdesine aktarıyor . 
Karşımızda , " sıradan " olarak addedilebilecek , çocukları okul bahçesinde çeşitli sebepler nedeniyle kavga etmiş iki orta yaşlı çift var .
Film boyunca bahsi geçen kavga mevzusunun etrafından dolanarak , hayata dair pek çok konuda saflara ayrılıp tartışıyorlar .
Tartışma bazen sertleşiyor , bazen yumuşuyor .
Bazen orta bir nokta bulunur gibi oluyor , ancak birkaç saniye sonrasında kimsenin aslında birbirini anlayamayacağı bir düzlemde olduğu çıkıyor .
Kısacası , kendine yetişkin diyenlerin ironik yetişmemişlikleri Acımasız Tanrı ( Carnage ) ' nın olay örgüsüne güç pompalayan başlıca öğe .
Bu seksen dakikalık " gerçek zaman " lı hikaye de , akışı bir an bile sekteye uğratmayan diyologlarla müthiş bir şekilde işleniyor . 
Polanski , filmin her anından anlaşıldığı üzere senaryo aşamasında oyunun da yazarı olan Yasmina Reza ile çalışmanın avantajlarından faydalanmış .
Öyle ki , yalnızca seksen dakikada tanımaya çalışacağımız ve haklarında kendi cümleleri dışında hiçbir ipucu olmayan karakterler kısa sürede üçüncü boyutlarını kazanıyorlar .
İnişli çıkışlı diyaloglar ve bir ötekinden apayrı sularda gezinen meseleler birbirine ustalıkla bağlanıyor ve filmin sürükleyiciliğindeki başlıca unsur oluyorlar .
Bu esnada da filme güç veren mizah unsurları da bir an olsun bayağılaşmadan filme renk katmayı sürdürüyor . 
Polanski'nin tiyatro estetiğini sinemanın imkanlarıyla pek de makyajlamadan çektiği filmindeki en büyük başarısı da seksen dakikada olup biten bir olayı seksen dakikalık bir yönetmenlikle sunabilmesi .
Film tıpkı bir tiyatro oyunu gibi tek bir günde , seksen dakika içerisinde kotarılmış hissiyatı yaratmakta çok başarılı .
Filmi izleyen bir seyirci kendisini çok başarılı bir tiyatro oyunu seyrediyormuş gibi hissediyor .
Zaman su gibi akıp giderken , Polanski'nin tempoyu muhafaza etmekteki üst düzey başarısı göz kamaştırıyor . 
Acımasız Tanrı'ya dair bir diğer önemli detay da , her biri ayrı ayrı övgüyü hak eden müthiş oyunculukları .
Filmin dört başrol oyuncusunun hepsi , karakterlerini çok büyük bir başarıyla giymeyi başarıyorlar .
Filmin süresi boyunca sırayla ön plana çıkıp , birbirlerinden rol çalmaktan şiddetle kaçınıyorlar .
Christoph Waltz'u ise Hollywood'un eğlence ağırlıklı damarının birkaç hafif filminde gezindikten sonra , nispeten daha ciddi ve iddialı bir rolde görmek keyif veriyor .
Soysuzlar Çetesi ( Inglourious Basterds ) ile birlikte hayran olduğumuz bir oyuncuyu , böyle karakterleri güçlü filmlerde görmek çok heyecan verici . 
Polanski'nin bazı kişisel tercihleri ise , aslında filmin üslubuyla alakalı .
Öyle ki , Polanski sinematografisi ile " ben bir sinema filmiyim " diye bağıran bir film çekmek amacında değil .
Bu nedenle , sinemanın nimetlerinden pek fazla faydalanmayan , gerçek mekanlı bir tiyatro oyunu izliyoruz aslında .
Bu da filmi bir yönetmen filminden ziyade bir yazar filmi haline gtiriyor .
Polanski , sanki bir tiyatro sahnesinin perde arkasından oyuncularını izliyor ve en az bizim aldığımız kadar büyük bir keyif alıyor .
Bu aşamada ustaca dokunuşlarıyla kendi yönetmenliğini pasifmiş gibi gösterip kusursuz bir tempo ayarı yaparak sunuyor . 
2011 senesinin sonlarına yaklaştığımız şu dönemde , Acımasız Tanrı hakkında söylenebilecek en önemli şey , senenin ilgiyi en çok hak eden yapıtlarından biri olduğu .
Zekice yazılmış bir tiyatro oyununu , müthiş oyuncuların yorumuyla izlemek gerçekten büyük bir keyif veriyor .
Filmin , sinema estetiğine pek de sırtını dayamayan tarzı ise oyunun metnine olan büyük güvenden ileri geliyor .
Başarılı alt metinleriyle , taşımaktan hiç yorulmadığı ironisiyle , enfes karakterleriyle Acımasız Tanrı , senenin sonunda sinema salonlarında yapabileceğiniz en iyi seçimlerden biri . 
kaankarsan@gmail.com
twitter.com / kkarsan
