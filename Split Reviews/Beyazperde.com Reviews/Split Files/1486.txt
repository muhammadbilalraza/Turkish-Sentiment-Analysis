Eşimle beraber gayet eğlenceli bir " date night " ın sonunda RED'i izlediğimiz salondan çıkınca eşim şu gözlemde bulundu : " Eğer bu film farklı bir oyuncu kadrosuna ait olsaydı , bu kadar eğlenceli olmazdı " .
Her ne kadar kendimi bir şey zanneden züppe bir sinema yazarı olsam da ( ki internette hakkımda okuduğum bazı yazılar bu yönde ) genel sinema seyircisinden bu tür yerinde bir gözlem geldiğinde tabii ki yoksayacak değilim , özellikle eğer bu seferki " genel sinema seyircisi " ile aynı evi paylaşıyorsam .
Evet , RED bütün senaryo , hikaye yapısı , ton ve yönetim problemlerine rağmen gayet eğlenceli bir aksiyon / komedi sunuyor .
Filmi kolayca unutulur bayat bir aksiyon olmaktan bir gıdım yukarı çıkaran tek büyük kozu muhteşem oyuncu kadrosunda saklı .
Sonuçta emekli olmuş bir kaç eski CIA ajanının geçmişte parçası oldukları gizli bir görev yüzünden Amerikan devleti tarafından avlanmaları etrafında kurulu hikaye , eğer emekli ajanlar değilde bir grup genç ajan hakkında olsaydı film , bütün ilginçliğini bir anda kaybederdi .
DC Comics'in ünlü bir grafik romanından uyarlanan RED'de , hoşlandığı bir devlet çalışanı Sarah ( Weeds dizisinden tanınan , RED'e muazzam bir tazelik aşılayan Mary Louise - Parker ) ile telefonda konuşmak için bahane arayan emekli ajan Frank Moses ( Bruce Willis ) , kendini gizli ajanlar tarafından öldürülmekten gayet eforsuzca kurtarır .
Eğer Moses karakteri Bruce Willis dışında her hangi başka bir aktör tarafından canlandırılsaydı , 60 yaşında bir adamın bir ordu genç ajanı nasıl bu kadar kolayca alaşağı ettiğini sorgulardık , ama işin içinde Bruce Willis olunca tabi ki bu olağanüstü durumu baştan kabul ediyoruz .
Moses , Sarah'yı da benzeri bir saldırıdan kurtardıktan sonra diğer emekli ajan arkadaşları , 80 yaşında Viagra'nın ise yaradığının kanıtı Joe Matheson ( Morgan Freeman ) ve yıllar süren LSD kullanımı yüzünden kafayı tamamen tozutmuş Marvin Boggs ( John Malkovich ) ile hükümetten gelen bu saldırının sebeplerini araştırır .
Devletin neden durup dururken emekli ajanları neden öldürmeye çalıştığının sebepleri ve senaryoda bu sebeplerin önümüze serilme biçimi gayet alışılagelmiş ve bayat aksiyon klişelerini birbiri ardına sıralıyor ne yazık ki .
Fakat RED'e ne kadar uğraşsa da görsel bakımdan bir tazelik getiremeyen yönetmen Robert Schwentke ( Zaman Yolcusunun Karısı ) , en büyük kozunun oyuncu kadrosunda saklı olduğunu biliyor ve gereksiz patlamalara ve çatışma sahnelerine çok ta fazla ağırlık vermeden kadronun özgürce yeteneklerini göstermelerine izin veriyor .
Bruce Willis , bilindik karizmasını ilerleyen yaşına getirdiği taze ve dürüst bir espri anlayışı ile birleştiriyor .
Morgan Freeman , her ne kadar gayet komik bir açılış ile başlasa da , ne yazık ki yeterince etkileyici bir biçimde kullanılmıyor .
Helen Mirren ve Brian Cox , bir aksiyon filminde hemen hemen hiç görülmeyen , gayet şirin bir " yaşlı romantizm " ortaya koyuyorlar .
Fakat filmin asıl yıldızı ve en akılda kalır karakteri paranoyak teşhisine yeni bir tanım getiren John Malkovich .
RED , sırf Malkovich'i izlemek için bile bilet parasına değer .
