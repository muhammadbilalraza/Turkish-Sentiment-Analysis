Meksikalı yönetmen Michel Franco'nun yazıp yönettiği Kronik ( Chronic )   yönetmenlikle birlikte senaryosuna da baktıran filmlerden .
Çünkü film geçen yıl prömiyerini yaptığı Cannes Film Festivali'nden En İyi Senaryo ödülüyle ayrılmıştı .
Tabii yönetmenin bir önceki filmi filmi Después de Lucía da gayet iyiydi ve o da 2012'de Cannes'da Belirli Bir Bakış bölümünde gösterilmişti .
Zaten filmleri daha çok senaryo bağlamında değerlendirdiğimiz için burada da senaryoya dikkat kesilmiş durumdayız .
Tim Roth'un başarıyla canlandırdığı David isimli erkek hemşirenin hastalarıyla kurduğu yoğun ilişkinin en büyük gözlemcisiyiz .
David işini garip bir tutkuyla yapıyor ama o tutkunun gidişatı konusunda pek açık vermiyor yönetmen .
Çünkü çok seven bir eş edasıyla baktığı hasta kadın öldükten sonra bir muhabbette kadının kocası olduğunu söylediği gibi , felç geçiren mimara da yedek hemşireyi yollayacak kadar bağlanıyor .
Tabii kendi öznel hayatının da çok yolunda olduğunu söylemek zor .
Kızı olduğunu zannettiğimiz küçük kızla kurduğu ilişki gibi her şeyi gizler bir tonda davranıyor yönetmen zira .
Bir niyet yanılması yaşatıyor bize sürekli .
Yani hemşire David samimi mi yoksa yalnızlık ve başka niyetlerle çevrilmiş durumda mı ?
Tabii burada David’in hastalarının genelde ölümcül ve yüzde yüz bakıma muhtaç olması , onda garip bir ego yaratmışa hatta kendi yaşantısının uzantılarını unutturmuşa benziyor .
Yani aslında evsiz barksız hemşirenin hastalarıyla kurduğu bağ bir hayli hastalıklı .
Kendini onların yanında bir nevi Tanrı gibi hissetmesi ve onlarla kurduğu fani ve ölümlü ilişki bittikten sonra yeni ama umutsuz başlangıçlara adım atması da garip bir kısırdöngü yaratmıyor değil !
Aslında filmi o garip , olup olmaması sorgulanan sona doğru hızla çeken şeylerden biri de mahremiyetin sekteye uğraması .
Hemşire / hasta arasında yaşanan , pek de dışarıya sızıntı vermeyen ilişkiye dokunan bir el , David’i aldığı gibi dışarıya fırlatıyor .
Yani kendi sisteminin de dışına .
İlk defa boşluk , hayal kırıklığı yaşayan David’in boşluğunun peşinden kendi hayatına bakma fırsatı çıkıyor bize de .
Dediğim gibi kızıyla kurduğu ilişkinin ipleri o kadar ince ki her an kopacak diye bekliyorsunuz ve bu kopma halleri ona başka kopmalar da taşıyor beraberinde !
Yani kendi düzeninde sürekli sekteye uğrayan , ölümle uğraşan bir adamın son minvalde ölümü kendi elleriyle verici konumuna düşmesi zaten bir bitişe denk düşüyor .
Ve o bitiş değişik hatta şok edici bir sonla kendi sarmalını tamamlıyor .
Filmi ilk izlediğimde o şok edici sonu pek beğenmemiştim ama aslında şimdi filmin bizi o sona aşama aşama taşıdığını düşünüyorum .
Kronik gerçekten de bir adamın kendisini , kendi hayatının sorumluluklarından soyutlayarak var etme çabası . 
Burada izleyene de kendisini sorgulama fırsatı sunuyor !
Hayat ellerimizden hiç ummadığımız anda bir anda kayıp gidebilir önermesi gayet güçlü bir biçimde içimize sirayet ediyor .
Bu anlamda Kronik bir adamın hastalarının hayatı üzerinden giriştiği var olma çabasına gayet içten , kimi zaman yargılayıcı ve biraz da şok edici bir sonla karşılık veriyor .
Bu son kesinlikle seyircide karşılık bulur diyorum ! twitter . com / BanuBozdemir
