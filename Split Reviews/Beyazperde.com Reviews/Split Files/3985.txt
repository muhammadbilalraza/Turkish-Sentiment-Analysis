Geçtiğimiz yıl vizyona giren ve genel olarak beğeni toplayan Barselona’da Bir Yaz Gecesi filmi , farklı bir üslup , yeni bir zaman dilimi ve yine orijinal karakterler ile geri dönüyor .
Hikayeler bir kez daha farklı karakterlerin etrafında şekillenirken , birden fazla çiftin aşklarına , hayalkırıklıklarına , ümit ve endişelerine eşlik ediyoruz .  Before Sunrise ve Before Sunset gibi iki önemli örneği akla getiren yeni projenin adı ise Barselona’da Bir Yılbaşı Gecesi .
Yönetmenliğini bir kez daha  Dani de la Orden’in yaptığı ve sevgi hikayelerinin merkezinde güzeller güzeli , asil ve aşk dolu bir kent olan Barselona’nın bulunduğu film , alışık olduğumuz sıradan romantik komedi yapımlarından bir tanesi değil .  Paris , Seni Seviyorum ve aynı minvalde ilerleyen hikayelere oldukça benzeyen Barselona’da Bir Yılbaşı Gecesi , her şeyden önce sıcak , samimi ve olgun .
Hollywood’un sunduğu inorganik sevgi sarmalından daha farklı , inanılır ve huzur verici .
Komedi yönünde küçük vuruşlar ile seyirciyi memnun edebilen çalışma , romantizmi gerçek anlamda yaşamak , yürekleri ısıtmak için kameraya alındığı açık bir film .
Dani de la Orden’in , Barselona şehrine olan hayranlığına bir kez daha tanık olduğumuz film , yönetmenin belgesel alışkanlıklarını da gözler önüne seriyor .
Bazen sıradan karakterlerin yaşamlarına dair incelikleri gözlemlerken , bir yandan da içine “dahil olamadan” üçüncü göz olarak kalabiliyorsunuz .
De La Orden’in muhtemel - bilinçli - tercihi olan bu akış ise bir süre sonra filmden ( az da olsa ) kopmanıza sebebiyet verebilir .
Pek tabii bu –kesinlikle - karakterlerden uzak , sıkıcı ve yavan bir seyir deneyimi anlamına gelmiyor !
Richard Linklater’ın bize sunmuş olduğu iki efsane karakter , Jesse ve Celine’in aşkları kadar tutkulu bir ilişkiye denk gelemesek de , Barselona’da Bir Yılbaşı Gecesi bizlere farklı tatlar sunuyor .
Filizlenen yeni aşklar , karşılıklı atışmalar , eriyip giden ilişkiler ancak sabit kalan , zedelenmeyen bir öğe : umut !
Öyle bir ümit etmek ki , aşkın daha geride kalabilmesi .
Filmin en büyük eksiğine gelecek olursak ; karakterleri birden fazla açıyla , farklı karakterlerin gözleri üzerinden izlemek durumunda kalmamız , başı çekiyor .
Zira karakterler her ne kadar sevilebilir , empati kurulabilir olsa da , senaryonun yeteri kadar derin karakter yapılanmasına izin vermemesi , işi ( bazen ) teatral bir hale sokabiliyor .
Düzenli olarak “bir oradan , bir de buradan” bakış atmak , belli tipteki seyirci kitlesi için uzaklaştırıcı bir etkene dönüşebilir .
Tüm bunları bir kenara bırakacak olursak , Barselona’da Bir Yılbaşı Gecesi filmi , komedi dozu çok iyi ayarlanmış , aşka ümitle bakmanızı sağlayabilecek , salondan çıktığınızda “soğukta , sıcak ruhlar”a dönüşmenize olanak sağlayan gerçekçi bir sevgi hikayesi . burcinaygun@gmail.com
