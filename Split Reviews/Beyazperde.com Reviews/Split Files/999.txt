Daire’yi ilk olarak Altın Koza’da izlemiştim , Atıl İnaç en iyi yönetmen ödülü almıştı .
Filmin rüya , hayal ya da içsel hesaplaşma sahneleriyle absürd yanının bir hayli fazla olduğunu düşünmüştüm .
Hatta yönetmen Atıl İnaç’la konuşurken özellikle de filmin sonunda bir hayli uzun tutulan hayal sahnesini kendimce fazla bulduğumu söylemiştim .
İkinci izleyişimde hayal sahneleri azaltılmış , ayakları yere daha sağlam basan , gerçekçi yanları daha ağır basan bir filmle karşılaştım .
O yüzden filme olan duygularım değişmese de algım değişti sanki …
Film çoğunlukla devlet ve birey ilişkisinin tükenen taraflarına dokunuyor , kah bir tapu dairesinde Feramus’un gittikçe tükenen umutlarına tanıklık ediyoruz kah Betül’ün elinden kayıp giden hayatına .
Film belki de artık kalmayan , olmayan aydın bunalımına taşra ortamından ve günümüzden bir siyasi anlayışla sahip çıkmaya çalışıyor ama kasaba ortamı ve kentsel dönüşüm çatışması filmde de sürekli bir çatışma sunuyor !
Film umut ve umutsuzluk arası bir yerlerde dolanıp kimi zaman mizahla bastırmaya çalışıyor bu bunalımı …
Ben karakterlerinin ve konusunun sıradışı olduğunu düşünüyorum Daire’nin .
Kullanılmayan , tek bir uçağın dahi inmediği bir havalimanının personeliyle tam teşekküllü çalışmasını destekleyen devlet , üreten , yaşayan bir tiyatronun kapatılmasına ön ayak oluyor ve Betül’ün yeni dramıyla tanıştırıyor bizi !
İki tarafta varoluşa tutunmaya çalışıyor ama ip hep aşağı çekiyor .
Nietzsche’nin kitabıyla eşlik ettiği hiçlik , anlamsızlık , değersizlik filmin ana ekseninde hep !
Tabii Feramus’un babasıyla yaşayıp oğluyla devam ettirdiği yabancılaşma hali Betül’ün de kızıyla yaşadığı bütünleşememe haline denk .
Kızını bir anne olarak sahiplenişin biraz gerisinde Betül .
Kızının hastalığı , Betül’ün tiyatrosunu kaybetmesi , işsiz kalması ve gassal olması kadere uzanan bütünlüklü bir yol şeklinde uzanıyor filmde .
Feramus’un yabancılaşması ve kopukluğu ise hayal sahneleri , rüyalar aleminin etkisiyle garip bir düzene giriyor .
Film kayıplar üzerinden kurmaya çalışıyor hikayesini , " devletin ve Tanrı’nın sizden ya da bizden aldıkları " kıvamında …
Güçlü bir anlatımı , birbirini tamamlayan ve sonunda adı gibi bir Daire’ye ulaşan tasvirleri var filmin .
İnaç bu filmiyle en çok da kentsel dönüşüm denen illetin gidip kasabaların kapısına kadar dayandığına , taşrayı da ele geçirdiğine değiniyor .
Taşralı olma kalesi bireyin iç dünyasındaki boşluğu dolduramayarak yıkılıyor , devlet algısı desen iç dünyanın yarattığı savunma mekanizmasına ‘benim memurum işini bilir’ söylemiyle en derinlerden nüfuz ediyor .
Daire acıyı tamamlıyor ama mutluluğu çok ani kesişlerle uzaklaştırıyor insan hayatından .
Tek bir karede , bir ölüm anında ikisinin aynı anda Arif’in suratında oluştuğunu görmek de ilginç oluyor .
Tabii arka plandan ön tarafa bir türlü sıçramayan , bir aşk öyküsü olacakken insanoğlunun dertleri arasında salınımsız bir şekilde dolanan ‘sevgi’den pek bahsedemiyor bu yüzden film .
Felsefesini absürdlük üzerinden kurmasına rağmen yarattığı dünyanın dışına da pek çıkmıyor .
Betül ve Feramus’un tutunma çabalarına set çeken film , mizahi anlatımıyla azıcık da olsa yükselttiği filmin trajedilere yol aldığına bizi değişik bir biçimde hazırlıyor ve kasabalar yeniden şekillenirken ruhların yıkılıp altında kaldığına dair bir anlatım sunuyor .
Fazla bulduğumu söylesem de sanki o rüya sahnelerinin seyirciye etki eden yanı daha fazlaymış , filmi izlerken aradığımı itiraf edeyim .
Atıl İnaç’ın en başarılı filmi sayabileceğimiz Daire , ‘yokluğundan şüphe duyuyorum’ diyerek kadere , inanca ve onun el değiştirme şaşırtmacasına bir vurgu yapıyor ve filmin dram dairesi tamamlanıyor .
Bence haftanın izlenmesi gereken filmlerinden ! twitter . com / BanuBozdemir
