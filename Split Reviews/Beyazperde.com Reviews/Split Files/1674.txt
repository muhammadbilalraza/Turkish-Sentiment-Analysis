Fedakar Kız , tüketim toplumunun ahlaki çöküşüne çok farklı bir açıdan eleştiri getirmeyi başarmış , dramatik çatısı sağlam fakat çıkarımları muğlak bir film .
Ahlaki açıdan - neredeyse - tamamıyla yanlış işler yapan kişilerin ( cinayet , fahişelik , intihara teşvik ) fedakarlıkları o kadar büyük bir zarafetle aktarılmış ki bir noktadan sonra izleyicinin eylemi haklı görmesi bile mümkün kılınmış .
Böylece hunharca cinayet işleyen bir baba , para için fahişelik yapan küçük kız , sırf bir hayat dersi vermek için bir yığın erkekle yatan bir kız ile seyircinin kendisini özdeşleştirmesi sağlanmış .
Kim Ki - duk'un bunu yapmaktaki amacı ; emeller , hayaller yahut da idealler uğruna yapılması gerekebilen bir takım kötü işleri temize çıkarmaktan çok günümüz toplumunun gidişatına
- Victor Hugo'nun Fransa Kralı'na gönderdiğine benzer - bir ünlem eklemek olsa gerek .
Dünya son yirmi yıldır ; geldiği ve / veya bulunduğu yerden bunalan , stres dolu hayatından bir an olsun uzaklaşabilmek ya da daha üst bir statüye ulaşmayı olanaklı kılan para ve güç kavramları için hemen herşeyi hiçe sayan bir neslin doğuşuna tanık ediyor .
Gelir seviyesi düşük insanların suç oranlarında korkunç bir artış gözlemlenirken çocukların ve gençlerin bunun dışında bir eğilim sergilemeleri zaten düşünülemez .
Bugün Japonya ve Güney Kore gibi gelişmiş ülkelerde dahi genç kızların hatta çocukların cinsel istismara uğrama oranları günden güne artmakta .
Pahalı bir yaşamı karşılayabilmek ya da daha basit düşünecek olursak , makul hayalleri gerçekleştirebilmek için fahişelik yapmaya başlayan kızların ve erkeklerin sayısında ürkütücü artışlar olmakta .
Bu da semavi dinlerin kitaplarında , tozlu raflardaki tarih yazmalarında ve efsanelerde bahsedilen , geçmişte yok olup gitmiş büyük kavimleri akla getirmiyor değil .
Yükselen bir imparatorluğun alçalan insanlarını .
Hoş bir aileye sahip olmasına rağmen cinsel güdülerin tesiriyle , adeta ikinci bir gizli hayata sahip olanlara , zenginliğini küçük kızlarla beraber olmak için tüketenlere ve cinselliği bahsetmekten utanılacak şekilde yaşamayı tercih edenlere yöneltilmiş bir oka benziyor Fedakar Kız .
Bir polisin eliyle dağıtılan haksız bir adaleti , parçalanmış ailelerin etrafa savrulan çocuklarını , yeni neslin duygusuz / duyarsız davranışlarını ; ayakları üzerinde durabilmenin maliyetlerine sayan ve cinsel istismarı lanetleyen başarılı bir drama .
Kim Ki - Duk , kendi ülkesini baz alarak anlattığı hikayesinde çürümüşlüğü sadece fahişelik bazında ele almasıyla eleştirilebilir ama üslubundaki dürüstlüğün de hakkını vermek gerek .
Olayları ele alış biçimiyle ( Yeong'un yorumu , tokatladığı züppe ve polise teslim olma vb. ) telkin etmekten çok eleştirmeye çalıştığı açık .
Belki sadece , aile babasının intiharı abartı olarak görülebilir .
O da belki .
Ama şu da takdir edilmelidir ki , söyleyecek sözü olmayan , taraf olmayan ve muhalif olmayan sanatın varlığı bile tartışmalıdır .
Birilerinin , kendi yapıtaşlarını ( insanları , kurumları ) bozuma uğratan bir sistemi eleştirmesinden daha doğal bir şey olamaz .
Kurosawa'nın Ran'ın finalinde yaptığına benzer şekilde , çıkışsızlığı , karamsar belirsizliği sağa sola yalpalamakta olan ve sonunda çamura saplanıp kalan bir arabayla anlatmak ne kadar güzel bir saygı duruşuysa , kızın ( kızların ) düştüğü bataklığın ( batağın ) temizlenmesinin asıl amaç olması gerektiği de ( Yaşamak'taki Huroecho mahallesindeki pis su sızıntılarına yapılan eğretilemesel gönderme ) o denli güzel bir saygı duruşu olsa gerek .
Güney Kore sinemasına iyi bir örnek teşkil eden Fedakar Kız , kulak arkası edilmemesi gereken bir takım görüşlerle , ibret alınması gereken bazı olayların düeti halinde ilerleyen , fahişeliği , yasak ilişkiyi ve yasal olmayan ilişkiyi merkeze alan başarılı bir drama .
Filmdeki müzisyeni , aile babasını , ' jeep'i olan genci , Mercedes'li adamı görüp de Syrus'un meşhur aforizmasını hatırlamamak elde değil : " Fahişe tecavüz aracıdır . "
