Peter Pan'ın sevimli perisi Tinkerbell uzunca bir süredir ayakları üzerinde durabilen , artık filmin asıl kahramanı olan ve hatta serinin dördüncü filmiyle karşımıza çıkacak kadar bir üne ulaştı .
Peter Pan'ın bu ele avuca sığmaz , yol gösterici , kıpır kıpır perisi ,  Steven Spielberg'in 1991 yapımı Kanca ( Hook ) filminde karşımıza farklı bir kişilikle çıkınca şaşırmış ama bir o kadar da etkilenmiştim .
Tinkerbell ilk defa Peter Pan'a ulaşamayacak ve bir insan olamayacak olmanın derin kederi altındaydı ve gerçekten de onun için yapamayacaklarından dolayı hüzünlüydü !
Tabii biz de !
İlk defa da Walt Disney'in 1953 yılında çekilen Peter Pan filminde görülmüştü .
Aslında geçmişi epey eskilere dayanan bir peri kendisi !
Sonra platonik takılmaya dayanamadı ve kendi hikayesini yazmaya başladı !
Bir orman perisi olduğu için yapraktan yapılmış kıyafeti , sarı ve topuz saçlarıyla epey şirin bir görüntüsü olan Tinkerbell , bu macerasında Bradley Raymond imzalı üçüncü serinin devamına uzanıyor adeta . 
Tabii yardımcı karakterden bir ana karakter yaratmaya çalışınca bazı pürüzler de oluşmuyor değil .
Bu son bölüm gösterdi ki Tinkerbell tamamen kız çocukları için tasarlanmış bir peri .
Onun ve kız arkadaşlarının uyumu , fikir birliği yaratmaları ve olaylara hep beraber dalmaları , animasyondaki erkek unsurunu biraz geri plana itiyor .
Aslında serinin üçüncü filmi Tinker Bell ve Kurtaran'da bu ayrım daha fazlaydı .
İşin içine giren insan dünyası da perileri epey bir Barbie bebek kıvamına çekmişti .
Serinin son filmi olan Tinkerbell : Gizemli Kanatlar daha fantastik bir dünyanın kapılarını açıyor bizlere .
Ormanın derinliklerine dalan ve gayrete çalışan perileri tabii ki Şirinler ( The Smurfs ) ' e benzetiyor insan .
Hep beraber karınca gibi çalışan perilerin en meraklısı olan Tinkerbell yine ne maceralar üretecek diye beklemeye başlıyorsunuz .
Ve bir süre sonra macera başlıyor .
Bu kez üç boyutlu bir macera sunan seri yine bir hayli kısa .
75 dakikada derdini anlatmaya çalışan hikayede gelişme bölümü biraz yetersiz kalmış .
Kış ve yaz perileri diye iki ayrılan hikayede bu ayrımın neden olduğunun peşine düşüyoruz .
Bu kez ön planda Tinkerbell ve yıllar sonra bulduğu kardeşinin hikayesi var .
Kızlardan oluşan arkadaş grubuyla iki sakar ve komik erkek arkadaşı yine Tinkerbell'e yardımcı olmak için büyük gayret içindeler .
Filmin konusundan çok görselliği göz dolduruyor .
Zaten yeşille beyazı buluşturarak , mevsim özelliklerinden yararlanan animasyon , teknik açıdan yılların deneyimine yaslanıyor .
Peter Pan bütün çocuk kitlesini hedefleyen bir yapım olmasına rağmen Tinkerbell o renklilikle daha çok kızlar dünyasına dalış yapıyor , özellikle de sekiz yaş üstü erkek çocuklarının ‘kız filmi ' diyeceği ve kesinlikle adım atmayacağı bir animasyon .
Çocuk kitapları yazan birisi olarak aslında hedef kitlenin belirlenmeden yazılması hoşuma gitti .
Çünkü çocuk kafasında yazarken hedef kitle gözetmezsiniz .
Ancak hikaye tamamlanınca ortaya çıkar hedef kitlesi .
Tinkerbell ve arkadaşlarının renkli bir kız takımı oluşturması , filmi o sulara sürüklüyor !   Filmin ismine taşınan kanatlar da bir hayli ön planda bu bölümde .
Hatta yasak aşkın izini süren bir ayrışma biraz zorlama gibi ama yine de hikayenin karakterleri bir yerde toplamaya çalışması başarılı bir biçimde işliyor .
Sonuçta çocuklar için eğlenceli , renkli ve paylaşımcı bir dünya ortaya çıkartmaya çalışan bir hikayeye kimin itirazı olabilir ki ?
Küçük kız çocuklarının ekranda gördükleri ve kendilerine idol olarak seçtikleri kahramanları düşünürsek Tinkerbell onların yanında gayet çevreci ve naif  kalıyor , ormandan dışarı çıkmayan , çıksa da uçarak geri dönen bu küçük perinin maceraları bize fazla hafif gelse de çocukları tatmin edecek gibi görünüyor . banubozdemir@gmail.com
