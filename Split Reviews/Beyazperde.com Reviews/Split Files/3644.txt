Film eleştirmenleri filmler hakkında ahkam keserken eleştirilerden bunalan sinemacılardan bazen şöyle bir serzeniş duyarız ; " hadi sen çek de görelim bakalım ! "
Joko Anwar da öyle yapmış .
Endonezyalı bir film eleştirmeni olan Joko Anwar , 2003 yılında çekilen The Gathering'in senaryosunu yazarak sinema kariyerine başladı .
Yönetmenlik yaptığı ilk filmi Joni's Promise ile büyük bir başarı yakalayan yönetmen , seyirci ve eleştirmen nezdinde başarılı olabilmiş bir sinemacı ve o tarihten beri sinema yapmaya devam ediyor .
Yönetmenin son filmi Cinnet / Modus Anomali , hakkında sürprizbozan / spoiler vermeden yazılabilecek bir film değil .
Senaryonun gücüne yaslanan film , ani , keskin dönüşler ve pek çok şaşırtmaca içeriyor .
Zayıf ve tuhaf bir İngilizce aksanıyla verilen oyunculuklara rağmen film kendini sonuna kadar izletiyor .
Görünüşte mutlu bir aile , stresli bir aile babası ve ormanda bir evde geçirilen haftasonu . bu anahtar kelimeler şimdiye kadar izlediğiniz kan revan filmlerden birini daha göreceğinizi düşündürebilir , ya da suyunun suyu bir The Shining denemesi daha .
Gerçekten de korku / gerilim sinemasında şimdiye kadar denenmemiş bir şeyler yapmak oldukça zor .
Bazı yönetmenler yeni meydan okumalarla karşımıza çıkmaya devam ediyor elbette .
Cinnet , bu meydan okumalardan biri ve uluslararası başarısı sayesinde bir Amerikan yeniden çevrimi yapılacağına kesin gözüyle bakıyorum .
Tabii filmde seyirciyi uyarmam gereken noktalar da var .
Joko Anwar , tüm Asyalı sinemacıların yaptığı gibi , şiddeti perdede gösterme konusunda elini korkak alıştıran bir yönetmen değil .
Film bir noktadan sonra bu konuda seyirciyi zorlamaya başlıyor .
Bu yoğun şiddet gösterisi filmin yumuşak karnı olan zayıf oyunculuklar yüzünden zaman zaman gülünçleşiyor gerçi ama yine de sinemada kan görmekten çekinen seyircinin rahatsız olabileceği bir filmle karşı karşıyayız .
Kendisinden önceki filmlerde ima edilen her şeyi burada tam kameranın önünde yapılırken izleyeceksiniz .
Cinnet , herkesin sevebileceği türden bir film değil ama meraklısı da çok sevecektir .
İlk dakikadan itibaren seyirciyi meraklandırmaya ve son plana kadar şaşırtmaya devam ediyor .
Son yılların en iyi ' yazılmış ' filmlerinden biri .
Bir kült olma potansiyeli taşıdığını bile iddia edebilirim .
Tür takipçilerinin mutlaka görmesi gerekiyor . murattolga@gmail.com
