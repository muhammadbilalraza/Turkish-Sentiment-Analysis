Neil Marshall sevdiğimiz bir sinemacı .
2002’de çektiği Dog Soldiers ile büyük sükse yaptı ve bu onu sonraki filmleri umutla beklenen bir yönetmene çevirdi .
The Descent’i saymazsak hala Dog Soldiers’i aşacağı bir işi yok ama en azından seyredilemeyecek kadar kötü filmler üretmiyor .
Fakat o aslında bir ' harika çocuk ' değil .
Romalılar’ın İngiltere'yi işgali sırasında geçen film , Pict saldırısında geriye kalan son savaşçı Quintus Dias’ın öyküsünü anlatıyor .
General Virilus’un efsanevi 9. lejyonuna katılan genç adam , Pict ırkını ve liderleri Gorlacon’ı yer yüzünden silmek için ordusuyla beraber kuzeye doğru gitmeye başlar ama evdeki hesap çarşıya uymaz , birliği pusuya düşürülür ve sağ kalan az sayıdaki lejyonerle canını kurtarma mücadelesi vermek zorunda kalır .
Bundan sonrası tipik bir ' tavşan kaç , tazı tut ' hikayesi .
Neil Marshall daha önce tutmuş filmlerin , formüllerin üzerine gitmekte , bunları karıştırıp yeni tarifler üretmekte ısrarcı ama çok da usta olduğu söylenemez .
Bir önceki filmi olan Doomsday tam bir tür kırması idi .
Mad Max , The Excalibur , 28 Gün Sonra , New York’dan Kaçış filmlerini aynı anda seyretmek gibi ağıza tuhaf bir tat bıraktı ve unutuldu .
Yönetmenin kariyeri açısından bakıldığında ise , Doomsday insanın elindeki herşeyi kumarda nasıl kaybedebileceğinin güzel bir örneğiydi .
Fakat kendisine duyulan güven tükenmemiş olduğundan , yine bir büyük bütçe yönetimiyle karşımızda ve seyreden herkesin farkedeceği üzere Son Savaşçı / Centurion , Düşman Hattı / Behind Enemy Lines filminin Roma imparatorluğu zamanında geçen hali olmaktan ibaret bir seyirlik .
Eser miktarda Terminator duygusu da barındırıyor .
Fikrin uygulaması da güzel aslına bakarsanız ama tüm bu koşturmacanın içine gerçek bir duygusallık koymadığınızda filmde kimin başına ne geldiğinin çok da önemi olmuyor .
Neil Marshall’ın sorunu da bu zaten ; asla gerçek karakterler yaratıp , onlarla özdeşleşmemizi sağlayamıyor .
Filmin , Pict’lerin elinden kaçan kahraman Roma’lı lejyonerler öyküsünün altını biraz eşelediğinizde ise bariz bir Roma / ABD benzeşmesi yakalıyorsunuz .
Hepsi farklı milliyetlerden oluşan lejyonerler günümüzde Irak , Afganistan gibi coğrafyalarda savaşan ABD askerleri aslında .
Pict’leri de Taliban , El Kaide gibi unsurlarla bir düşünmek mümkün ki bu aşamada durum biraz sevimsizleşiyor .
Hatta ABD askerlerine yardım eden yerli unsurları betimleyecek bir ' Cadı ' karakteri bile mevcut .
Politik fikirlerin iyice basitleştirilip , bebek maması şeklinde seyirciye sunulduğu filmlerden çok hoşlanmıyorum ama tüm bu kodları elinizin tersiyle itip sadece aksiyona odaklanabilirseniz filmi sevebilirsiniz .
Filmde dikkati en çok çeken oyuncu ise , bitmez inadı , T800’ü bile aşan öldürme isteği ve ' ne işin var senin lejyoner peşinde , otursan yanıma da saçlarını okşasam ' dedirten güzelliğiyle Olga Kurylenko .
Son Bond filmi Quantum of Solace’ın Camille Montes’i olarak ünlenen aktris biraz daha çabalarsa Angelina Jolie’nin elindeki aksiyon starlığını kapacak gibi görünüyor .
Zor ama imkansız değil .
Centurion / Son Savaşçı , böyle bir film işte .
Asla ' bu ne kadar kötü bir filmmiş böyle . ' demezsiniz ama alıp başınızın üzerine de koymazsınız .
Sinemada , herşeyden uzaklaşıp , heyecanlı bir , 1.5 saat geçirmek ve sonrasında izlediğinizi salonda bırakmak için haftanın en ideal seçimi .
