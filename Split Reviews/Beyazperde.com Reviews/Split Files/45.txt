Bir yerde zulüm ve haksızlık varsa hak ve adalet arayışı başlar .  Hakikat Şeyh Bedreddin filmi de 1400’lerde başlayan bu hak arama mücadelesinin bir şekilde günümüze uzanan sürecini anlatıyor .
1300’lerin ortası ve 1400’lü yılların başında yaşamış Şeyh Bedreddin’in öğretisine ne taraftan bakıldığı çok önemli .
Bazıları Osmanlı’ya isyan eden bir asi olarak görür , bazıları da zulme karşı halkın yanında yer alan , halkı örgütleyen bir düşünce adamı olarak .
Bu filmin düşüncesi onun yanında yer almakla başlıyor .
Şeyh Bedreddin o karmaşık ortam içerisinde kendisine yol arkadaşları da ediniyor .
Onun sağ kolu Börklüce Mustafa daha savaşçı bir kişilik .
Hristiyan ve Yahudilerin de aynı tanrıya inandığını söyleyen ( o dönemde büyük söylem ) ve Bedreddin’in denetiminde saraya kafa tutan Börklüce Osmanlı tarafından İsa gibi çarmıha gerilir .
Torlak Kemal ise gerçek adı Samuel olarak bilinen ve Osmanlı yönetimine isyan eden Yahudi olarak anılıyor .
Şeyh Bedreddin’in bir öğretisi olarak günümüze kadar gelen ve Nazım Hikmet’in 1934 yılında Bursa Cezaevi’nde başlayıp 1936 yılında bitirdiği Şeyh Bedreddin Destanı’nda Ahmet’in Hikayesi olarak yer alan bölümden esinlenen film , bir anlatı şeklinde günümüze kadar uzanıyor .
Ahmet de bu isyan hikayesini dinleyip etkilenen ; öğretiyi alıp yollara düşen küçük bir çocuk olarak karşımıza çıkıyor .
Şeyh Bedreddin’in namını başlatan biraz da Nazım Hikmet’in yazdığı destan oluyor . 
Film kronolojik bir anlatım sunuyor doğal olarak .
Yani Şeyh Bedreddin öğretisiyle biraz sert bir şekilde harekete geçen Börklüce Mustafa ve Torlak Kemal’in icraatlarını anlatıyor .
Filmin minimal dokusuna uygun yaratılan dekorlar ve kostümler , özellikle şaşaalı anlatımdan uzak duran planlar filmin anlatısına gayet denk duruyor .
Film iki zamanlı bir anlatım sunuyor , birisinde Bakır’ın Ahmet’e anlattığı hikaye var diğerinde Şeyh Bedreddin’in zamanı .
Film Şeyh Bedreddin’i daha geri planda incelerken ; Börklüce ve Torlak’ı daha yakın bir markaja alıyor .
Özellikle de savaşçı ruhuyla öne çıkan Börklüce’yi …
Filmin özellikle son yarıda daha fazla ivme kazandığını , üç halk kahramanının hazin sonunu hazırlayan sahnelerin oldukça yürek burkucu olduğunu söylemek mümkün .
Şeyh Bedreddin idam edilirken bedeninin fani ama fikirlerinin kalıcı olduğunu söylüyor ve bu filmi izlerken bunun mümkün olduğunu bir kez görüyoruz .
Bu tarz hikayeler zulme dayalı , halkın varlık ve iradesini neredeyse yok sayan , her şeyi kendine hak gören yönetimler karşısında vücut bulan hikayeler .
Nazım Hikmet’e bile bir destan yazdıracak arka planlar barındıran bu yaşamları beyaz perdede daha fazla görmek isteriz .
Çünkü tarih tekerrür ediyor ve olaylar üç aşağı beş yukarı farklı şekillerde tezahür ediyor .
O yüzden bu naif anlatımlı ama büyük sözler barındıran filmi izlemenizi öneririm .
