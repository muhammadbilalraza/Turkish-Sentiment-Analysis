Aranızda Bourne Identity ( Geçmişi Olmayan Adam ) filmini duymayan var mı ?
Türün son yıllardaki en güçlü örneklerinden biri olarak öne çıkan , başarısı sayesinde özel bir seriye dönüşen yapımın yönetmeni tekrar sahnede .
Son olarak Tom Cruise , Emily Blunt ve Bill Paxton gibi önemli isimlerin yer aldığı , sağlam bir aksiyon - bilimkurgu olan Yarının Sınırında’nın yönetmen koltuğundaki isim , Doug Liman’dan bahsediyoruz .
Adil Oyun ve Jumper gibi yapımlarında başında olan isim 2018 için Yarının Sınırında 2’nin hazırlıklarını yapmakla meşgul . 
Bu hafta vizyona giren Sniper : Duvar filmi ise yönetmen Liman’ın en taze projesi .
Bazılarının karakter ve mekan sebebiyle mesafeli yaklaşabileceği hikayenin temelinde ise gerilim , sinir harbi ve insanlığın çatışması yatıyor .
Irak’taki çatışmalarda yer alan iki ABD askeri ve Sniper olarak tabiri caiz ise kapışacakları düşmanı arasında geçen film hem soluksuz bir gidişata , hem de düşünmeye itekleyen önemli söylemlere ev sahipliği yapıyor . 
Sene 2007 , savaşın sonuna yaklaşılmış ve görevinin bitmesine yaklaşık 22 saat kalan Astsubay Çavuş Shane Matthews ( John Cena ) ve emrindeki Çavuş Allen Isaac ( Aaron Taylor - Johnson ) hiçliğin ortasında .
Sıcak .
Aç ve susuzlar , destek tarafından alınıp merkeze dönmek niyetindeler .
Etrafta bir sniper ustasının olduğunun farkına varıyorlar .
Matthews beklemekten sıkılıyor ve dostu ile tek kaldıklarını düşünerek açığa çıkıyor .
Netice ise yediği bir kurşun oluyor .
Onu kurtarıp güvenli bir noktaya taşımaya kalkışan Isaac ise benzeri bir yara alarak bir duvarın arkasına saklanıyor .
Duvar ve Sniper’ın çatışması da burada başlıyor . 
Gece Hayvanları adlı şaheserde rol yeteneği ile gözleri üzerine çeken Aaron Taylor - Johnson , Çavuş Isaac olarak filmi neredeyse tek başına sırtlıyor diyebiliriz .
Her ne kadar yavaş yavaş kendini kanıtlayan John Cena bu heyecan fırtınasına sırt verse de , asıl yük aktörün üzerine binmiş .
Yüzünü göremediğimiz ancak sadece sesiyle varlığını hayal ettiğimiz , kendine Juba olarak seslenen Iraklı asker rolünde ise sadece sesi ile Laith Nakli yer alıyor .
Sadece sesinizle bile nasıl sağlam bir iş çıkartabileceğinizin de kanıtı olmuş oyuncu . 
Sniper : Duvar filmi bir bakıma Irak çöllerinde , savaşın ortasında geçen bir Telefon Kulübesi .
Bundan 15 yıl önce vizyona girip olumlu eleştiriler alan tek mekanla sınırlı film gibi , bu yapım da tek bir alana sabitlenmiş .
Bir yanda sadece verilen görevi yapan iki sıradan ABD askeri , diğer tarafta ise “burası benim” diye konuşan bir başka asker .
Filmin güzel yanlarından bir tanesi de bu olmuş .
Boş , hamasi konuşmalar yapan karakterler yerine , daha gerçekçi tepkiler veren , biri görevini yapan , diğeri de savunmada bulunan iki taraf .
Yüksek perdeden çıkışmalar yerine hayatta kalmaya çalışan , az ya da çok birbirini anlayan ya da anlamayan iki cephe , kan , su , açlık , hayatta kalma arzusu ve sonu gelmez bir manevi savaş .
Ölümün tam kıyısında , ağızdan çıkacak her bir lafın , harekete geçirilecek her bir eylemin tüm senaryoyu değiştireceği bir hayatta kalma çabası . 
Doug Liman , süresini gereksiz yere uzatmadığı filminde hem iki tarafından gözünden ufak da olsa bakış atıyor , hem de özellikle sniper’ların sazı ele aldığı kısımlarla sizi perdeye çekiyor .
Gerilim ve endişenin hükmettiği filmin eksisi ise , artık bu savaş üzerine söylenecek pek fazla bir şeyin kalmamış olması .
Başka bir deyişle , şimdiye kadar sayısız filmde verilen mesajlar ve denenen formüller üzerine , Liman’ın elinde orijinal olabilecek pek de fazla materyal zaten yok .
Bunun farkında olan isim ise işi aksiyondan çok nefes nefese bir hayatta kalma savaşına yöneltiyor .
Senarist Dwain Worrel gerçeğin farkında olduğu için olabildiğine yalın ancak bazen fazlaca sıradan repliklerle durumu kurtarmaya çalışıyor . 
Sniper : Duvar filmi , kısıtlı alan , sağlam oyuncular , yüksek gerilim ve heyecan ile yükselen , beklentileri ise genel olarak karşılayan bir film .
Türü sevenler için şimdiden keyifli seyirler . burcinaygun@gmail.com
