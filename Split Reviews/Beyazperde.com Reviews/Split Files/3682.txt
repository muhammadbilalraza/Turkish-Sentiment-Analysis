Mac ve Kelly Radner'ın 2. komşu çıkarması da ilki kadar başarılı , hatta daha iyi bile denebilir !
Erkeklerin egemen olduğu bir dünyada yaşadığımız ve kadınlara yönelik algının asla tam olarak şekillenemediği bir gerçek .
Filmin başarılı olmasını sağlayan da bu duruma karşı takıntığı direniş !
Amerikan gençlik filmlerinin klasik yapılaşması kapsamında kadını seksi , süslü ve biraz da akılsız görmeye alıştık .
Erkeklerin eğlencenin kurdu olduğu , kadınlarınsa bir eğlence aracı olduğu bu tekelleşmiş anlayış artık yapım şirketine bakılmaksızın her Amerikan gençlik filminde karşımıza çıkmaya başlamıştı .
Kötü Komşular 2'de ise bu anlayış yıkılıyor , yerine kadınların istediği gibi ve istediği zaman eğlenebileceği anlayışı geliyor !  Seth Rogen ,  Rose Byrne ve Zac Efron üçlüsünün ilk filmdeki karakterlerinde yarattıkları hisleri kesinlikle seyirciye aktarabildikleri filmin yeni göz bebeği de Chloë Grace Moretz oluyor .
Filmin ebeveynleri Seth Rogen ve Rose Byrne ilk başta bağımsız kızlar birliği Kappa Nu'yla bir hayli savaşsa da kadınların gücünü küçümsedikleri de söylenemez .
Hatta film boyunca kadınlar ve erkeklerin karşılaştırılmasında kadın tarafının avantajlı çıktığını görüyoruz .
Filmin erkeklerinin de kadınlara göre daha geri planda profiller çizdiği de söylenebilir .
Genç kızımız Shelby rolündeki Chloë Grace Moretz role cuk oturmuş diyebiliriz .
19 yaşında olan oyuncu hem tam olarak kendi yaşındaki bir karakteri canlandırdığı için , hem enerjisi uygun olduğu için , hem de Moretz'in gerçekten de o roldeki gibi bir karakteri olduğu için oyunculuklar anlamında ilk filmdeki gibi başarılı bir seçim süreci işlemiş .  Seth Rogen ve Rose Byrne kötü fakat eğlenceli ebeveynler olarak tekrar karşımıza çıktıklarında 2. çocuklarını bekleyen ancak hala ilk çocuklarına tam olarak sahip çıkamayan bir rolü üstleniyorlar .
Reel değerlendirdiğimizde gerçekten kötü ebeveynler olarak görülecek rolleri üstlenseler de bu filmde annelik ve babalık yaptıkları " çocukların " sayısı hiç de az değil .
Kız birliği Kappa Nu onlara daha iyi bir ebeveyn olmayı öğretirken , kızlar da temel değerlerin farkına varıyor .  Zac Efron'un ise bu filmde ebeveynlerin tarafındaki bir rolü üstlendiğini söyleyebiliriz .
İlk olarak oyu kızlardan yana olsa da onlar tarafından evden kovulunca ebeveynlerin tarafına geçen karakterimiz hala ilk filmdeki kadar duygusal ve arayış içinde bir çizgi çiziyor .
Bu kez kendi içindeki boşluğa daha çok odaklanan karakter kendi geleceğine dair kaygılarla çevrili .
Efron'un bu rol için biçilmiş kaftan olması da şaşırtıcı değil , zira kendisi de imaj olarak bu rollerin aranan isimlerinden .
Filmin müzik seçimleri , kıyafet seçimleri ve dekorları gerçekten çok başarılı .
Ev dekorasyonlarından dağınıklığa , partilerden bahçelere dek her şey Amerikan rüyası ile üniversite çılgınlığının bir buluşması gibi .
Çekim teknikleri ve kareler , canlı renklerle bezeli mekanlar olabildiğince gençlik coskusunu yansıtıyor .
Filmin itici olabilecek tek yanı içinde biraz fazla şiddet barındırması .
Sürekli olarak ağır yaralanmalara sebep olacak kazaların insanların başına gelmesi ve şiddetin yoğun göstergeleri seyirciyi rahatsız edebilir .
Bir de uyuşturucunun filmde oynadığı ağır bir rol var , o nedenle ailelerin çocuklarıyla gitmesi sakıncalı olan bir yapım .  Eğer gençlik komedilerini seviyorsanız ve serinin ilk filminden memnun kaldıysanız mutlaka görmelisiniz .
Zira Kötü Komşular 2 Amerikan komedileri arasında gerçekten farklı bir basamağa çıkmayı başaran çağdaş komedilerden biri .
