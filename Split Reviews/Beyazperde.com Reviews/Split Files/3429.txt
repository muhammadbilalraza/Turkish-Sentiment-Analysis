2006 yılında Sony Pictures Animation’ın ilk uzun metrajlıfilmi olarak seyircilerin karşısına çıkan Çılgın Dostlar serisinin yolculuğu 4. filmiyle devam ediyor .
Sony Pictures Animation’ın , animasyon dünyasındaki gelişmeler ve gişe başarılarından pay almaktan geri kalmamak için yarattığıbu seri belli ki onları tatmin ediyor ve dördüncüsünü üretmekte problem görmemişler .
İlk filmin etkisinden sonra giderek azalan seyirci sayısına sahip serinin son filmi , 2016’da “home video”olarak çıkarken ülkemizde vizyonda yerini aldı .
İlk filmde Boz Ayısı Boog bir kasabada evcil hayvan gibi yaşarken , rahat alanını terk ederek ormanda diğer hayvanlarla birlikte yaşamaya başlamıştı .
Serinin diğer filmlerinde hayvanlar ahalisinin ormanda yaşadığı maceraları izlerken , insanların hayvanların yaşam alanına ve hayatlarına yaptığı müdahelenin eleştirilmesine de şahit olduk .
Bu filmde ise tek boynuzlu geyik Elliot , evcil yaşamdan sonra doğal ortamında sürdürdüğü hayatta , birtakım korkuları olan Boog’un bu korkularla yüzleşmesi için harekete geçer .
Boog’un sahte bir kurt adamla karşılaşmasıiçin bir düzen kurar ve yanlış anlaşılma yüzünden hepsi ormanda bir kurt adamın varlığına inanırlar .
Diğer filmlerden tanıdığımız eski avcı Shaw bu durumu fırsat bilerek av sezonunu açtırır .
Boog ve arkadaşlarıhem kurt adam hem de Shaw’dan kurtulmaya çalışırlar .
Filmde kağıt üzerinde olması gereken her şeyi görüyoruz .
Aksiyon , temiz bir animasyon , sevimli karakterler …
Fakat animasyon dünyasında büyük ses getiren filmleri ve tüm dünya sinemalarında başarılı örnekleri görürken bu film ortalama düzeyde kalıyor .
Ne Despicable Me’in Minionları , ne Kung Fu Panda’nın Po’su gibi sivrilen karakterler var .
Boog ve Elliot’ın hikayesi yalnızca Shrek’i anımsatmakla kalıyor .
Başka filmleri hatırlatan diğer sahneler de cabası ; Madagaskar’da çok eğlenceli bir uçak sahnesi izledikten sonra bu öğe başka bir filmde kullanılacaksa özgün ve etkileyici olmalı .
Filmin en eğlenceli anları evcil köpek Mr . Weenie’nin kendini kurt adam sanarak şarkısöylemesi .
Müzikal yapıda olmayan filme bu sahne dinamizm katarken müzik daha fazla kullanılsaydı daha başarılı olabilirmiş .
Sonuç olarak , diğer filmlere göre mesaj eksikliği taşıyan , daha az komik ve sıradan olan bu film vizyondaki seçeneklere baktığımızda çocuklar için sevimli bir etkinlik olacaktır .
