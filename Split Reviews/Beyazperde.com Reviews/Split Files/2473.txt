90'lı yılların başında Berlin Duvarı'nın yıkılmasından sonra pek çok şey değişti gerçekten .
Ön görüldüğü gibi dünyaya barış hakim olmadı ama saflar değişti , dengeler değişti , dahası Hollywood değişmek durumunda kaldı .
1980'li yıllar boyunca soğuk savaş psikolojisi nedeniyle milliyetçilik gazı veren kahramanlık filmleri gözden düştü .
Daha yaratıcı , eleştirel filmler gösterime girmeye başladı .
Kas yığınları değil , sorunlara akılcı problemler getirebilen sade kişilikler kahraman olarak perdede gözükmeye başladı .
Milliyetçilik kavramı geriye atıldı .
Yapılan filmlerin alt metinlerine yine muhafazakarlık ve milliyetcilik hakim oldu ama bilinçli seyircileri rahatsız edecek düzeyde olmadı bu durum .
Fakat yine de soğuk savaş dönemine ait bazı tatlar sinema ve edebiyat severlerin damağında kaldı .
IRA ile ilgili hikayeler ağırlık kazandı , İslamcı terör örgütlerinin faaliyetleri de çeşitli hikayelere konu oldu ama hiç biri dünya üzerindeki iki super gücün çekişmesinden doğan öykülerin yerini tutamadı .
Soğuk savaş dönemine ait öykülere olan özlemimizi gideren K 19 geçen sene vizyona girdi .
Ülkemiz seyircisi ile ise ancak geçen hafta buluştu .
Harrison Ford ve Liam Neeson'un başrollerini paylaştığı , Kathryn Bigelow'un yönettiği K 19'da olaylar soğuk savaşın en soğuk döneminde , 60'lı yıllarda bir Rus denizaltısında geçiyor .
Sovyet donanmasının gururu olan K 19 isimli denizaltıda , iki subay arasındaki çekişme ve bu arada meydana gelen teknik bir aksaklık sonucu nükleer savaşa ramak kalınması ekseninde gelişiyor olaylar .
Harrison Ford ve Liam Neeson'ın oyunculukları üzerine konuşmanın pek bir anlamı yok .
Bugüne kadar nasıl biliyorsanız , öyleler .
Genelde iki çok iyi oyuncu bir arada oynadıklarında bir uyumsuzluk söz konusu olabiliyor .
Fakat K 19'da her iki oyuncu da birbirini çok iyi tamamlamış .
Ford genelde alışık olduğumuz o hafif alaycı tavrından farklı bir oyunculuk sergiliyor .
Devletine ve donanmaya sıkı bağlılık gösteren bir subayı canlandıran Ford , Robert Zemeckis'in Gizli Gerçek filminde sinyalini verdiği acımasız karakteri başarıyla oynuyor .
Öyle ki karşınızda Indiana Jones'u oynayan oyuncu değil gerçek bir Sovyet subayı olduğunu düşünüyorsunuzDiğer oyuncular çok tanıdık oyuncular değil .
Fakat bazı sahnelerde o kadar başarılı performanslar çıkartıyorlar ki , koltuğunuza çivileniyorsunuz .
Askeri okuldan mezun ve ilk görevi K 19 olan genç bir teğmen karakteri var .
Dikkat edilmesi gereken bir oyuncu .
Aslında her bir oyuncunun başarılarını sayabiliriz burada .
Fakat daha kısa bir yoldan bu kadar başarılı bir filmin ortaya çıkmasını sağlayan kişiden de söz edebiliriz .
En son 20 yapımı The Weight of Water ile karşımıza çıkan ve açıkcası ( olumsuz anlamda ) bizleri şaşırtan Kathyrn Bigelow , K 19'un başarılı olmasında en önemli etken .
Bir denizaltının izbe hücrelerinden oluşan mekanlar , tamamı erkek olan bir oyuncu kadrosu ve bir çok sinema seyircisi için demode olabilecek , gerçek hayatta alınmış bir öyküyle çok başarılı bir film çıkartmış yönetmen .
Ayrıca Amerikalılar tarafından filme alınmış bu Rus hikayesinin içine kapitalizm propagandası katmak gibi ucuzluklara da gidilmemiş .
Herhangi bir yöne gitmeden öyküyü anlatmış Bigelow .
Daha önce Tuhaf Günler , Blue Steel ve Kırılma Noktası gibi farklı filmlerle kendini ispatlamış olan yönetmen , son filminde çıtayı iyice yükseltiyorBazı durumlarda hakkında konuşmanın anlamsız olduğu filmlerden K 19. Yurt dışında pek ilgi görmemiş olması sizi aldatmasın .
Eğer televizyonda değil sadece sinemada alınan tadı özlüyorsanız bu filme gidin
