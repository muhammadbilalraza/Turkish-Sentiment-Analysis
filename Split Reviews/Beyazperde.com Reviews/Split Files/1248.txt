Kızıl Ejder ( Red Dragon ) , aylardır sinemaseverler tarafından merakla bekleniyordu .
Daha önceden Kuzuların Sessizliği ve Hannibal filmlerinden ve kitaplarından tanıdığımız tüyler ürperten Dr .
Hannibal Lecter'ı dünyaya tanıtan üçlemenin , ilk kitabıydı ve ilk filmiydi .
1986'da Michael Mann , Kızıl Ejder'i Manhunter ismiyle sinemaya aktarmıştı .
Zaman içinde Cannibal / Hannibal Lecter rolü Brian Cox'tan Anthony Hopkins'e , kendi hayatını kurmak ve korumak için , işten uzak durmaya çalışırken kendini yine olayların içinde sürüklenir bulan becerikli FBI uzmanı Will Graham rolü , William Petersen'dan Edward Norton'a ; mutlu aileleri öldüren tehlikeli seri - katil Francis Dolarhyde rolü , Tom Noonan'dan Ralph Fiennes'e , acımasız bir katilin bile içinde sıcak duygular uyandıran görme özürlü Reba McClane rolü de , Joan Allen'dan Emily Watson'a geçti .
Sadece Kızıl Ejder filmini seyredenler , karşılarında bilindik , iyi işlenmiş bir gerilim filmi buldular .
Heyecanlandılar ; korktular ; koltuklarından sıçradılar .
Ama Michael Mann'in Manhunter'ı ile önceden tanışmış olanlar çelişik düşünceler ve duygular yaşıyordu ; sonradan tanışanlar da aradaki ilginç farkları gördü .
Red Dragon ve Manhunter aynı kaynaktan çıkıp farklı yollar izleyen ve farklı şeyler anlatan filmlere çok iyi birer örnek .
70-80 kuşağının heyecanla hatırladığı Kuzuların Sessizliği , bol bütçeyle kotarılmış başarılı bir B filmiydi .
Maalesef ki , ardından merakla beklenen Hannibal aynı izlenimi bırakmadı .
Yine de Kızıl Ejder'e harika oyuncu kadrosu ve kitaptan gelen yüksek gerilim dolu olay örgüsü için bir şans tanımak gerekiyordu .
Ortaya çıkan film , iyi bir Hollywood aksiyon - gerilim filmi oldu .
Hatta aksiyon - korku demek işleniş tarzı için daha uygun .
Hikayeyi hareketli bir biçimde ; seyirciyi korkutmak amaçlı ele alıyor .
Oysa Manhunter , klinik bakış açısıyla ve psikolojik tansiyonu yüksek tutmasıyla , belli bir seyirci kitlesi tarafından kült kategorisine çoktan taşınmıştı .
Manhunter , eski profilci Will Graham'ın kesin emekliye ayrılma kararından sonra , FBI'dan yardım çağrısı üzerine tekrar tehlikeli bir katilin peşine düşmesini anlatıyor .
Graham'ın en büyük derdi ailesini işi yüzünden - daha önceden de kendisine olduğu gibi - tehlikeye atmamak .
Manhunter'ın öyküsü , Will Graham'ın öyküsü üzerine kurulu ve Lecter'la Dolarhyde'ı ; Graham'ın öyküsünü anlatmaya yetecek kadar gösteriyor .
Kızıl Ejder ise paralel kurguyla bir çok öyküyü iç içe işliyor .
Manhunter'da Graham'ı takip ediyoruz ; diğerinde ise Graham - Lecter ilişkisiyle , Dolarhyde - McClane ilişkisi arasında gidip geliyoruz .
İlk Lecter yorumunu üstlenen İngiliz aktör Brian Cox'un Manhunter'da çok az sahnesi var , oysa Anthony Hopkins , Red Dragon'da bol bol karşımıza çıkıyor .
İki film arasındaki en büyük fark ise , Hopkins'in Lecter'ı artık popüler bir karakter !
İnsanlar Graham yerine onu seyretmek için sinemaya gidiyor .
Kızıl Ejder de Graham ve Lecter arasındaki gerilim dolu ilişki geri dönüşlerle ve şimdiki zaman konuşmalarıyla anlatılıyor .
Yönetmen Brett Ratner ve senaryo yazarı Ted Tally , Graham - Lecter ilişkisini anlatırken iki adamın bir aynanın iki yüzü olduğuna işaret ediyorlar .
Graham , Lecter'da gördüğü kendi yansımasından çok rahatsız oluyor .
Manhunter ise olanları göstermek ve iki adamın atışmalarında işlemek yerine , Graham'ın psikolojisini görüntüye aktarmayı ; iç dünyasındaki çatışmayı dışa vurmayı tercih ediyor .
Kuzuların Sessizliği'nden hatırlayanlar , Lecter'ı bir kült figür olarak görebilir .
Mann , Lecter'ı daha ayakları yere basan ve gerçekçi bir biçimle işlemiş .
Hopkins'in ve Cox'un performansları ve yorumları çok farklı ve iki yorumun da kendi çerçeveleri içinde çok başarılı olduğunu belirtmek gerek .
Cox daha insan , daha gerçekçi ve hem de bu sebeplerden daha korkutucu bir Lecter'ı başarıyla sergilerken ; Anthony Hopkins , üçlemenin en ünlü ve gerilim dolu karakteri olarak karşımıza çıkıyor .
Hopkins soğuk ama içimizi yakıyor ; gözleri ruhumuza işliyor .
Yine de son filmde ( aslında ilk olsa da ) Anthony Hopkins'in kanımızı donduran Lecter yorumuna yeni bir şey eklediği söylenemez .
Seçim seyirci ve okuyucuya kalmış .
Francis Dolarhyde rolüne gelince : Ralph Fiennes sıradan kapı komşumuz çıkabilecek seri - katil rolünde , maalesef ki , Tom Noonan kadar inandırıcı değil .
Kendi yüzünden rahatsızlık duyan bir adam için fazlasıyla yakışıklı denebilir .
Oysa Tom Noonan toplumun dışında kalmaya yatkın sıradan bir tipi başarıyla üstüne giyiyor .
Yine de Kızıl Ejder'de katille görme özürlü Reba McClane arasındaki ilişki Manhunter'a nazaran çok daha dokunaklı ve iyi işlenmiş .
Manhunter'da bu ikilinin öyküsü geride kalıyor .
Red Dragon ise bu öykünün filmin genel atmosferine getirebileceklerinin farkına varıyor ve karşımıza ilginç , sakat ama büyüleyici bir aşk öyküsü çıkarıyor .
İki filmde de aynı kameramanın çalışmasına rağmen , Red Dragon görsel olarak hareketli ve başarılı bir Hollywood filmi olurken ; Manhunter içeriğini görüntüsüne taşıyarak özgün bir görsel dil oluşturuyor .
Manhunter'ın bir klasik olduğunu ve ne kadar iyi olursa olsun bir yeniden yapımın " yeniden yapım " dan öteye gidemeyeceğini savunan Brian Cox'a rağmen , her iki filmin farklı filmler olduğunu ve Hollywood'da her ikisi için de yeterince yer olduğunu belirten Emily Watson'ı dinlemek ve iki filmi de görmek gerek .
