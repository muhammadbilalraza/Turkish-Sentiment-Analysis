90’ların çocukları kuklalara aşina ; Susam Sokağını bilmeyen yoktur .
Hatta geçen gün muhabbet arasında en sevdiğim sayı sorulduğunda verdiğim cevap , Edi ve Büdü’nün “En Sevdiğim Sayı Altı” şarkısından sonra netti .
Dünyada da Muppet Show’un kültleşmiş karakterleri hala varlığını gösteriyor .
Nitekim onların da 2011’de The Muppets ve bu yıl Muppets Most Wanted filmleri vizyonda yerini aldı .
Şimdi ise sıra ülkemiz sinemasında !
Bu aralar bir türde “Türkiye’nin ilk filmi” söylemini çok duyar olduk .
Bir film ilk olduğunda kredisi izleyicide geniş olur , acemilik göz önünde tutulur .
Ama para karşılığında alınacak sinema deneyiminden dolayı , bir ilk filmden beklenti büyük olmadığı için seyirci uzak durabilir .
Türkiye’nin ilk kukla filmi Rimolar ve Zimolar Kasabada Barış içinse bu geçerli değil ; film acemilik döneminin çok ötesinde bir güçle karşımızda .
Rimolar ve Zimolar , küçük bir çölün iki uç noktasında yer alan kasabalarında yaşıyorlar .
Dış görünüşlerinde farklılık gösteren bu kasabalılar ; yıllardır karşılaşmamışlar ve birbirleri hakkında korkunç hikayeleri vardır .
Bir gün Rimolar’dan iki yaramaz çocuk Bızdık ve Minnik , macera için çöle gidince Zimolar ile karşılaşırlar .
Filmde yaratılan dünya oldukça sade olsa da muhteşem biçimde özenle tasarlanmış .
İşi bir nebze kolaylaştırsın diye mi plato olarak çöl tercih edilmiş bilinmez ama bu durum film boyunca benzer bir fon görüntüsü akışına sebep oluyor .
Senaryonun beslenmesi açısından , örneğin bir orman daha çok malzeme verebilirdi .
Geniş ve kendine özgü renkli karakterleri , kukla tasarımı açısından da göz dolduruyor .
Hele seslendirme kadrosu karakterlere ruh katıyor .
Kadrosunda Yekta Kopan , Janset , Ezgi Mola , Şevket Süha Tezel , Hayko Cepkin , Ezel Akay , Fatih Ürek gibi isimleri barındıran film , diyaloglardaki zayıflığı iyileştiriyor .
Ki hep animasyon türü için seslendirmenin öneminden bahsederim .
Ama bugünden sonra diyebilirim ki kuklaların mimik olmadan yalnızca ağız oynatabilme özelliğini göz önünde tutarsak , kukla film için bu daha da zor ve önemlidir .
Şu da unutulmamalı ki filmin kukla oynatıcıları da müthiş bir performans sergilemiş .
Filmin güçsüz kası ise senaryonun akışı ve diyalogların yavanlığı .
Dijitalleşmiş bir dünyaya doğan bir nesile daha zeki , yaratıcı içerikler sunmalı .
Bugün istedikleri anda tabletten , akıllı telefondan istedikleri oyuna , videoya ulaşabilen ve sınırsızca içerik tüketebilen çocuklardan bahsediyoruz .
Fikir ve filmin verdiği önyargılardan kurtulma ve karşındakini dinleme mesajları güzel olsa da altını doldurmada sıkıntılar olduğu apaçık .
Bu da filmi çocukların gözünde maalesef sıkıcı yapacaktır .
Hele artık vizyonda ailelerin çocukları için birden çok film bulacakları ülkemizde , bu filmin tercih edilebilirliğini azaltacaktır . twitter : Fundasuo
