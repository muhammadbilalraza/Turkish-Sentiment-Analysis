Alman sinemasının en önemli isimlerinden biri haline Christian Petzold , büyük beğeni toplayan Yüzündeki Sır ( Phoenix ) adlı filminden sonra , çok kıymetli bir edebiyat eserini beyazperdeye kazandırmaya karar verdi .
Nazi zulmünden kaçarak Fransa’ya gelen ünlü yazar Anna Seghers’in şahsi tecrübeleriden yola çıkarak yazdığı Transit’ten bahsediyoruz .
1944 tarihli eser , yazarın Meksika’ya doğru uzanan kurtuluş mücadelesinde bire bir yaşadığı olayları , serbest bir şekilde anlatan , kendini değil ama başka kahramanları sergileyen ünlü bir romandı .
Kendine ait bir sinema dili yaratmayı başaran , bazılarının günümüz auteur yönetmenleri arasında yer aldığına inandığı Petzold ise benzeri bir yola başvurmuş .
Üstelik bu kez sinema ve edebiyatın tamamen farklı disiplinler olduğunu hatırlatıp , serbest bir uyarlama çekerek gerçekleştirmiş . 
Nazilerin uyguladığı soykırım ve 2. Dünya Savaşı’nın alevleri içinden çıkıp gelen hikaye , günümüze yakın bir dönemde , daha bağımsız karakterler etrafında şekilleniyor .
Petzold , vermek istediği mesajı yüze çarparcasına sabit bir zaman dilimi , belirli bir tarih sunmaktan kaçınıyor , sadece faşistlerin Fransa’yı işgal ettiği , Marsilya adlı liman kentinin ise kurtuluş için son durak olarak görüldüğü bir bilinmeyene yerleştiriyor karakterleri .
Savaş ve Nazi grupları yerli yerinde ancak ne “hangi savaş” olduğunu biliyoruz , ne de işgalci faşistlerin “kim” olduklarını .
Zamandan azade , hem geçmişte hem günümüzde ve belki de gelecekte geçen Kafkaesk bir masal . 
Yazar George Weidel , faşistlerden kaçarken Fransa’da bir otele sığınmış ancak kendisini götürecek olan gemiyi beklemeden intihar etmiştir .
Bu arada Georg ( Franz Rogowski ) adlı genç bir adam , Weidel’in yazdıklarını alarak yetkililere ulaştırmak ister .
Böylece biraz para kazanabileceğini düşünür .
Ancak beklediğinden çok daha iyi bir ödülle karşı karşıya gelir .
Yetkili isimler onu yazarın ta kendisi zanneder , ayrılışı için gerekli belgelerden bahsederler .
Gemi biletlerini bile karşısında hazır bulan Georg ise bu fırsatı tepmek istemez , yaklaşık 3 haftalık vize bekleyiş süreci başlar .
Mecburen kendisini intihar eden yazar olarak tanıtan anti - kahramanımız , artık dönmesinin imkansız olduğunu bilmediği kocasını bekleyen Marie ( Paula Beer ) ile tanışır .
Hikayemiz , aslında birbirinden çok farklı bakış açılarına sahip , değişik sosyal statüdeki karakterlerin aslında “aynı gemide” olduğunu gösterir şekilde , bu kimseleri aynı mekanlarda buluşturarak , ayrı ayrı katmanlarda ilerler . 
Yönetmen Christian Petzold , aslında günümüzde geçer gibi görünen , ancak bir yandan da onlarca yıl öncesinin ruhunu taşımakta olan “zamansız” zamanların gerçek ve korkutucu bir portresini çıkartıyor izleyiciye .
Kaçaklar barınamasın diye “yakında gidecek bir mülteci olduğunu” kanıtlayacak kişilere “kalması” için verilen odalar , hayatın tam olarak akmadığı bir kent , bilinmezliğe gidecek kadın ve erkeklerinse bu noktada geçirmesi gereken günler .
Yakınlaşan , uzaklaşan , bir zamanlar birbirine çarpmış yaşanmışlıkları olan , yine farkında olmadan ortak bir geleceği ümit edenler . 
Senaryosu da Petzold tarafından yazılan Transit’in güçlü olduğu yanlardan bir diğeri ise oyuncuları .
Franz Rogowski , Georg adlı “bilinmez” için adeta biçilmiş bir kaftan .
İlgiyi üstünde tutan , yargıyı çabucak tamamlayamadığınız akıllı bir tiplemeyi kusursuza yakın biçimde canlandırmış .
Sürecin ikinci kısmında ortaya çıkan Marie’nin bedenindeki Paula Beer de altta kalmayacak güçte bir performans sergiliyor .
Ancak hepsinin ötesinde filmin gizli bir yıldızı var .
Georg’un arkadaşı , küçük oyuncu Lilien Batman . 
Herkesin hayatının bir diğerinin içinden geçtiği , birbirini etkilediği , hangi yıl olduğu fark etmeksizin hep aynı bencilliği , korku ve acıyı taşıdığımızı anlatan , son yıllardaki göçmen trajedilerine dair kıymetli mesajlarla dolu bir film Transit .
Farklı anlatım tekniği , belirsiz noktaları ve uyarlandığı esere biçimsel olarak fazla yakın durmayışıyla bazı seyircileri memnun etmeyebilecek ; toplamında adı kolayca unutulmayacak bir yapım .   
burcinaygun@gmail.com
