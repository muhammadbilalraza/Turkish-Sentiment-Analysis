Hollywood , daima iş yapan korku sinemasını ayakta tutmak için uzakdoğu sinemasının yaratıcı örneklerini yeniden çekerken , uzakdoğulu sinemacılar da yavaş yavaş dev müşterilerine ayak uydurarak Hollywood’un beklentilerine göre hazırlanmış korku filmlerine imza atmaya başladılar .
' Taklit aslını yaşatır ' derler ama durum remake furyasında ' taklit aslını bozar ' kuralını yarattı .
Son birkaç yıldır daha çok Avrupa’dan ilgi çekici çalışmalar geliyor ve eurohorror sineması adım adım yeniden doğuyor .
İlginçtir yeni eurohorror’un en fazla sürpriz yapan filmleri ise Fransa’dan geliyor .
Şaşırtıcı olmayan ise bu filmlere imza atan yönetmenler sonraki filmlerini çekmek için Hollywood’a davet ediliyorlar .
Garip bir çember var yani ortada .
İçerde’nin son dönemde sinemalarda izlediğimiz olağanüstü berbat filmlerde göremediğimiz ilgi çekici özellikleri var ; öte yandan o filmlerin birçoğuyla paylaştığı ciddi bir problemi var : Kan gövdeyi götürüyor .
Biraz açarsak ; özellikle sonlara doğru kanlı sahneler filmin adım adım kurduğu sağlam yapıyı tehdit ediyor .
Şüphesiz bu kadar kana Peter Jackson’ın eski filmlerinden veya ' Troma ' gibi şirketlerin müstesna yapımlarından alışığız .
Ama baştan uyaralım : Bu film bir korku komedi değil .
Susuz , gayet sek bir korku filmi .
Yabancılaştırma efekti gibi beliren zombi sahnesinin bile bilimsel bir açıklaması varmış filmde .
Yönetmenler öyle diyor .
Sarah eşini kaybettiği trafik kazasından aylar sonra karnında taşıdığı bebeği doğurmaya karar veriyor .
Hastaneye yatarak kontrollü bir doğum geçirmeden bir gece önce loş evinde tek başına dinlenirken ( Avrupalı olmayan izleyici için komik olabilecek bir seçim ) davetsiz bir misafir tarafından ziyaret ediliyor .
Kazanın sürpriz kazazedesi Bayan Kadın ( inanılmaz Beatrice Dalle ) hamile kadını ortadan kaldırıp karnındaki bebeğe sahip olmak gibi sapıkça bir amaçla ve çeşitli kesici aletlerle beliriyor .
Aslında tek mekanda geçen bu hamile kedi - fare oyununda hikayenin nasıl ilerleyeceği üç aşağı beş yukarı tahmin edilebiliyor .
Kadını ziyarete gelenlerin ve sürpriz polislerin kısa sürede umut olmaktan çıkması , filmin sonunda yeniden iki kanlı kadını karşı karşıya getiriyor ve film o noktada takla attırıyor .
Düşünebileceğiniz en umutsuz son , hayal edebileceğiniz en vahşi sezeryan sahnesi ile geliyor .
Bu sahne filmi kadın ve erkek izleyiciler açısından farklı bir deneyime dönüştürüyor ve farklı okumalara son derece açık : Genç kuşaktaki çocuk sahibi olma korkusunun bir yorumu olarak okunabilir bu final .
Fransa gibi genç ve orta kuşakların çocuk yapmaya pek yanaşmadığı ve nüfusun giderek yaşlandığı bir ülkeden böyle bir hikayenin gelmesi aslında son derece şaşırtıcı .
Bebek hırsı daha çok doğulu ( ve Amerikalı ) yetişkinlerin sahip olabileceği bir duygu gibi gözüküyor .
Fakat Fransız sinemacılar hamile bir kadını bir korku filminin öznesi haline getirme fikrini çok sevmiş olmalı .
Formül tanıdık gelse de , küçük prodüksiyon ve hardcore şiddet filmin farkını ortaya koyuyor .
Filmin iki yönetmeni ilk defa kamera arkasına geçmelerine rağmen son derece etkileyici bir atmosfer yaratmayı başarmış .
Filmin hemen başında evin elektriklerinin gitmesiyle birlikte bütün hikayenin karanlık odalarda geçmesi riskli bir seçim gibi gözükse de , gayet iyi işliyor ve kadının fonda sessizce yürüyüp kaybolması veya fotoğraf makinesi ışığında arayış gibi bölümler alkışı hak ediyor .
Kaçan ve kovalayan kadın olunca ve her tür kesici alet işin içine girince kanlı bölümler kaçınılmaz oluyor , fakat bu konuda filmin ciddiyetini azaltan bir abartı olduğu kesin .
Filmin katı Fransız gerçekçiliğini bozan sadece kan banyoları değil , çok tartışılan zombi sahnesi de ilk bakışta bir korku - komedi atağı gibi gözüküyor .
Hemen yönetmenlerin bu konudaki bilimsel açıklamalarına başvuralım : Kafaya giren makas lobotomi etkisi yaratabilir !
Garip bilimsel açıklamaları pek inandırıcı gözükmüyor ama korku sinemasında gerilim , dehşet , atmosfer yaratma gibi konulara hakim olduklarına ve yeni çalışmalarının merakla bekleneceğine hiç şüphe yok .
Bu Fransızlardan korkulur !
