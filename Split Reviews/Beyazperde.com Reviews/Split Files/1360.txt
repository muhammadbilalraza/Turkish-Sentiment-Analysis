70'li yıllarda , Onat Kutlar ve arkadaşlarının başını çektiği Sinematek akımına adını verenSinematek Derneği'nin Taksim'deki salonunda , gösterileceği duyurulan film teknik bir aksaklık yüzünden gösterilemezse yerine Mikhail Romm'un Sıradan Faşizm'i konulurmuş .
Bu durum bir süre sonra gelenek halini almış .
Ben de dostlarımla biraraya geldiğim zamaneğer yeni bir film temin edememişsek " Büyük Lebowski " yi izleriz .
Bu durum o kadar çok defa tekrarlanır oldu ki artık filmin ezbere bilmediğimiz bir tek repliği ya da sahnesi kalmadı .
Şüphesiz bu durum Joel Coen'in ne kadar iyi bir yönetmen kardeşi Ethan Coen'in ise nasıl üstün bir yazar olduğunu anlamış olmamızdan ve bu filmin bize tarifi imkansız zevkler vermesinden kaynaklanıyor .
Bir yaratıcı için en büyük ödül , filminin dünyanın herhangi bir yerinde , herhangi birileri tarafından sürekli olarak izleniyor olduğunu bilmesidir .
Her sene ne kadar film üretildiğini düşünürsek bu durumun çok az film için geçerli olduğunu görürüz .
Coen'ler bunu hem kendi vatanlarında hem de başka ülkelerde sağlayabildiler .
Her ne kadar yerel konular ve ayrıntılarla süslü olsa da filmlerinin tümünde insanın genel meseleleri üzerine söylenmiş sözler bulunur .
Yerellik ile küresellik arasında bir tür köprü kuran bu tarz , klasik anlatım tavrı olan mikro - evren kurma eğiliminin ta kendisidir .
Filmin içinde anlatılan seçmen kapma yarışı , dürüst siyasetçilerin karanlıkta kalan kötü yönleri , ırkçılık , hapishane gerçekleri sizlere hiç te yabancı gelmeyecektir .
Montaj mesleği ve geleneğinden gelmenin meyvesini , sinematografın kimyasını çok iyi bilmekle ve bunu , ortaya çıkardıkları işlerde inatla hissettirmekle toplayan Coen Kardeşler , eski zamanların öykücü - epik üslubunun yeni çağdaki temsilcileri olduklarını ilan ederler .
O Brother , Where Art Thou ? bu noktada geçtiğimiz yıllarda ayrıksı - bireysel bir yapıtla kendini ortaya atan ve Artık bir hikaye anlatan filmler yapmak istiyorum diyen yüzakı yönetmenlerimizden Erden Kıral'ın kaygılarıyla örtüşen bir tablo çiziyor .
Aynı durum kısmen Büyük Lebowski'de de kendini belli ediyordu .
Dude'ün hikayesini anlatan Yabancı'nın yerini ( Sam Elliott ) , O Brother'da Demiryolunda meçhule doğru kürek sallayan , görme özürlü yaşlı siyah adam alıyor .
Günümüzün imge çöplüğüne dönüşen sinemasal dünyasında drama ve karakter yaratma adına türlü fiyaskolar , beceriksizlikler , acemilikler yaşayan yaratıcıların unutmaya yüz tuttukları epik anlatı'nın zevkle izlenen birer örneğini veren bu iki film , neleri kaybettiğimizi yüzümüze vururken , insanların beğenilerininnasıl köreltildiğinin de sinyallerini veriyor .
Bu yüzdendir ki O Brother Where Art Thou ?
- Nerdesin Be Birader ? yarısında salonu terkedecekleri , sonuna kadar sabretseler dahi sıkıntıdan patlayacakları bir film olarak kimi insanların beyninde yer edecek .
Özellikle şarkıları sonuna kadar dinliyor olmak bayağı tedirgin edecek onları .
Ama dert etmeyin çünkü eleştirmenlerin çoğu da çok fazla göklere çıkartmayacaklar bu filmi ve siz de kendinizi biraz olsun avutabileceksiniz .
Ne var ki bu durum da filmin başarılı ve kaliteli bir yapım olma özelliğini bertaraf edemeyecek .
Zaten filmin adı da izleyici için Büyük bir kumar , kendimizi riske atmayalım , hadi diğer salondaki şu romantik - aksiyon filmine kapağı atalım şeklinde bir intiba bırakacağından dolayı pek şanslı görünmüyor .
Bu sözlerimin sonunda hala filme gitmeye yönelik bir istek duyuyorsanız o zaman gerçekten malın iyisinden anlıyorsunuz demektir .
Keyfini çıkarın .
Film boyunca birbirinden güzel ilahiler ( gospel ) , eski Amerikan şarkıları dinliyoruz .
George Clooney ve John Turturro'nun şan konusunda da ne kadar yetenekli olduğunu da görme şansına erişiyoruz .
Carter Burwell'in müzikleri ve İngiliz üstat Roger Deakins'in görüntü yönetimi Coen Kardeşleri takip edenler için hiç te yabancı değiller .
Coenler işte her zamanki gibiler ve onların orada olduğunu bilmek güzel .
Bazen bir adam vardır ve tam da yerinin ve zamanının adamıdır .
İşte Los Angeles için , Minnesota için , Arizona için Coenler'de böyledirler .
Bilirsiniz , bazen sen balığı yersin , bazen de balık seni yer .
Lüzumsuz Bilgiler : Filmde üç kafadarımızın nefsine hakim olamayıp büyük kayıplar vermesine neden olan Sirenler'den biri olan Christy Taylor eminim ki bir çok kişinin ilgisini çekecektir .
İşte hanımefendinin web sitesi .
Film boyunca sayısız eziyete maruz kalan hayvanların ( inek , köpek , sincap , kurbağa ) hepsi özel olarak üretilen modellerden müteşekkildir .
Hiçbir canlıya zarar verilmemişdir .
Bu konuyla ilgili filmlerinin jeneriğine herhangi bir bilgi koymayan Coen'ler yetkili merciler tarafından uyarılmaları sonucu bu durumu düzeltmişler .
Ruhunu şeytana satan Soul gitaristi Tommy Johnson karakteri , ünlü bluescu Robert Johnson'ın hayat hikayesiyle ciddi benzerlikler taşımaktadır .
Pappy O'Daniel karakteri 1938-42 yılları arasında Texas Valiliği yapan ve sonra da senatör olan W .
Lee Daniel'dan esinlenilmiş .
Ancak filmde Texas yerine Missisipi Valiliği yapıyor .
