Suretler'i izlemeden önce film hakkındaki beklentilerimin fazla yüksek olmadığını itiraf etmeliyim .
Film hakkındaki bütün bilgiler genelde aksiyon ve korku filmlerini saran bir kalitesizliğin müjdecisi idi .
İlk olarak Suretler , Hollywood'un çöplüğü olarak bilinen Eylül ayında vizyona giriyor ( Mega bütçeli blockbusterların yaz marketini silip süpürdükten sonra bu tür filmlerin hedef kitlesi lise çağının okula geri döndüğü dönem ) .
İkinci olarak filmi dağıtan stüdyo , kötü eleştirilerin açılış haftasonunun gişesine zarar vereceğinden korktuğu için basın gösterimi yapmamış .
Üçüncü sebep ise , Terminatör serisinin namusunu bozduktan sonra Terminatör : Kurtuluş rezaletine kapıları açan Terminatör 3'e imza atmış yönetmen Jonathan Mostow ile yazarlar Michael Ferris ve John Brancato'nun Suretler üzerindeki varlığı .
Fakat Suretler , bütün bu handikaplara rağmen aslında gayet tatmin edici bir bilim - kurgu / macera .
Yılın en iyi filmlerinden biri olmadığı ve bilim - kurgu klasikleri arasında yer almayacağı kesin , fakat düzeyli bir ustalıkla seyirciye aktarıyor bir sürü değişik türü bir araya getiren hikayesini .
İnsanların çoğunun fiziksel bakımdan mükemmel olmasıyla beraber ölmeyen , yaşlanmayan , acı çekmeyen robotlar aracılığıyla yaşadıkları varsayımsal bir dünyadayız .
Bu sentetik yaşama karşı çıkan teröristlerden biri , suret robot aracılığıyla robotu kontrol eden insanın beynini eriterek öldüren bir silahı , suret teknolojisini icat eden Profesör Canter'in ( Robotik bilim - kurguların vazgeçilmez profesörü James Cromwell ) oğlu üzerinde kullanır .
Katili bulmak ise acı dolu geçmişi sebebiyle gerçek bir insan bağlantısına aç kalmış dedektif Tom Greer'in ( Bruce Willis ) görevidir .
Suret robotların insanlardan çok daha hızlı ve güçlü olmaları , gayet heyecanlı ve kinetik bir kaç kovalamaca sahnesi ortaya koyuyor .
Bunlardan en başarılısı Tom'un kullandığı robotun şüphelilerden birini yerçekimi kurallarını yerle bir ederek takip ettiği sahne .
Bu sahneler Terminatör serisini hatırlattığı için o kadar orjinal olmasa da , en azından Transformers 2'nin sebepsiz kaosunun aksine hangi karede ne olduğunu az çok anladığımız düzeyli bir yaklaşım ile bir araya getirilmiş .
Film , aksiyon sahnelerinin başarısının yanında yüzeysel olmasına rağmen en azından Hollywood tür sinemasından beklenenin daha yukarısında bir bilim - kurgu fablı kuruyor .
" Yeni Başlayanlar İçin Philip K. Dick " imsi bazı ahlaki ikilemler ortaya atılıyor teknoloji filtresinden geçerek .
Mesela diyelim ki gittiğimiz bir diskoda gayet seksi bir kız veya erkek ile tanıştık .
Hakkında belli bazı arzular duyduğumuz bu kişinin aslında göründüğünün tam tersi olmadığını , 25 yaşında bir kız robotun 50 yaşında bir erkek tarafından kullanılmadığını nasıl biliyoruz ?
Film , ayrıca bu tür bir sistemin gerçek insan bağlantısı aleyhinde yarattığı , her gün arası daha fazla açılan köprüyü incelemekle beraber , bu tür bir teknolojinin insanlar üzerinde nasıl bir bağımlılık kurabileceğinin da üzerine gidiyor .
Tom'un Philip K. Dick prototipi " kafası karışık bağımlı eş " i gerçek yaşam ile sadece sureti aracılığıyla bağlantı kurabilen trajik bir karakter .
Filmin sonu , bir çoğu benzerlerinin düştüğü " kötü adamı vur " finalinden uzak durarak türüne daha uygun bir katarsis sunuyor .
Suretler , beklenmedik hoş bir sürpriz oldu benim için .
Bilim - kurgu / aksiyon hayranlarına , Terminatör : Kurtuluş ve Transformers 2'den halen başağrısı çekenlere tavsiye edilir .
