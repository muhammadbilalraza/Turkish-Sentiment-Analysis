Murat Şeker , tam manasıyla bağımsız bir sinema örneği olan ilk uzun metraj çalışması ' 2 Süper Film Birden ' ile sinema sevgisi üzerinden kayıp kuşağın Türkiye'deki halinin pür mealini resmetmişti .
Ne yazık ki , yönetmen daha sonra sevenlerini şaşırtarak ' Plajda ' ve ' Aşk Tutulması ' gibi örneklerle gişe formüllerini uygulamaya başladı .
Yönetmenin son filmi ' Aşk Geliyorum Demez ' de Yeşilçam'ın ' zengin kız / fakir oğlan aşkı ' melodram kalıbını alıp Hollywood'un romantik komedi janrıyla çekimleyen ' Türk işi bir romantik komedi ' .
Çapkınlığı ile nam salmış Ali ( Tolgahan Sayışman ) Mahmutpaşa'da bir han esnafının oğludur .
Bir gün bir müteahhit hanı satın alır ve yıkıp yerine alışveriş merkezi yapmayı planlar .
Bunun üzerine , esnaf toplanarak , Türk Sineması'nda onlarca filmde rastladığımız klişe bir plan yapar .
Bu plana göre ; Ali , zengin müteahhidin güzel ve yardımsever kızı Gözde'yi ( Bergüzar Korel ) kendine aşık ederek hanı yok olmaktan kurtaracaktır .
İki ana karakterde boy gösteren oyuncular dışında Zeki Alasya , Altan Erkekli , Sarp Apak gibi isimler önemli yan karakterlere can veriyorlar ' Aşk Geliyorum Demez'de .
Fakat bu karakterlerin hemen hepsi bir karakter olmaktan ziyade tipleme niteliğinde .
Sözgelimi karakterlerden biri Laz biri Kürt bir diğeri ise Ermeni .
Yönetmen klişe bir dramanın üzerine fıkra tipleri gibi karton karakterler serpiştirmek suretiyle filmi kaba komedi sularına çekmiş gayri ihtiyari olsa da .
Bu noktada motif olarak ' bir arada yaşam ' söyleminin oldukça eğreti durduğunu belirtelim .
Daha yalınkat ve eklentisiz bir senaryonun böylesine formüle bir çalışmada daha makul olabileceği aşikar .
Üstelik çok karakterli bir iş çıkaracaksanız ana karakterleriniz kadar yan karakterlerinizin de daha boyutlu ve yerleşik olması gerek .
Filmin , romantik komedi türünde dikkat edilmesi gereken ' çiftlerin uyuşmazlığı handikabını ' ise bir kerte aşabildiğini ifade etmek mümkün .
Yönetmenin fetiş oyuncusu Tolgahan Sayışman'ın ' Aşk Tutulması'ndaki prototipin uçarı bir versiyonunu - yer yer Tarık Akan'ın ' Ah Nerede Vah Nerede ' vb. filmlerde canlandırdığı iflah olmaz zampara karakterlerini anımsatıyor ' Ali ' - çizdiği filmde Bergüzar Korel dizi izleyicisine atılmış bir olta işlevi görüyor resmen .
Korel'in ' Bin Bir Gece ' konuşulacak ahım şahım bir performansından söz edilemez ancak vitrin karakteri olabilmiş taze sinema oyuncusu .
Altan Erkekli başta olmak üzere yan karakterlerde boy gösteren birkaç usta oyuncunun anlık başarılı performanslarının sürüklediği seyirliğin tek kayda değer yanı da kadrosundaki bu isimler zaten .
Filmde ikide bir çalan eski kırkbeşlik parçası Mehmet Taneri'nin ' Bir Zamanlar'ı , ' Issız Adam'ın dillere dolanan ' Anlamazdın ' parçasını anımsatıyor ister istemez .
' Issız Adam'ın popüler kültürümüz üzerinde yarattığı etki malum .
Filmimiz de payına düşeni fazlasıyla almış bu etkiden özetle . '
Aşk Tutulması'nda olduğu gibi ' Aşk Geliyorum Demez'de de koyu taraftarı olduğu Fenerbahçe'ye göndermeler yapmaktan kaçınmamış Murat Şeker .
Filmin gösterim tarihinin ' 6 Kasım ' olması ise ayrıca manidar .
Zira meşhur 6-0'lık derbi esnaflar arası futbol sohbetleri vasıtasıyla yâd ediliyor filmde .
Dolayısıyla Fenerbahçe'nin yönetmenin sinema dilinin önemli bir parçası olduğu söylenebilir bundan böyle .
Görünen o ki ; ' Neo - Yeşilçam ' diye adlandırabileceğimiz bir dönemin eşiğindeyiz .
Peş peşe birbirinin ardılı olan , benzer argümanlar etrafında dolaşan filmler vizyona girmekte ve bu filmler sürekli ' Nostaljik Yeşilçam Filmleri'ni yeniden yorumlama gayretinde .
" Aşk Geliyorum Demez " de bu yorumun bir mahsulü aslen . '
Issız Adam ' gibi türün istisnai bir çeşitlemesi olduğunu iddia edemeyiz filmin , fakat arka arkaya sinema salonlarının kapandığı şu günlerde Bergüzar Korel gibi dizi ikonu vesilesiyle de olsa , ' daimi salon kitlesi ' oluşturulmasına bir nebze olsun katkıda bulunabilirse ne mutlu .
Ercan Dalkılıç
