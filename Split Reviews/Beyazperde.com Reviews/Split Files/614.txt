Tarsem Singh  ( ya da Tarsem ) , müthiş bir mitolojik kültüre sahip olan anavatanı Hindistan'dan Kaliforniya'ya göç edip estetiğin yeni zirvelerini arayan bir sanatçı .
20'de , bir caninin bilinçaltına giren psikoterapist kadının hikayesini anlatan " Hücre "
( The Cell ) ile tanısak da , öncesinde , yönettiği reklamları ve müzik videolarını biliyoruz .
Hele 1991'de imza attığı , alternatif rock grubu R. E. M. şarkısı " Losing My Religion " a çektiği video var ki .
Renkleri , çizgileri , dokuları itibariyle filmlerinin habercisi bir mükemmellikte .
Tarsem , uzun metrajlı filmleri , küçük bir kız ile engelli bir adamın uydurduğu beş kahramanla ilgili masalları görselleştirdiği " The Fall " , mitolojik tablo - film " Ölümsüzler : Tanrıların Savaşı "
( Immortals ) ve serbest bir Pamuk Prenses uyarlaması " Pamuk Prenses'in Maceraları " nda ( Mirror , Mirror ) , farklı ve şaşırtıcı görsel ayrıntılara yoğunlaştı .
Mesela , daimi kostümcüsü Eiko Ishioka  ( 1938-2012 ) , onun filmlerinde , hayranlık uyandıran kreatif işlere imza attı .
Tarsem , fantastik sinemanın en iyi düş üreticilerinden biri kuşkusuz .
Şimdi ise " Self / less " te , olası gerçekliği ağır basan bir hikaye ve daha yalın bir görsel stili tercih ettiğini görüyoruz .
Hemen belirtelim , özellikle büyük ekranda seyrettiğinizde , görsel tasarımları , kamera açıları , yakın plan oyuncu performanslarıyla 2.35 : 1 görüntü oranının zevkini çıkaracağınız bir sinema keyfi vaat ediyor .
Ancak , hikayenin vicdani / ahlaki meselesi de öne çıkıyor .
" Self / less " , yine bir tür Tanrı'yı oynama , doğaya , olağan sürece müdahale etme üzerine .
" Alacakaranlık Kuşağı "
( The Twilight Zone ) dizisinin , 1962 yılında yayımlanan , 3.sezon 31. bölümü " The Trade - Ins " ile akraba sayılabilir ( Bu bölümde , " Yeni Yaşam Şirketi " ne başvuran yaşlı çift , bilinçlerinin aktarılacakları genç bedenleri incelerler ; ancak paraları sadece birinin dönüşümüne yetmektedir ) .
" Self / less " de ise altmışlı yaşlarının sonunda kanserden ölmek üzere olan Damian'ın para sorunu yoktur ; çünkü ülkenin en zengin adamlarından biridir .
İş yaşamında çok acımasızdır .
Küçük yaşta koptuğu ve şimdi kendisinden tamamen uzak yaşayan aktivist kızı Claire ( Michelle Dockery ) ile son görüşmesini bile batıracak kadar kibirlidir , bencildir .
Damian , bilincini , sağlıklı , genç bir vücuda nakledecek operasyona girer .
Operasyonu gizli bir laboratuarda , yine gizemli bir adam olan Albright ( Matthew Goode ) ve ekibi gerçekleştirir .
Ve , genç Damian ( Ryan Reynolds ) olarak uyanır .
Albright , ona yeni bedeninin laboratuar ortamında üretildiğini söyler !
" Veba "
( Carriers ) adlı yazıp yönettikleri korku filmiyle anımsayabileceğiniz David Pastor ile Àlex Pastor kardeşlerin senaryosu , klas bir bilim kurgu öyküsü olarak başlıyor ; vakur bir şekilde ilerliyor .
Tarsem , soğuk ve seyirciye mesafeli bu hikayede , genç Damian perdede gözükmeye başladıktan sonra daha hızlı ancak baş döndürmeyen bir tempo ile asıl bölüme geçiyor .
Damian , sorular ve sürprizlerin birbirini kovaladığı gelişmelerle , ölümsüzlük fantezisinden yeni bedeninin sırlarını keşif yolculuğuna çıkıyor .
Hikayenin ilginç döngüsü , Damian'ın , yeni vücudunun aslında nereden geldiğini araştırmasıyla birlikte , hiç sahip olmadığını düşündüğümüz vicdanının sesini dinlemesi ve kendi geçmişinin de bir anlamda kefaretini ödemesi .
Karışık gelmesin .
Tarsem , bazı küçük gedikleri olsa da , Damian'ı n yolculuğunu gayet net biçimde öykülüyor .
Aksiyonun ( silahlı çatışma , dövüş , araba takibi ) koreografisinde de , karmaşadan ve hilelerden uzak biçimde , gerçekliği yakalıyor .
Slef / less'de en hoşunuza giden de , evrendeki o müthiş adalet anlayışının kusursuzluğuna ve doğanın taklit edilemezliğine duyduğunuz güvenin pekişmesi oluyor .
Belki orijinal değil fakat seyredilmeyi hak eden bir film .
Bir de tabii , Tarsem'in sinema çalışmalarını eksiksiz takip etmek gerektiğini düşünüyorum .
