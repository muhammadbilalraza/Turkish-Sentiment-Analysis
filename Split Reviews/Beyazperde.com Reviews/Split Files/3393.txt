Ünlü Japon korkusu Ringu'nun yönetmeni Hideo Nakata'nın 2010'da çektiği Ölüm Odası yönetmenin diğer işlerinden oldukça farklı bir film .
Nakata bu defa günümüz internet toplumuna bir anlama ve eleştiri getirmeye çalışmış .
Yönetmenin ününden dolayı ısrarla bir korku filmiymiş gibi pazarlanmasına rağmen Ölüm Odası aslında bir gençlik dramı .
Ringu , internette paylaşılarak ünlenmiş ve daha sonra çekilmiş başarılı Hollywood remake'i Ring sayesinde kültleşmiş bir film .
Gore Verbinski'nin çektiği Ring ne kadar başarılı olursa olsun , asıl film olan Ringu'nun başka bir potansiyeli vardı .
Filmin tüm modern Asya korku sinemasını derinden etkileyen ve bizi yüzlerce " kuyudan çıkmış , uzun , siyah ve ıslak saçlı çocuk " izlemek zorunda bırakan başarısı ve ardından gelen seyirci beklentisi yüzünden hepimiz Hideo Nakata'dan çok daha " korkunç " filmler yapmasını bekledik .
Ne yazık ki hala " Halka'nın yönetmeni " hatırlatmasını aşabilmiş bir örnek verebilmiş değil .
Geçen yıl Malatya film festivalinde görme imkanı bulduğum " The Incite Mill :
7 - Day Death Game " de sıradan bir seyirlik olmanın ötesine geçebilmiş değildi . House on Haunted Hill temasından beslenen bu silik örnekle , kendini taklit edenlerin dahi gerisinde kaldığını söyleyebiliriz . The Incite Mill'de güvensiz insan ilişkilerini asıl korku ögesi yapan yönetmen yine aynı şeyi , bu kez bir yaşam biçimi haline gelmiş internet sosyalitesini merkeze alarak yapıyor . Nakata bunu tür sinemasına güçlü öyküler ve farklılık katabilmek için denemiş olabilir fakat izlediğimizden açıkça görebileceğimiz üzere , 50 yaşına gelmiş birinin , kurallarını tamamen gençlerin koyduğu bir alanı analiz edip , öykünün çatısını bunun üzerinden oluşturma çabası yanlışlarla dolu olabiliyor . 10 yıl önce çok popüler olan ama artık hiç kimsenin itibar etmediği chat odaları Facebook gençlerinin hatırlamayacağı kadar geçmişte kalmış bir anı . Bundan tam 15 yıl öncesine ait "
Mirc " benzeri bir yapılanma üzerinden güncel bir internet toplumu eleştirisi yapabilmek çok mümkün değil . Fakat sohbet odasını görselleştirirken sohbetlerin yapılan mekana gerçeklik katma çabasının kimi seyirci için kafa karıştırıcı olsa da farklı ve yerinde bir deneme olduğunu düşünüyorum . Birbirlerine soğuk ekrandan yazan gençleri görmek yerine , somut bir alanda takılan , eğlenen , konuşan ve kavga eden insanlar izliyoruz ki , internetin kendi gerçekliğinin onu kullananlar tarafından algılanışının daha iyi bir anlatımı olamazdı . Ayrıca araya sıkıştırılan clay - motion efektler filme oldukça değişik bir tat katmış . Gençlerin dertlerinin , İngiliz toplumu üzerinden anlatılması da fena olmamış . London Boulevard , 127 Hours , Another Year gibi , izlediğimiz son dönem İngiliz sineması örneklerinin tamamında kendini gösteren toplumsal çözülme eleştirisi bu filmde de var . Bu aslında tüm uygarlığın ortak derdi sanırım . Sanayi devriminin temellerini atan bir toplumun aile ve toplum yapısının diğerlerinden daha önce çökeceği saptaması tutmuş gibi görünüyor . Daha önce çektiği ama bizde yaz vizyonunda dolgu film olarak gösterim şansı bulabilen Ölüm Odası tür sınıflandırması yaparken epey kafa karıştıran bir yapım . Eğer Ölüm Odası'nı , yönetmeninin Hideo Nakata olması , teen slasher afişi ve buna uygun Türkçelendirilmiş ismi gibi tüm pazarlama tuzaklarının dışında kalarak izlerseniz filmin içerdiği drama duygusunu daha kuvvetli hissedebilirsiniz . "
Halka'nın yönetmeninden " lafına kanıp sıkı bir korku filmi izleyeceğinizi sanıyorsanız yanılırsınız . Ancak son 20 dakikasında bir gerilime dönüşen yapım , hiç bu sulara girmese daha iyi bile olurmuş . Bu film bir korku filminden çok , 80'ler gençlik draması The Breakfast Club'la benzeşiyor . Bilet almadan önce bunları bilmenizde büyük fayda var . 
Twitter : murattolga / murattolga@gmail.com
