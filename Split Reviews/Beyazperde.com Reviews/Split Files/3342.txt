Bu haftanın animasyon filmi Çin’den geliyor .
Aslında bir çizgi romandan uyarlanan yapımın adı ise Süper Yetenek .
Akıllara ise direkt olarak Kung - Fu Panda benzeri bir atmosfere sahip , aynı anlayışta , eğlenceli , zeki espiriler ile döşenmiş bir animasyon olasılığı geliyor ancak durum böyle değil .
Hikaye her ne kadar Uzak Doğu’dan doğmuş ve kökenlerini oradan almış olsa da , animasyon direkt olarak Hollywood pazarı hedeflendiği için Batı sosuna bulanmaya çalışılmış ama bu sos da pek tutmamış .
Bunun en büyük sebebi ise hikayenin direkt olarak ABD kültürüne yönelik bir tema üzerinden ilerlemek istemesi .
Konu ise şöyle ; uzak diyarlarda yer alan bir köyde , lider Khampa önderliğinde bir grup , eldeki koyunları kötü kalpli , şeytani kurtlardan korumak için canla başla çalışmaktadır .
Khampa’nın koyduğu bir kural ise müzik çalınmasının yasaklanması , kurtlara fırsat verilmemesidir .
Liderin oğlu Bodi ise tam da seyircinin bekleyeceği gibi başına buyruk , aklı havada diyebileceğimiz bir gençtir ve müziğe düşkündür .
Günlerden bir gün gökten düşen bir radyo sayesinde genç Bodi kendine büyük bir hedef koyar .
Müzik konusunda yeteneklidir , radyosu sayesinde buna iyice emin olur ve büyük şehre giderek önemli bir rock müzisyeni olacaktır .
Kente varınca ilk durak ünlü rock’çı Angus adlı kedidir .
Bu noktadan sonra olan biten ise az çok tahmin edilebilir düzeyde .
Angus’a ulaşmak için çabalayan genç Bodi , rock yıldızının uzak durma çabaları , kapısına gelen gencin aslında ne kadar yetenekli olduğunu fark edip , onu sömürmeye karar verişi .
Tabii kahramanımız bu arada yeni arkadaşlar edinir .
Aynen kendisi gibi birer rock star olmak isteyen Germur , Trey ve Darma .
Süper Yetenek filminin karşımıza çıkan sorunu seyircisine yeni bir şey sunmakta zorlanması .
Gerçek bir Hollywood işi olan Kung - Fu Panda’nın ne derece başarılı bir “uzak doğu sosu” yarattığını , filmin tamamına bunu yedirip önemli bir marka haline geldiğini hatırlayın .
Bu animasyon ise Çin’de üretilmiş fakat zayıf kalan bir Batı pazarı ürünü olmuş .
Zayıf kalan espirilerin yanı sıra karakterlerin stereotipleştirilmesi maalesef puan kaybettiren noktalar .   Çin’in şimdiye kadarki en yüksek bütçeli animasyon filmi ünvanını taşıyan yapım teknik anlamda da çok tatminkar değil .
Bodi ve Angus’un dolaştığı kentin cansızlığı ve detaylardan uzak yapısı teknik sıkıntıların başını çekiyor .
Özetle , Süper Yetenek animasyon filmi küçük izleyicilerin keyif alabileceği , ama onları sinemaya getiren ebeveynlere ne kadar hitap ettiği tartışılabilir bir proje . burcinaygun@gmail.com
