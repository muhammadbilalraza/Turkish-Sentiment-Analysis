Brad Anderson'ın dördüncü uzun metraj filmi " Makinist , " gerilim dolu öyküsü , ustaca kurgusu ve Christian Bale'in üstün performansı sayesinde izleyenlerin üzerinde yoğun bir etki bırakmıştı .
Ancak kısa zamanda geniş bir hayran kitlesine kavuşan " Makinist " in seyredenler üzerine yarattığı bu etki , aslında yönetmen Brad Anderson'ı oldukça zor durumda bırakıyordu .
Çünkü " Makinist " in Anderson'ın kariyerine damgasını vuran bir başyapıt gibi karşılanması , yönetmenin bir sonraki çalışmasından daha da çarpıcı bir performans beklenmesine neden oluyordu .
Bu şartlar altında Anderson'ın yeni projesinde " Makinist " te tutturduğu çizgiyi korumaktan ya da onu alt edecek bir filme imza atmaktan başka çaresi yoktu .
Yoksa sonunun , " Donnie Darko " ile övgü yağmuruna tutulurken , " Kıyamet Öyküleri " ile yerin dibine batırılan Richard Kelly gibi olması işten bile değildi .
İyi ki Brad Anderson karşımıza " Sibirya Ekspresi " gibi bir filmle çıktı .
Böylelikle film gösterime girmeden önce oluşturduğumuz tüm kıyamet senaryoları da bir anda ortadan kayboldu .
" Sibirya Ekspresi , "
Bowdoin Üniversitesi'nde gördüğü Rusça eğitiminin ardından Pekin - Moskova hattını trenle kateden Anderson'ın kişisel deneyimlerinden besleniyor .
Yer yer yönetmenin bireysel gözlemleriyle , hayalini kurduğu macera ortamının iç içe geçtiği film , başta Agatha Christie'nin meşhur romanı " Doğu Ekspresinde Cinayet " olmak üzere birçok esere konu olan doğu ekspresi mitini son derece başarılı ve tekinsiz bir dille gözler önüne seriyor .
Yönetmenin , diline hakim olan bu tekinsizliği çoğunlukla Alfred Hitchcock klasiklerinden ödünç aldığını söylemek de mümkün .
Tıpkı Hitchcock gibi , karakterlerin karşılaşmak üzere oldukları tehlikelerden öncelikle izleyenleri haberdar eden ya da seyredenleri tehlikeli bir sırra ortak eden Anderson , bu yolla muhteşem bir gerilim ortamı yaratıyor .
Büyük bir bölümü kapalı mekanlarda , hatta en klostrofobik anları genellikle daracık tren kompartımanlarında geçen film , bu gerilim dolu atmosferi başarılı mekan kullanımıyla da besliyor .
Emily Mortimer'ın seyredenleri kendine çeken uslanmış kötü kız tiplemesi ve Woody Harrelson'ın zaman zaman tehlikeli hale gelebilen sınırsız saflığı da izleyicileri diken üstünde oturtuyor .
Diğer yandan , " Sibirya Ekspresi " nin hikayesinde barındırdığı psikolojik altmetinlerin ve en kritik noktalarda devreye giren ahlaki hesaplaşmaların da yardımıyla yarattığı bu gerilim ortamına bambaşka bir fonksiyon kazandırdığını da söyleyebiliriz .
Geçmişin bir tehdit unsuru olarak geri dönmesi , üstü örtülü arzuların su yüzüne çıkması ve vicdan azabı gibi psikolojik temaların ön plana çıktığı filmde , gerilim unsurları karakterlerin iç çatışmalarını elle tutulur hale getirmek için bir araca dönüşmekte .
Aslına bakarsanız , filmin seyredenlerle kurduğu bağ , tam da bu nedenle oldukça kişisel .
" Sibirya Ekspresi " ni çok sevebilir ya da bu filmden bir hayli nefret edebilirsiniz .
Bu durum , filmde her adımını takip ettiğiniz başkarakter Jessie ile kendinizi aynı pozisyonda hayal edip , edememenize bağlı .
Çünkü film süresince , gidişatı zenginleştiren gizli mesajları ve iç çatışmaları özümseyebilmeniz için kendinizi bir nebze de olsa Jessie'nin yerine koyabilmeniz şart .
Kısacası , " Sibirya Ekspresi " nin hikayesine gömülüp , aktif bir izleyici konumuna yerleşebilmeniz için öncelikle Jessie'yi anlamanız , onun gibi düşünüp , beklentilerinizi ona göre ayarlamanız gerekiyor .
Bununla birlikte , filme karşı beslediğim kişisel sevgiyi bir kenara bırakıp , açık konuşmam gerekirse , kendinizi Jessie ile aynı resimde göremediğiniz takdirde " Sibirya Ekspresi " nin sonlarına doğru sizin için yavan bir gerilim filmine dönüşmesi de gayet mümkün .
Çünkü gidişat süresince dikkatinizi ayakta tutan , yüreğinizi hoplatan ve kalbinizi sıkıştıran gerilim ortamı bir kere dağıldıktan sonra ne yazık ki filmin , aniden kendini salıverdiğini görebiliyorsunuz .
Yaşanan tüm tekinsiz mücadelelerin ardından yersiz bir pozitifliğe kavuştuğunu hissettiğiniz gidişat , bir noktadan sonra keyifsiz bir sıradanlığa bürünüyor .
Başkarakter Jessie'nin ruh halini özümseyen seyirciler için bu sıradanlık rahatlıkla huzurlu ve güvenli bir ruh haline kavuşmanın dayanılmaz hafifliği olarak algılanabiliyor .
Ancak başkarakterle sıkı bir bağ kurmayanlar için filmin sonu biraz tatsız ve heyecansız gözükebiliyor .
Anlayacağınız " Sibirya Ekspresi " ni bütünüyle sevmek biraz da kendinizi filme ne kadar kaptırdığınızla , hikayenin içinde kendinizden bir şeyler bulup , bulamadığınızla alakalı .
Eğer bulursanız , Brad Anderson'ın yeni filmi vazgeçilmezleriniz arasına girebilir .
Şayet bulamazsanız , gidişat süresince heyecanın ve yürek çarpıntısının doruk noktasına çıktığı anlar size son derece keyifli bir izleme süreci vaat edebilir .
Ancak bu sürecin ulaştığı sonucu yeterince tatmin edici bulmamanız da mümkün .
Bana kalırsa " Sibirya Ekspresi , " kimi izleyiciler için " Makinist " le aynı düzeyde kimileri içinse " Makinist " ten daha etkileyici bir film .
Her iki durumda da Brad Anderson'ın sadık izleyici kitlesini memnun edeceği kesin .
