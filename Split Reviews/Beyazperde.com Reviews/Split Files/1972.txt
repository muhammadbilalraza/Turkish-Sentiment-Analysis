Son yıllarda Amerikan Sineması çizgi filmlerini siyasi amaçlar uğruna kullanmaya başladı .
Küçücük çocukların kafasına küresel tehdit , terör , katliam , biyolojik ve kimyasal silahlar hakkında fikirler doldurdular .
O uçurumdan düşüp de ölmeyen Coyote'lerin , köpekbalıkları ile aynı suda yüzmek zorunda kalan ama başına hiçbir şey gelmeyen Yosemite Sam'lerin yerini intihar eden çizgi film karakterleri almaya başladı .
Ama teknik devrim o kadar büyük o kadar muazzamdı ki tüm bunların görmezden gelinmesini sağladı .
Gerçekten de izleyicilerin beyazperdede eşsiz anlar yakalamasını sağladılar .
Fakat bu arada ; şiddetin iliklerine kadar işlediği bir nesli yaratmayı da başardılar .
Çizgi filmlerin öyle ya da böyle bir çeşit kültür yayma yolu olarak kullanıldığı öteden beri biliniyordu fakat bilinçli bir şekilde şiddet kültürünü yaymaya başlaması son birkaç yıla dayanmakta .
İşte bu son birkaç yılda ortaya çıkmış olmasına rağmen politik amaçlar uğruna kullanılmayan , ölüm , hiddet ve şiddet eğilimini körüklemeyen bir çizgi film Sünger Bob Kare Pantolon .
Sadece bu yönüyle bile dikkate alınmaya değer .
Tıpkı , yakın zamanda beyazperdede izleme fırsatına sahip olduğumuz Minik Fil Heffalump gibi insani değerleri ön plana çıkaran Sünger Bob Kare Pantolon , ebeveynlerin çocuklarının görmesinde zarar görmeyeceği türden sımsıcak bir film .
Fakat , her ne kadar görüntü çalışması çok başarılı da olsa teknik açıdan bir takım büyük animasyon şirketlerinin ulaştığı düzeyin altında bir film Sünger Bob .
Yine de kendine has çizim tarzı ile benzerlerinden farkını kolaylıkla ortaya koymayı başarıyor .
Sünger Bob'un bir diğer avantajı ise şu : mesela Yıldız Savaşları filmlerinde bazı karakterler ekranda sadece birkaç saniye görünecek olmasına rağmen üzerinde büyük bir titizlikle bazen aylarca hatta senelerce çalışılır .
Ve belki de izleyici o karaktere odaklanma güçlüğü çekmesini sağlayan kadraj ve zaman sınırı gibi sebepler yüzünden o karakteri farkedemeden sinemadan çıkar .
İşte aynı bu şekilde bir yüceliğe sahip Sünger Bob .
Kağıt üzerindeki çizimlerinde dikkatli bir şekilde görme fırsatı yakalasak ancak farkedeceğimiz yüzlerce yan karakteri var filmin .
Bu yüzden filmi seyreden seyircilerin hemen hepsinde ayrı tatlar bırakabilen birçok çizgi karakteri sayesinde defalarca görüldüğünde bütünü kavranabilecek bir tür parçalı - bulmacaya benziyor Sünger Bob .
Ayrıntılı çizimleri , kıyıya köşeye gizlenmiş küçük şakalarıyla tam bir işçilik örneği teşkil eden filmin başta da değinildiği gibi çocuklara yönelik yıkıcı etkiler barındırmaması en önemli kozu .
Dehşet verici sahneler , tüyler ürpertici ölümler içermeyen masalsı yapısıyla hani biçim açısından olmasa da içerik açısından Kayıp Balık Nemo'yu çağrıştıran dikkatli gözleri daha fazla mutlu edebilecek eğlenceli bir seyirlik .
