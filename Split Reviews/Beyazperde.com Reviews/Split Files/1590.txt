Elveda Katya , basına duyurulduğu andan itibaren , herşeyden önce usta oyuncu Kadir İnanır'ı başrole oturtan bir yapım olduğundan ilgi çekmişti .
İkinci ilgi çekici yanı ise konusuydu : Yönetmen ve yapımcının şahsen duydukları gerçek bir hikayeden yola çıkarak yazılan senaryoda , Trabzonlu bir denizcinin kaçamak bir aşk yaşadığı Nadya'dan Katya isminde bir kızının olması ve Katya'nın yıllar sonra babasını ararken Rus olması sebebiyle yaşadığı önyargılarla dolu zorlu yolculuğu konu ediliyor . 
Filmde önce kimsesizler yurdunun kapısından , hayata ilk kez adımını atarcasına saf , tecrübesiz ve şaşkın bir şekilde çıkan Katya'yı izliyoruz .
Daha sonra ise geçmişe yolculuk yapıyoruz .
İş için Rusya'ya demir atmış Trabzonlu kaptan Yunus ile Nadya'nın tanışmasına , aralarında hızla yeşeren aşka , tutkuya şahit oluyoruz .
Kaptan Yunus veda etmeden apar topar bırakıp gidecektir Nadya'yı , Nadya ise Yunus'tan hamiledir , üstelik hastadır , fazla ömrü kalmamıştır . 
20'lerin başındayız .
Kimsesizler yurdundan ayrılan Katya , annesinden kalan mektubu okur ve babasını bulmaya , Trabzon'a gider .
Gencecik bir kız Gürcistan'dan Trabzon'a , babasının kasabasına kadar nasıl gelir , orasını vermiyor film .
Kadir İnanır'ın canlandırdığı Yunus , çevresinde tanınan ve sevilen emekli bir kaptan olduğundan , kasabada Katya'nın onu bulması zor olmayacaktır .
Fakat ilk başlarda açılamaz , derdini anlatamaz babasına , çevresinde dolaşmaya başlar .
O dolaştıkça , çevrede onu görenlerin ağzında bir dedikodu da dolaşmaya başlar : Evli , barklı , üç evlat sahibi Kaptan Yunus'un peşinde bir " Nataşa " vardır .
Katya derdini anlatana kadar büyük eziyet çekecektir . 
Film " Nataşa " önyargısı üzerinden toplumun yafta yapıştırma ve yargılamadan asma özelliklerini eleştiriyor .
Özellikle Trabzon'a Rusya'dan , Gürcistan'dan gelen her kadın turiste veya çalışana " Nataşa " adıyla , " fahişe " gözüyle bakılan bir dönemdi 20'li yılların başı , bu önyargı hala da tam olarak yıkılmış değil .
Gerçi filmde şundan çok emin olamadım , Katya daha vücut hatları bile oturmamış , çok genç bir kız , koyu sarı saçları ve mavi gözlerine rağmen çok dikkat çekici bir tip de değil , üstelik giyim kuşamı da hiç dikkat çekici değil , sessiz de bir tip , dolayısıyla Katya , uzaktan görür görmez " Nataşa " yaftası yapıştırılacak bir tipleme değildi bana göre , biraz daha dikkat çekici bir tip olup ,  bir de Rusça konuştuğu anlaşıldığında görenler " Nataşa " deseydi , daha inandırıcı olabilirdi .
Ama yanlış bir saptama yapmak da istemem , bu önyargının altını çizme noktasında " o yıllarda Trabzon'da önyargı öyle bir boyuttaydı ki , uzaktan görülen her sarışın genç kız buna maruz kalıyordu " gibi bir gerçek varsa , o zaman başka !
Gene de , örneğin bir çaybahçesinde otururken bile yan masadaki kadının " her yer Nataşa doldu " demesi ve bu tarz örneklerin üstüste gelmesi , biraz kör gözüm parmağına , " bakın nasıl önyargı var " dermiş gibi olmuş . 
Bu arada Kadir İnanır'ın oyunculuğundan bahsetmeden geçmemek gerek .
Kadir İnanır zaten büyük bir isim , 60'lı yılların sonundan beri oynadığı sayısız Türk filmine gerek yakışıklılığı , gerek oyunculuk kabiliyeti ile imzasını atmış bir isim fakat 20 yılından bugüne oynadığı dizilerde olsun , sinema filmlerinde olsun çok da farklı bir performans sergileyip hakkında konuşturmamıştı .
Ben bu filmdeki performansıyla , " ben hala buradayım ve çok iyi bir oyuncuyum , bana verilen her rolün hakkından gelirim " dediğini duyar gibiyim .
Yorgun , bitkin , çaresiz , gururlu , Karadeniz damarı olan , küskün bir emekli kaptan karakteri çıkartmakta oldukça başarılı olmuş .
Karadeniz şivesi hiç batmıyor , daha önce oynadığı hiçbir karaktere benzemiyor Kaptan Yunus ve bu anlamda çok inandırıcı .
Rüçhan Çalışkur ve Caner Cindoruk'un performansları da oldukça başarılıydı , fakat ben Caner Cindoruk'un iki farklı karakter canlandırması yerine Yunus Kaptan'ın gençliğini başkasının oynamasını tercih ederdim .
Katya rolündeki Anna Andrusenko ise Antalya'da ödül alacak kadar başarılı bir performans sergilemiş mi , tartışılır , fakat ilk oyunculuk denemesi için inandırıcılığında bir sorun olmadığını söylemek lazım . 
Filmin elindeki hikayeyi anlatış biçimini sevdim , Nataşa yargısının yapayca üstelenmesi dışında gereksiz bir kısım yoktu , herşey derli toplu anlatılmış ve toparlanmıştı , görüntülere , sinematografiye de diyecek yok doğrusu .
Hikayenin gerçekçi bir yapısı var , bu da güzel , mutlu sona bağlanması için zorlanmamış .
Duygusallığı da sömürü düzeyinde değil .
Film bir yandan önyargıları sorgulatırken , diğer yandan sevmeyi bilmeyen , beceremeyen birine ne kadar kızılabilir ki , sorusunu sordurtuyor insana .
Sevginin bile bir beceri olduğunu hatırlatıyor .
Tabii babalığın , aile olmanın , sorumluluk duygusunun beceriksizliklerini de sorgulatıyor . 
twitter . com / blossomel
