Romantik komediler , belki biraz klişe bir tabir olacak ama her zaman dondurma tadında filmlerdir .
Hafif ve tatlı .
Kafanızı yormanız , üzerine düşünmeniz gerekmez .
Genelde çiftler arasında karışıklıklardan doğan kavgalarla başlar , paldır küldür aşka dönüşür , kimse olanı biteni kabullenemez ancak sonunda çiftler erer muradına biz de keyifli keyifli çıkarız sokağa .
Bu kadar kolay mı o zaman böyle bir film yaratabilmek , ya da arkasından konuşabilmek ?
Tabii ki değil .
Her yıl onlarca romantik komedi seyrediyoruz .
Kimi tadımlık olarak kalıyor kimi de Fransız Öpücüğü ya da Harry Sally ile Tanışınca gibi 20'li yaşlarımızdan hayatımızın sonuna kadar böyle bir aşk yaşayabilme dileğiyle rüyalarımızı süslüyor .
Cazibe Kanunları'nda da durum çok farklı değil hatta konu fazlasıyla tanıdık .
Julia Roberts ve Nick Nolte'lu Bayılırım Belaya geliyor aklınıza hemen .
Orada rakipler gazeteciydi , burada avukat .
New York'un keşmekeşinde kendilerine iyi birer iş edinmiş ancak hayatın gürültüsüne fazlaca kapılmış Audrey ve Daniel , bir rock yıldızı ile moda tasarımcısı karısının boşanma davalarında rakip meslektaşlardır .
Davadaki en büyük dert olan İrlanda'daki bir şatonun kimin elinde kalacağı belli değildir ve avukatlarımız New York sokaklarından İrlanda'nın bataklıklarına geçiverirler .
Eğlence ve bol alkol dolu bir gecenin ardından hayat Amerika'da süregeldiği gibi değildir artık , aşk çiftimizi İrlanda'da yakalar .
Artık dünya toz pembeye dönüşmüş olsa da New York'ta onları bekleyen meşhur dava yerli yerinde durmaktadır .
Ciddi ve işine dört elle sarılan Audrey , tam tersine hayatı dalgaya almakla meşgul ama bunun avantajlarından da her fırsatta yararlanan Daniel .
Kim mi kazanacak ?
O kadarını da söylemeyelim ama tahmin etmesi nasılsa çok kolay .
Evet bu tür filmlerin en büyük sorunu da budur zaten , tahmin etmesi çok kolay .
Senaristlerimiz Aline Brush McKenna ve Robert Harling maalesef çok yaratıcı olamamışlar , film eğlendirmekten öteye geçemiyor .
Ancak oyuncuların tecübeli ve bir romantizmde beklendiği gibi güzel ve yakışıklı olmaları yönetmen Peter Howitt'in işini kolaylaştırmış .
Bu yapımda belki de en çok övgüyü hakeden Thelma ve Louise'de de çalışmış olan görüntü yönetmeni Adrian Biddle .
Özellikle İrlanda'da geçen kısımlarda , inanılmaz manzarlar yakalamayı , hikayeyi buna oturtmayı gerçekten başarmış .
Yazarları da burada tebrik etmek gerekli .
New York'un suniliğinde yaratılacak bir aşk İrlanda'da yaşananlar kadar etkileyemezdi seyirciyi .
Hollywood yapımı filmler Amerika'daki tüm görselliği ve mekanları öylesine tükettiler ki yönetmenler daha gerçekçi hissettirebilmek için aylarca çekim yapılacak yerler arıyorlar .
Burada İrlanda çok başarılı bir tercih olmuş , romantizmi hissedebiliyor ve yaşanılan aşka inanabiliyorsunuz .
21. yüzyılın ortasında sürüklenip giden bizler artık hayatı yakalamaktan sürekli mesleki başarıyı ve bol para kazanmayı algılıyoruz , tıpkı Audrey ve Daniel gibi .
Ancak maalesef bir romantik komedinin içinde değiliz ve İrlanda çayırlarında aşık olabilme şanşımız oldukça düşük .
O yüzden keyfini çıkarmaya çalışın , hem filmin , hem de hayatınızın .
