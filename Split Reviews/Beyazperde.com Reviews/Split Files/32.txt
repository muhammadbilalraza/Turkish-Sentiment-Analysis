Son yılların en orjınallikten yoksun yaz blockbuster sezonunun ortasında vizyona giren Başlangıç , sinema denen sanatın ne kadar sınırsız , ne kadar yaratıcı , ne kadar özgün , ne kadar evrensel , ne kadar hayret uyandırıcı , ne kadar fikir dolu , ne kadar eğlenceli .
Kusura bakmayın , sözlüğümde bu modern şaheseri tasvir edebilmem için kullanabileceğim kelimelerin ardı arkası kesilmiyor , o yüzden size sadece şu yorumda bulunursam sanırım yeterli olacaktır : Başlangıç , Christopher Nolan'ın heybetli kariyerinin şu ana kadarki en başarılı ve teknik ile anlatım bakımından en mükemmel filmi olmakla kalmıyor , bundan yıllar sonra halen hakkında tartışılacak muazzam bir düşünsel labirent yaratıyor .
Nolan , hikayesel labirentler yaratmaktan haz alan , senaryosunu ilerlettikçe karmaşıklaştıran , fakat bu yolda hiçbir zaman odağını kaybetmeyen bir usta kafa karıştırıcı .
Nolan'ın prodüksiyon şirketi Syncopy'nin logosunun bir labirent olduğuna şaşmamak lazım .
Film hakkında en basitinden herhangi bir bilgi vermek bile salonlara henüz adım atmamış seyirciye haksızlık olacaktır .
Çünkü eleştirmen Roger Ebert'in film hakkında yazdığı gibi " Önemli olan hikayenin ne olduğu değil , o noktaya nasıl geldiğimiz " .
Size Başlangıç'ın başını , ortasını ve sonunu tasvir edebilirim .
Fakat bu noktaların hiçbiri bütününün nasıl oluşturulduğuna dair size bir ipucu vermez .
Peki o zaman size ne söyleyebilirim film hakkında , hiç detaya girmemeye çalışarak ?
İlk olarak Başlangıç , görsel bir ziyafet olmakla kalmıyor , içerdiği rüya gerçekliğini yaratıcılığın sınırlarını zorlamasına rağmen fazla soyutluğa kaçmayarak tasvir ediyor .
Güncel bilim - kurgu klasiği Gizemli Şehir ve 2001 gibi şaheserleri andıran bazı özel efekt sekansları , bu filmlerle yarışıyor ve yer yer çıtayı yükseltiyor .
Başlangıç , benzeri on yılda görülen bir " entellektüel gişe filmi " .
Bu gözlemdeki entellektüel kelimesi gözünüzü korkutmasın .
Başlangıç , yılın belki de en eğlenceli ve nefes kesen aksiyonunu ekranlara getiriyor .
Neden mi ?
Çünkü karakterlerin kaderini ve filmin desteklediği fikirleri umursuyoruz da ondan .
Kim bilirdi ki ustaca elden geçirilmiş üç boyutlu karakterizasyonlar o milyonlarca dolarlık efektlerin seyircinin beyninde bir anlam oluşturmasını sağlasın ?
Başlangıç , yılın diğer gişe eğlenceliklerin iki katı kadar özel efekte sahip , fakat bu efektler hikayeye hizmet ediyor , hikaye efektlere değil .
Christopher Nolan'ın Başlangıç'ın senaryosunu yazması on yılını almış .
Filmin rüya içinde rüyaya giren , bir sürü değişik gerçeklik , sembolizm ve teori arasında durmaksızın hoplayıp zıplamaktan haz alan hikayesi o kadar yoğun ve karmaşık ki , yazımı yüz elli sene sürmüş , bir sürü değişik kuşaktan bir sürü değişik senaryo yazarının elinden geçmiş , Barcelona'nın Sagrada Familia kilisesinin sinematik bir versiyonu olmadığına şaşmamak elde değil .
Nolan'ın bu kadar detay dolu bir fikri " elle tutulur " u bırakın , bu kadar mükemmel bir senaryoya dönüştürebilmesi tek kelimeyle bir mucize .
Filmin oyuncu seçimi gayet yerinde .
Leonardo DiCaprio , şiddetli suç duygularından yakınan , gittikçe gerçekliğin gerçekliği üzerine olan kontrolünü kaybeden Cobb rolünün iç karmaşasının hakkını veriyor .
Kuşağımızın en yetenekli oyuncularından biri olduğunu düşündüğüm Joseph Gordon - Levitt , araştırmacı Arthur rolünde Leo ile atışmakla kalmıyor , son yılların en heyecan verici ve yaratıcı kavga sahnesini sunuyor .
Daha önce İngilizce rollerine bir türlü ısınamadığım Oscar'lı Fransız aktris Marion Cotillard , Cobb'un esrarengiz ve haklı olarak öfke dolu eşi Mal rolü ile filmin duygusal yapısını oluşturuyor .
Haliyle Başlangıç hakkında uzun uzadıya tartışılabilecek bir sürü detay var .
Filmin şimdiden ün kazanan son karesi bile saatlerce süren tartışmalara konu olacaktır .
Her seyirci gibi benim de o son çekim başta olmak üzere film hakkında bir sürü teorim var .
Fakat bu eleştiriyi burada bitirelim de , filmi henüz izlememiş seyirciye haksızlık olmasın .
Başlangıç'ı izlemiş ve hakkında detayları ile tartışmak isteyen okuyucularımız oktayegekozak@hotmail.com adresine başvurabilir .
