Barış Kaya ve Soner Caner tarafından çekilen film bir çocuğun gözünden aşkı , renkleri ve o renklerin duruma göre umut ve umutsuzluk barındırdığını anlatıyor .
Doğuda , karlarla kaplı , ıssız ama savaşa dair izlerin etraftan eksik olmadığı bir atmosferi var Rauf'un .
Küçük Rauf'un dünyası da yaşadığı coğrafyadan çok ayrı değil .
Tek farkı onun renklere ve onun getirdiği umutlara dair bir hayal gücünün olması .
Aslında küçük çocukların aşk duygusunu kendilerinden büyük birilerinde arama hikayelerine biraz mesafeliyim .
Çünkü baştan umutsuzluk kokan mevzular bunlar .
Ama Rauf'un coğrafyasında bu aşık olma hali değişik bir umut barındırıyor ve onu değişik renklerin dünyasına konuk ediyor .
Filmin üst üste renkli yorganlarının yığıldığı sahnesi filmin aşamalarına ilişkin güzel bir detay .
Sanki her renk , bir türlü bulunamayan pembe bile Rauf'un başka dünyasına giriş anlamı taşıyor .
O renkler Rauf'la beraber o kadar taşıyor ki başka işaret dillerinin yolunu bile açıyor .
Rauf ülke coğrafyasından kopuk olmayan bir konuyu , acıyı fazla dramatize etmeden hatta renk ve dil üzerinden giderek canlı ve umutlu tutmayı amaçlıyor .
Çocuk olmanın kendine has dünyasına ilişkin güzel detayları , güzel görüntüler eşliğinde öyküye yediriyor .
Yani film sizi içeriye davet eden bir göz sunuyor seyirciye .
Fimin politik arka tabanı , yağan bombaların Rauf'un ruhunda yarattığı parçalanmaları da gayet iyi duyumsatıyor .
Bu anlamda gerçekçi çizgide kalmaya çalışıyor film .
Rauf'un gönlünü kaptırdığı 20'li yaşlardaki Zana'nın ruhundaki parçalanmalarla Rauf'un toparlama hikayesi sürekli çatışıyor .
Aslında sevgisiz bir ortam gibi dursa da Zana'nın gönlünün de başka birinde ve başka bir davada olduğunu anlıyoruz .
Sevgi ve acı sürekli devreden bir miras gibi .
Film karakterlerini Kürtçe konuşturmuyor , aslında anlattığı coğrafyanın her türlü derdini sırtlanan film bu anlamda bir kayma yaşıyor , yaşatıyor .
Kürtlerin var olma mücadelesinde dilin önemini kimse yadsıyamaz , bu anlamda filmin uyguladığı otosansürü de görmezden gelmek imkansız !
Bir mücadele filmi anlatıp dili bundan ayrı tutamazmışsın gibi geliyor ama burada yönetmenlerin bir fikri vardır mutlaka .
Sessizce karın altında bir dönüş bekleyen yaşlı kadına , Rauf'un Zana'yı sürekli gözlemleyerek yaşadığı şeyin anlamını bulmaya ve karın örttüğü acıların ruhuna yaslanmaya dair güzel bir anlatım dili var filmin .
Çocuk kalbi , beyazlıklara uzattığı renkli balonlar ama ilk hayalkırıklığı .
Coğrafyasının her detayını sırtlanıyor küçük Rauf .
Sonu umutsuzluk olsa da o renkleri aramaya devam ediyor ve devam edecek gibi de duruyor .
Bu anlamda başarılı bir ilk film çalışmasıyla karşı karşıyayız .
Çocuk ruhunun masumiyeti bütün sınırları kaldırırcasına renkli ! twitter / BanuBozdemir
