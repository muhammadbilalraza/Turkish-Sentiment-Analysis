Bu da Nereden Çıktı ? başrolüne Bryan Cranston ve James Franco gibi iki ünlü ismi yerleştiren , R rated ile değerlendirilmiş ( bizdeki karşılığı 15 yaş ve üzeri izleyici kitlesi için ) bir komedi filmi .
Bunu özellikle yazının başında belirtmek istedim , zira film gerçekten de çocuklarınızla izleyebileceğiniz bir içeriğe sahip değil .
Oldukça cinsellik unsuru ve küfür içeren film , zaten komedinin bir alt türü olan gross - out olarak değerlendiriliyor .
Filmin hem senaristi hem de yönetmeni , Zor Baba serisinin de yaratıcısı olan John Hamburg , gross - out türünde artık uzmanlaşmış bir isim .
Gross - out demişken , filmin hikayesinde Jonah Hill’in de parmağı olduğunu belirtmeden geçmeyelim . 
Bu da Nereden Çıktı’da bu çizgiden fazla şaşmadan , Zor Baba serisini müstehcenlikte geride bırakarak bir Noel filmi olarak Amerika’da gösterime girdi , ancak bizde vizyonu yeni yıl sonrasına kaldı . 
Bu da Nereden Çıktı’da da aynı Meet The Parents da olduğu gibi ; bir ailemiz , genç ve güzel bir kızımız , zeki bir erkek kardeşimiz , heyecan arayan bir annemiz ve biricik kızını kaybetme korkusuyla yaşayan eski kafa bir babamız var .
Bu tarz komedi filmlerinde konsepti belirlediniz mi , geride kalan boşlukları doldurmak aslında çok da zor değil .
Ünlü birkaç isim cameo ( ünlü oyuncuların kısa sahnelerde görünmesi ) yapar , televizyonda komedi yapan kaliteli bir yan rol olur , müstehcen espriler havada uçuşur ve sonunda herkes birbirini kucaklar .
Formül budur ve hep çalışır .
Bu filmde formülün nasıl uygulandığına gelecek olursak ; Stephanie çekirdek bir orta halli ailenin genç ve güzel kızıdır .
Ailesinin bir erkek arkadaşı olduğunu talihsiz bir şekilde öğrenmesiyle , onları erkek arkadaşıyla tanışmak üzere , Noel tatili için California’ya davet eder .
Henüz kızlarının ciddi bir ilişkisi olduğunu fikrine alışamayan aile , Stephani’den 10 yaş büyük multi milyarder CEO Laird ile tanıştıklarında ise bu fikirden koşarak uzaklaşmak isterler .
Ancak Laird’in kendini aileye , özellikle de baba Ned Fleming’e sevdirme konusundaki çalışmaları şaşırtıcı şekilde şaaşalıdır ve kimse bu duruma karşı koyamaz .
Diğer taraftan Ned'in , Laird’in Stephanie’ye evlenme teklif etmek üzere olduğunu , neredeyse bir yıldır beraber yaşadıklarını ve Stephanie’nin okulu bırakıp Laird’in kuracağı bir vakıfta çalışmaya başlayacağını öğrenmesiyle tüm dengeler bozulur . 
Bir matbaa fabrikası işleten ailenin babası Ned , üniversitede sanat dersleri veren anne Barb ve Laird’e tanıştığı andan itibaren tapmaya başlayan küçük kardeş Scotty’nin bu son derece modern teknoloji ile donatılmış evde geçirdikleri birkaç akşam , eski ile yeni nesil arasındaki çekişmeleri oldukça güzel yansıtırken , ölmeye yüz tutan matbaa işini kurtarmaya çalışan Ned ile paraya para demeyen oyun şirketi sahibi Laird’in uzlaşma çabaları , filmin çıtasını oluşturuyor .
Her iki karakteri de canlandıran başrol oyuncuları  Bryan Cranston ve James Franco’nun hakkını vermeden geçemeyeceğim .
Cranston’ı perdede izlemek gerçekten büyük keyif .
Yan rollerde karşımıza çıkan Keegan - Michael Key  ( Gustav ) ve Zack Pearlman’ın ( Kevin ) performansları da filme neşe katıyor . 
Oldukça fazla popüler kültür göndermesi ile donanmış olan Bu da Nereden Çıktı’nın final sürprizi de hard rock severlere ilaç gibi gelecek cinsten . 
Açıkcası filmi bazı uzayan sahneler hariç sevdim , hatta bol bol güldüm .
Sonra aklıma yerli komedilerdeki eleştirilen küfür ve cinsiyetçilik geldi .
Gerçekten bu ve benzeri durumlar yabancı filmlerde karşımıza çıktığında güldürüyor , yerli komedilerde olunca tu kaka mı oluyordu ?
Bu başlı başına ayrı bir yazı konusu olsa da , bahsetmeden geçemedim .
