Hayal gücünün tavan yapıp , beynimizin duvarlarını hafiften tırmalamaya başladığı hikayelerden biri diyebiliriz Goosebumps : Canavarlar Firarda için .
Goosebumps yazar R. L. Stine’ın çok satan ve çokça olan kitap serisi .
Canavarlar Firarda ise kitaplarındaki karakterlerin bir araya getirildiği , gayet aksiyonel , gayet Hollywood kokan filmi .
Ama buna rağmen kitapların sayfalarından taşan hayal gücüne hayran kalmamak mümkün değil .
Film R. L. Stine’ın da senaryosuna göz gezdirdiği ‘güvenli korkutucu’ imajı üzerinden gidiyor yani yetişkinlerin de izlesin ama çocuklar izlerken daha çok korkunun değil , korkulu hayal gücünün etkisinde kalsın demeye getiriyor .
Sonuçta serinin seri olmasında bir ‘korku’ durumu var .
Serinin menşei 1992 ama birçok çocuk yarı korku yarı komedi bu fantastik seriyle büyüdü ve büyümeye devam ediyor diyebiliriz .
Film dediğim gibi her şeyi harmanlayarak , Stine’ı da kitaplarını saklayarak insanları koruyan gizemli yazar haline getiriyor .
Kitapların büyülü yani kilit altında olmaları , sayfaları açıldığı anda karakterlerin gerçek dünyaya sızmaları ve insanları tehdit etmeleri .
O yüzden bir hayli gizemli başlayan film karakterler gerçek hayata saçıldıktan sonra onları tekrar kitaplarına geri sokma fantezisine dönüşüyor .
Yani biraz ivme kaybı var .
Stine’ın da fazla bir esprisi kalmıyor ama yine de her kitaptan ortalığa saçılan kahramanlar hikayenin biraz daha devamını sağlıyor .
Onları kitaba tekrar sokup , gerçek hayattan uzaklaştırma fikri biraz burucu olsa da yazma fikrinin ön planda olması biraz teselli edici !
Filmin en kayda değer yanlarından biri de baş kötü kukla Slappy .
Tamamen elle kontrol edilen ve pek çok açıdan Jack Black’e benzeyen bu kukla aslında Stine’in kötü yüzü gibi .
Kukla yazarla onun kötü yüzü olarak bir özdeşlik kurduğuna inanıyor , bu da filme güzel bir çekişme katıyor .
Aslında roman uyarlamalarına baktığımızda hepsinin kitaplardan taşan karakterler olduğunu düşünebiliriz .
Yani kitaplar filmler sayesinde kilitleri kırıp bir nevi üç boyutlu gerçek dünyaya taşınıyor ama Goosebumps bunu ayan beyan yapıyor ve seriyi takip edenlerin ilgisini çekecek bir hikaye koyduğunu ortaya düşünüyorum .
Karakterleriyle gerçek dünyada uğraşan bir yazar fikri hiç fena değil , hatta onları tekrar tekrar yazarak dizginleme fikri de gayet zekice .
O yüzden serinin kahramanlarının toplu bir şekilde yer aldığı film kitabın fanlarını tatmin eder gibi görünüyor .
Filmde Köpekbalığı Hikayesi ile Canavarlar yaratıklara Karşı filmlerine imza atan Rob Letterman imzası var .
Letterman 2010 yılında Gulliver’in Gezileri filminde Jack Black ile çalışmıştı , Black’ı bu kez Stine’ın koltuğuna oturtmak da sakınca görmemiş .
Yarı komik yarı ciddi Black gizemli yazar postunu bir güzel kuşanarak filmi çekip çeviriyor .
Tabii film sonunda cama görünmez çocuğun el izini bırakarak serinin devamının geleceğini de muştuluyor .
Bakalım Goosebumps serisi bundan sonra renkli , çeşitli ve ürkütücü kahramanlarıyla nasıl maceralar yaşatacaklar bize !
Kahramanları kitaplardan çıkarıp , sonra onları tekrar kitap sayfalarına hapsetme fikrine çok katılmasam da filmin ilgi çekeceği aşikar ! twitter . com / BanuBozdemir
