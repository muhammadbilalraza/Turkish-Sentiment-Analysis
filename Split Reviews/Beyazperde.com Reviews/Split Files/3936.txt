Kei Ôishi’nin romanından uyarlanan 2007 tarihli Apartment 1303 isimli uzakdoğu filminin yeniden çevrimi olan Apartment 1303 3D , adından da anlaşıldığı gibi kaynak malzemeyi 3D olarak Detroit kentine taşıyor .
Ama klişelerin tozunu alan senaryosu , daha çok bir korku - komediye veya korku filmlerini ti'ye almayı amaçlayan bir filme yakışan oyunculuk performanslarıyla ortaya iki boyutlu bir filmin çıktığını bile söylemek zor .
24 yaşında bir genç kız sürekli kavga eden anne ve ablasından ayrı bir eve çıkmaya karar veriyor ve Detroit'in merkezindeki yüksek binaların birinden ev tutuyor .
Doğrusu Rebecca De Mornay'ın tatil filmi için kamera karşına geçmiş taklitçi bir ev kadını performansıyla yorumladığı alkolik eski yıldızı düşününce genç kıza hak vermemek mümkün değil .
Ama genç kadının şık bir manzaraya sahip olan eve duyduğu abartılı ( gerçeküstü sevinç gösterileri ve danslar ! ) aşk ne yazık ki platonik bir aşka dönüşüyor .
Evde diğer filmlerden bildiğimiz , hatırladığımız bazı tekinsiz olaylar yaşayan kadın bir süre sonra evin kurbanı oluyor .
Daha sonra , benzer bir senaryonun eve yerleşen ablanın da başına geldiğini görüyoruz .
Tabii kayda değer olmayan bazı farklar yok değil ; en azından ' daireler insanları öldürmez , insanlar insanları öldürür ' gibi bir özlü sözü duymak ablaya kısmet oluyor .
Bir zamanlar uzakdoğu korku sineması yaratıcı örneklerle karşımıza çıkardı , yenilik hissi verirdi .
Hatta ilk zamanlarda bu filmlerin esin verdiği Amerikan yapımı filmlerde bile belli bir çabaya şahit olabiliyorduk .
Zamanla uzakdoğu sineması kendi kurallarını ve klişelerini yarattı ve ortalık , eleştiri yazılarında ‘meraklısına dönük’ notu düşülmüş ticari işlerle dolmaya başladı .
Bunlardan uyarlanan Amerikan yapımı filmler ise izleyici için gerçek bir işkenceye dönüştü .
Lafı uzatmaya gerek yok , Daire 1303 3D kötü bir örnek .
Amatörlüğün tanımı korku sinemasında farklılık gösterir ; kötü oyunculuklar , vasat korku efektleri ve makyajlar , eğer filmin atmosfer sorunu yoksa bağışlanabilir .
Ama burada aradığımız hiçbir şey yok .
Detroit'in bugün içinde bulunduğu krizi ve kıyametimsi terk edilmişliği anlatan herhangi bir belgesel kadar korkutmuyor bizi Daire 1303 3D .
Kentlerin iflası korku sinemasının iflasından daha ilgi çekici .
