20'lerin en unutulmaz sahnelerinden birisini 28 Gün Sonra filmine borçluyuz .
Kanadalı müzik grubu Godspeed You !
Black Emperor'ın etkileyici müziği eşliğinde kıyamet sonrası boşalmış Londra sokaklarında çaresizce dolaşan hastane kostümlü Cillian Murphy güçlü bir biçimde hafızalarda yerini aldı .
İngiliz sinemasının usta yönetmeni Danny Boyle'ın imzasını taşıyan yapım tür sinemasını derinden etkiledi .
Benzerleri , komedi versiyonları ve hatta çizgi romanları geldikten sonra , doğal olarak şimdi de devam filmi çıktı karşımıza .
Devam filmlerine alerjiniz mi var ?
Hemen sizi şaşırtacak bir şey söyleyelim : Çok sevdiğimiz Bahis filminin yetenekli yönetmeni Juan Carlos Fresnadillo tarafından yönetilen 28 Hafta Sonra kesinlikle çok iyi bir film .
Boynuz kulağı geçmiş mi bilinmez ama , gölgesinde kalmadığı kesin !
Bildiğimiz devam filmlerine benzemeyen yapım , bir İngiliz televizyon draması gibi başlıyor .
Kilitli kapılar ardında loş bir yaşam süren bir grup insanı tanıyoruz .
İçlerinden birisinin bir anlık bir özlemle dışarıdaki tehlikeyi uzak tutan tahtaları aralamasıyla , Rage virüsü ile zombileşen insanlar eve doluşmaya başlıyor .
Sonraki aksiyon sekansının son dönemde gördüklerimizin en iyisi olduğunu rahatlıkla söyleyebiiriz .
Yeniden yapım Ölülerin Şafağı'nın açılış sekansının en iyisi olduğunu düşünüyorsanız , mutlaka Fresnadillo'nun zombilerini izlemelisiniz .
Usta yönetmen Boyle'ın 28 Gün Sonra'da kullandığı hızlı kurgu tekniğini daha da ileri götürmüş yönetmen .
Hatta izleyicinin kovalamacıyı eksiksiz takip etmesine olanak yok , diken üstünden inmeden öyle bir sahnenin nasıl çekilebileceğini düşünmeden edemiyorsunuz .
Açılış sekansının tadını bol bol çıkarın çünkü sakinleşmek için zamanınız olacak .
Bu bölümün ardından yönetmen bizi kontrol altına alınmış , kısmen güvenliği sağlanmış bir Londra'ya davet ediyor .
İngiltere , Amerika'nın da yardımı ile tehlikeli virüsü kontrol altına almış ve Londra'da eski günleri aratmayan bir yaşam alanı yaratılmış .
Sürekli çevredeki daireleri izleyen nişancılar ise çatılarda bekleyerek olası bir tehlikeyi uzak tutuyor .
Filmin başındaki çatışmadan karısını bırakarak sağ kurtulan Don , bu gelişmeler üzerine çocuklarını geri çağırıyor ve yeni bir yaşama başlamak istiyor .
Fakat çocukların yasak bölgelere giderek annelerini bulmasıyla virüs yeniden yayılmaya başlıyor .
28 Hafta Sonra , öncülüne göre daha politik bir film .
Bu anlamda zombi filmlerinin unutulmaz yönetmeni George Romero'nun Ölüler Ülkesi'ni andırıyor .
11 Eylül sonrasının panik ve paranoya ortamından fazlasıyla etkilenen İngiltere'nin aşırı güvenlik merakı kendi vatandaşlarını bile bezdirmiş durumda .
Fresnadillo'nun filminde güvenlikçiler virüsün yayılmasını engellemek için " temizlik " yaparken zombilerle sıradan vatandaşları bir tutuyorlar !
Devam filminin mücadelecileri , virüsle birlikte yetkililerden de kaçmak zorunda kalıyorlar .
Bu seri sona erdiğinde virüsle birlikte bütün insanlık da yok olursa hiç şaşmamak gerek .
Bu durum size de ortadoğudaki savaşı hatırlatmıyor mu ?
Devam filmleri hakkında bildiklerinizi kısa süreliğine unutun .
İspanyol yönetmen , aksiyonu ve gerilimi fazlasıyla yüksek , sıkı bir filme imza atmış .
Kanlı , hatta kimi sahneleri gerçekten tüyler ürpertici olmasına rağmen , terör ve paranoya döneminin bilincinde , aklı başında bir film var karşımızda .
Ayrıca " canavar filmi "
Host'un çok övülen bir erdemi burada da karşımıza çıkıyor .
Zombi filmlerinde sıkça rastlamadığımız güçlü karakterler ve aile hesaplaşması , cesaret , dürüstlük , ahlak gibi konu ve kavramlar filme doğru bir şekilde yerleştirilmiş .
Ama bunlara aldanarak bir aile filmi de beklememek gerekiyor .
Aileler mutlu sonları sever ; " 28 " serisinin yapımcıları ise pek sevmiyor .
2007'nin en iyileri yavaş yavaş belli oluyor !
