Taş Devri ( The Flintstones ) çizgi filmi ile büyüyen çocukların çocukları , yeni nesil animasyon Crood'lar 2 : Yeni Bir Çağ’ı ebeveynleri ile birlikte zevkle izleyecek .  
2013’te vizyona çıkan serinin ilk filmi Crood’lar ( The Croods ) beğeni toplayınca 2015’te “Dawn of the Croods” ismiyle ilk filmin öncesini anlatan bir çizgi film serisi Netflix’te yayınlandı .
Serinin ikinci filmi Crood'lar 2 : Yeni Bir Çağ , 2013’ten beri aslında gündemde olup , pandemi döneminde ekibin filmi evlerinden tamamlamasıyla 2020 Kasım’ında Amerika’da izleyicisiyle buluştu .
Neanderthal ve homo sapiens karışımı , mağarada yaşayan Crood ailesinin yolunun kendilerinden daha gelişmiş ( ! ) Üstünsoylar ailesi ile çakışmasını konu edinen film görsel bir şölen .
Tarih öncesinde , hayalleri zorlayan bir dünya içerisinde görkemli sahnelere tanık olacaksınız .
Pandemi sebebiyle uzun bir aradan sonra sinemada gördüğüm ilk film olarak , tüm beyaz perdede gözlerimi gezdirerek detayları atlamamaya çalışıp heyecanla izledim .
Hiç göremeyeceğimiz bir tarih zamanı , farklı hayvan , yaşam alanları ile Crood’ların evreninde yaşama isteği uyanıyor .  Bir DreamWorks projesi olarak film ekibinin portfolyosuna baktığımızda görsel dünyanın niteliğini tahmin etmek mümkün .
Kung Fu Panda , Trolls gibi filmlerde çalışmış Joel Crawford’un yönetmen koltuğundaki ilk sinema filmi olsa da bizlere derli toplu bir iş sunmuş .
Filmin seslendirme sanatçıları tam bir ünlüler geçidi .
Nicolas Cage , Emma Stone ,  Ryan Reynolds gibi isimler karakterleri seslendirirken ülkemizde film Türkçe seslendirmeyle çıktı tabii .  
Filmin hedef kitlesi yalnızca çocuklar dersek haksızlık olur .
Absürt espri anlayışı , günümüz hayatının modern sorunlarının tarih öncesi zamana uyarlanması , her karakterin kendine has komik özellikleri yetişkinlere de keyifli seyir zamanı vaat ediyor .
Crood ve Üstünsoylar ailesinin ortak düşmanı yumruk atan maymunların ( punch monkeys ) senaryoya katılmasıyla da aksiyon ve komedinin dozu artıyor .  Filmin çocuklara yönelik mesajları da ilk filmdeki gibi aile olmanın , birlikte hareket etmenin ve farklılıklarımıza rağmen empati kurmanın önemini vurguluyor .
Benim açımdan etkileyici tarafı ise kadın karakterlerin güçlü yansıtılması .
Fiziksel olarak kuvvetli olsan da kırılgan olabilir , kırılgan fiziksel yapınla cesaretli olabilirsin ve sevdiklerini kurtarmak için çabalayabilirsin .
Ne de olsa henüz prenseslerin üzerine sarayların inşa edilmediği bir zamandan bahsediyoruz .  Sonuçta film , dönemini düşününce akla Buz Devri serisini getirerek , bu kadar büyük bir başarı yarattı mı ?
Hayır .
Fakat filmin kendine has espri anlayışı tüm film boyunca güldürüyor , aksiyon sahneleri heyecanlandırıyor , en çok da yaratılan dünya büyülüyor .
Gerçek bir dev ekranlarda izlenilesi film .
Bir uyarı , punch monkey’lerin yumrukça dilini bilmiyorsanız konuşmayın : )
