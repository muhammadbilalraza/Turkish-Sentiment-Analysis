Ata Demirer ve Hakan Algül'ün başarıyla devam ettirdikleri Eyyvah Eyvah serisi oturmuş öykü yapısı , belli bir düzeyi olan esprileri ve başarılı yönetimiyle seri olmanın hakkını verdi .
İlk iki öyküde yakalanan duygusal komedi burada yerini biraz Demet Akbağ'ın canlandırdığı Firuzan karakterinin şovuna bıraksa da öykü bu şova ısrarla tutunmaya çalışıyor .
İkinci öyküyle baraber İstanbul'dan taşraya doğru yol alan filmin en büyük kurtarıcısı başarılı bir biçimde filme yedirilen durum komedileri .
Arka arkaya çekilen iki filmin arasına bir de Berlin Kaplanı sıkıştıran ikili umduklarını bulamayınca daha garanti ve başarılı komedisi olan Eyyvah Eyvah'ın ipine asılmış görünüyor ki isabetli tercih .
Eyyvah Eyvah 3'te Firuzan ve Hüseyin Badem'in ayrılan yolları Firuzan'ın gönül kırıklığını dindirmek için Geyikli'ye gelmesiyle tekrar kesişiyor ve öykünün kahramanları teker teker bu taşra kasabasında toplanıyor , başları derten kurtulmayan ikili bu kez asıl hedef olmayıp , oyunu bozmaya çalışan küçük ' çakalar ' kıvamında ortalıktalar .
Hüseyin ve Müjgan'ın aşkını doğan çocukla pekiştirmek yerine bastıran film hikayeyi ilerletmek için isabetli yeni roller yaratmış ki , Serra Yılmaz'ın canlandırdığı Mercedes karakteri bir hayli orijinal diyebiliriz .
Özellikle de Yılmaz'ın yılandan kaçarken kendisini yuvarladığı , toza toprağa atıp üstüne bir de takla attığı sahneler bir hayli konuşulacak gibi , şimdiden kült bile olmuş olabilir !
Tabii kasabaya dadanan üçkağıtçı organizatör rolünde Cengiz Bozkurt'u da unutmamak gerek .
Ama filmin asıl kozu gerçekten de Firuzan karakteri .
Demet Akbağ Hükümet Kadın'da ortaya koyamadığı yeteneğini burada adeta döktürüyor ve filmin komedisini Demirer'le beraber sırtlanıyorlar .
Fakat yine de bu seriden başka bir film çıkar mı ki diye düşünmeden edemedim izlerken .
Çünkü öyküyü kasabaya taşıyarak bir anlamda kısıtladı , şimdi ya orijinal karakterlerle güçlü bir şekilde desteklemesi gerekecek ya da kendi karakterinin duygusal komedisini biraz daha fazla ön planda tutması gerekecek Ata Demirer'in .
İlk iki filmde komedi daha hakimdi .
Bu filmde dikkatimi çeken başka bir şey de Firuzan karakterini bir anlamda " Recep İvedik " karakteri gibi görmem oldu , o da şöyle ; Recep İvedik'in eleştirdiği tüm yapı ve insan modelini üzerinde taşıyor ve oradan mesaj yolluyor adeta .
Gittikçe deforme olan yüzü bunu daha da hissettiriyor .
Bu olumsuz bir durum değil , karakteri ve hikayeyi güçlendiren bir şey .
Eyyvah Eyvah Yeşilçam öykülerinin sıcaklığını , dokunaklı ve kesinlikle samimi esprili algısıyla aktardığı için bu denli sevildi , tutuldu .
Bir de Demirer'in sulu sepken komedi anlayışı yerine Zeki - Metin tadında partneriyle samimi bir şekilde paslaştığı bir komedi anlayışını benimsediği için .
Üçüncü filmde bu formül biraz sekteye uğramış görünse de filmin bir hayli eğlenceli olduğunu söylemek isterim .
İzleyeni güldürecek , öyküsüyle değil ama yarattığı durum komedisiyle seyircisini memnun edecek bir üçüncü film var karşımızda .
Bu da yetkin bir başarı gibi duruyor .
