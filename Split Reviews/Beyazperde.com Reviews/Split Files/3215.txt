Kukuriku : Kadın Krallığı , bir masal dünyası sunuyor bize .
İnsanların Perihan ve Babaruhi adlı iki ilaha inandığı , zaman ve mekandan soyutlanmış bir dünya kuruyor filmin yaratıcıları karşımızda .
Babaruhi kutsal bir sopa figürünü erkeğe verdiği için , yeryüzünde erkekler hakim .
Eşi Perihan ise ona karşı cinsellik kozunu kullanıyor ve Babaruhi'nin sopayı kadına vermesini sağlıyor .
İnancı , hakimiyet kadınların elinde olursa dünyanın daha iyi bir yer olacağı .
Tabii ki yanılıyor .
Kadınlar da egemenken erkeklerden farklı davranmıyorlar .
Sinemamızda daha önce işlenmiş ( Tersine Dünya ) ama yine de potansiyeli olan bir fikir var ortada .
Yönetmenin beyazperde . com'a verdiği röportajdan öğrendim , bu fikrin bir Pers tiyatro oyunundan alındığını .
Ancak film , kaba bir şekilde tanımlanmış erkek ve kadın rollerinin tersine çevrilmesi esprisinden başka hiçbir şekilde değerlendiremiyor bu potansiyeli .
Erkekler kadınsı davranıyor , kadınlar erkeksi ; erkekler kadınlarla özdeşleştirdiğimiz kalıp bazı cümleleri kullanıyorlar , kadınlarsa sırf cinsel tatmin peşinde koşup eşlerini eziyorlar .
" Kadın değil misiniz , hepiniz aynısınız " veya " Erkeğin sırtından sopayı , kucağından sıpayı eksik etmeyeceksin " falan derken aslında tek bir espri yaklaşık 110 dakika boyunca tekrarlanıyor , tekrarlanıyor .
Bunun üstüne , naif ve basmakalıp mesajlar .
Gişe getireceği düşünüldüğü için mümkün olduğunca belden aşağı espriler .
Bez Bebek dizisi tadında görsel efektlerle süslü bir açılış sekansı .
Bir de eğreti duran müzikal denemeleri .
Oyuncuların ağızlarının şarkıya hep uymasını beklemeyin ama .
Veya şarkıların stüdyoda kaydedildiğinin belli olmamasını .
İlk filmini çeken Serkan Ok'un Ezel Akay filmlerinin takipçisi bir üslup oluşturmaya çalıştığı anlaşılıyor .
Yer yer çok amatörce ve televizyonvari ama yer yer de cesurca tercihleri var , hakkını teslim etmek gerek .
Filmin gece bloğunda , uzunca bir süre , tüm karakterleri sadece silüet olarak izlediğimiz bir kısım var .
Bir gölge oyunu izliyormuşuz gibi .
Popüler sinema yapmaya soyunan çoğu yönetmenimizin cesaret edemediği şeyler bunlar .
Ok ise başarılı görüntü yönetmeni Vedat Özdemir'den iyi faydalanmış .
Gerçekten de filmin en büyük artısı görüntü yönetimi .
Fakat işte yine zayıf senaryonun her şeyi kilitlediği bir durumla karşı karşıyayız .
Tek başına bir filmi taşımaya yetmeyecek , yeterince güçlü ve sinemasal şekilde de senaryolaştırılamamış bir fikir var karşımızda .
Masalsılığın arkasına saklanınca , filmin kadın - erkek eşitliği konusunda sağlam bir fikirsel zemine oturmadığı , ayrıca kadınları da gayet aşağılayıcı bir noktadan değerlendirdiği gözden kaçmıyor .
Dolayısıyla oyuncuların iyi niyetli çabaları da yetersiz kalıyor , filmin kalburüstü prodüksiyon nitelikleri de .
Son derece şahsi bir görüşümü de belirterek yazımı tamamlamak istiyorum : Adı Kukuriku olan bir filmin iyi gişe yapması mümkün değil bence .
Biraz öngörülü davranmak lazım bu gibi konularda .
