72. Altın Küre Ödülleri’nde adaylıkları ( En İyi Komedi Filmi ve komedi dalında En İyi Erkek Oyuncu ) bulunan ‘’Benim Komşum Bir Melek ( St . Vincent ) ’’ , senarist – yönetmen Theodore Melfi’nin ilk uzun metraj filmi .
Melfi’nin , evlat edindiği 11 yaşındaki yeğeni tarafından taçlandırılma sürecinde yaşadıklarından esinlenerek oluşturduğu hikaye , küçük bir çocuğun yardımıyla görünmez olanı görünür kılmaya çalışıyor .
Sinema seyircisi huysuz ihtiyar hikayelerine aşina .
Hayata uyum sağlamak gibi bir derdi olmayan ihtiyar adamla küçük bir çocuğu buluşturan ‘’Benim Komşum Bir Melek’’ de  –görünürde - aşağı yukarı aynı formülle ilerliyor .
Ancak Melfi , çıkış noktasına sadık kalarak karakterin ‘dönüşüm’üne odaklanmadan anlatıyor hikayesini ve ana karakterinin dışındaki dünyaya da şans tanıyor .
İşin içine Katolik okulunu , hamile bir striptizciyi ve saksı içinde de olsa Amerikan bayrağını katarak epey de eğleniyor .
Daha ilk dakikada anlıyoruz ki , genel ahlaki değerlerin uzağında kalan , değil çocuğunuzu emanet etmek , komşu dahi olmak istemeyeceğiniz biri Vincent ( Bill Murray ) .
Oliver ( Jaeden Lieberher ) ise babasını terk eden annesiyle birlikte yeni hayatına alışmaya çalışan ufak tefek bir çocuk .
Henüz düzenini kuramamış ve ‘iyi eş olamayan iyi baba da olamaz’ çıkarımına sıkı sıkıya bağlı kafası karışık anne , çocuğunun ( iyi ) eğitimi için okul seçiyor belki ama gününün ve hayatının geri kalanı için ‘yanlış’ kapıyı çalıyor .
Melfi , Oliver aracılığıyla o kapıdan girip Vincent ile tanıştırıyor bizi .
Günümüzde , herhangi bir iyiliğin kalıplara sokulmadan geçer not alması zor .
İyiliğin , biçiminden niyetine sorgulandığı , insana yapılacak olsa ‘hangi türüne ? ’cilerin , hayvana yapılacak olsa ‘ona kadar kimler var daha’cıların radarına takılmadan denize ulaşması neredeyse imkansız .
Bir de zamanını at yarışı oynayarak , müdavimi olduğu bar ve striptiz kulübünde geçiren ‘biricik’ olmanın çok uzağındaki Vincent’i düşünün .  Haftanın iki yabancı filminden biri olan eğlenceli olduğu kadar dokunaklı ‘’Benim Komşum Bir Melek’’ sonu daha başından belli hikayesi ve klişelerine rağmen sıkmayan , oyunculukları ve karakteriyle ilgiye değer bir film .
Normal koşullarda yolları kolay kolay kesişemeyecek karakterleri bir araya getiren ve felaketle de sonuçlanabilecek hikayenin çekiciliğinde , Bill Murray ile - ismini not ettiğimiz
- Jaeden Lieberher dışında , Melissa McCarthy , Naomi Watts ve Chris O’Dowd gibi isimlerin de payı var . ‘’Grumpier Old Men’’ ikilisi Walter Matthau ile Jack Lemmon , Dickens klasiği ‘’A Christmas Carol’’ın soğuk kalpli ihtiyarı Ebenezer Scrooge , ‘’As Good As It Gets’’in Melvin’i Jack Nicholson ya da - bütününde yer almamasına rağmen - ‘’Little Miss Sunshine’’ ile Oscar heykelciğini kucaklayan Alan Arkin …
Listeyi uzatmak mümkün elbette .
Birbirlerinden farklı tarzlarda olan bu örnekleri ortak paydada buluşturansa kimi huysuz , kimi çapkın , kimi çılgın , kimi bencil ama hemen hepsi defolu yaşlı adamları …
Ve en eğlenceli bölümlerin altını mükemmel zamanlamayla çizen Bill Murray : Hiç şüphe yok ki , ( listeye kaçıncı sıradan girer bilinmez ) ‘aziz’ kavramıyla ‘’ev alma komşu al’’ deyişine yeni bir bakış açısı getiren Vincent’i ve hikayesini sevmemizin en büyük nedeni .
Twitter . com / hilalcetinder
