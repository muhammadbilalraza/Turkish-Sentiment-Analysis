Hain , Bush dönemi'nin " teröre savaş " karmaşasından bir anlam çıkarmaya çalışan , iki tarafı da objektif gözlerle incelemeyi amaçlayan bir global terörizm gerilimi olarak Syriana , Yalanlar Üstüne ve Krallık gibi örneklere katılıyor .
Film , her ne kadar Amerikan başkanı Barack Obama'nın Müslüman dünya ile bir köprü kurmayı amaçladığı Kahire konuşmasından bir hafta sonra Türkiye'de vizyona girse de , aslında Amerika'da yaklaşık bir sene önce vizyona girdi .
Yani Hain , Bush dönemine ait son politik gerilimlerden biri .
Bu yaklaşımla bakıldığında filmin son repliği o dönemin liderlerinin en büyük hataları olan iletişimsizliği ve saygısızlığı etkili bir biçimde özetliyor .
Hain , iki taraf arasında kişisel bağlantılar kurabilmek , aslında hepimizin ne kadar eşit olduğunu vurgulayabilmek için bazen biraz fazla saf ve didaktik seçimlerde bulunuyor .
Amerikan Özel Operasyon birimine hizmet ettikten sonra düşman tarafa geçtiğinden şüphelenilen Samir Horn'u ( Don Cheadle ) kovalayan FBI ajanı Roy Clayton ( Guy Pearce ) , bir sahnede küçükken peder babasının K'nin yaktığı haçları nasıl söndürdüğünü anlatıyor .
Bu monoloğun amacı Hristiyan fanatizminden örnek vererek her dinde benzer şiddet ve hoşgörüsüzlüğün bulunduğunu açıklamak .
Fikir olarak doğru , fakat senaryo ele alındığında bu kadar empatik bir yaklaşımın bir FBI ajanından geldiğine inanmak zor açıkçası .
Dindar Hristiyan bir aileden gelen , İslamiyet üzerine doktorasını yapmış FBI ajanı karakteri , iki dünya arasında köprü kurmayı kolaylaştırmak için fazla elverişli bir yaratım .
Guy Pearce'ın kulak tırmalayan güneyli aksanı da ele alındığında bu klişe karakterin gerçek hayatta oluşmasına inanmak zor .
Yalanlar Üstüne'de Russell Crowe'un canlandırdığı , tanımadığı insanları ölüme yollarken aynı anda çocuğunu okula bırakan umarsız ajan tüplemesi daha gerçekçi bir yaklaşım .
Diğer yandan filmin süresinin çoğunluğu boyunca hangi tarafta olduğunu tahmin etmemizi zorlaştıran , ciddi bir iç çatışmadan yakınan " hain "
Samir performansı ile Don Cheadle , filme harcanacak bilet parasının hakkını veriyor .
Her ne kadar filmin diğer terörist karakterleri de FBI ajanları kadar senaryoya fazla elverişli tiplemeler olsa da ( Üç Kral'dan beri her filmde " sempatik terörörist " i canlandıran Said Taghmaoui'nin Omar karakteri mesela ) , Cheadle'ın karakteri hikayeyi dengeliyor .
Hain , süresinin çoğunluğu boyunca hikayesini gerçek dünyadan esinlenen olaylarla yürütmeyi başarıyor , Bourne serisi kadar sürükleyici olmamasına rağmen benzeri bir hava yaratıyor .
Fakat filmin otobüs finali bir Hollywood filmi için bile pratik gerçekçiliğin sınırlarını zorlamakla kalmıyor , gayet gülünesi bir son yaratıyor .
Deneyimsizliğine rağmen gayet yerinde bir yönetim sunan Jeffrey Nachmanoff'un yönettiği , Nachmanoff ile Steve Martin'in ( Evet , bildiğimiz Steve Martin ) yazdığı Hain , en azından geride kalmasına dua ettiğimiz bir dönemin son incelemelerinden biri olarak izlenmeyi hak ediyor .
