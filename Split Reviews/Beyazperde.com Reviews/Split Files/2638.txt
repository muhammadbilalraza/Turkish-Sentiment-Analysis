Çocukken beynimiz şimdi olduğundan çok farklı çalışır .
Bir anda her kelimenin anlamını öğrenmek , her harekete bir anlam yüklemek isteriz .
Hayatımızda boşluklar yoktur .
Gerek bize söylenen , gerekse etrafımızdan duyduğumuz her olaya bir anlam veririz .
Onlarla aklımızda boş kalan yerleri doldurmaya çalışırız .
Ancak hayat bir yarışma programı gibi soru cevap şeklinde gitmez zaman zaman .
Başımıza beynimizin gerekli açıklamayı bir türlü yapamadığı olaylar gelir .
Onların üzerini de anlamsızlıklarla örter çocuk aklımız .
Beş altı yaşlarındayken yaramaz abla veya ağabeylerimizin bizlere anlattığı anlamsız korku hikayeleriydi .
Yatağımızın altında , dolaplarımızın içinde saklanan korkunç ' öcü'lerin bizleri alıp götüreceğine inanıp durduk .
Akşamları annelerimizin yanında uyurduk .
Işıklar kapanmasın diye ısrar ettik .
Amerikalı'ların Boogeyman olarak adlandırdıkları yaratıklar .
Prodüktörlüğünü Sam Raimi'nin , yönetmenliğini ise Stephan Kay'in yaptığı Karabasan ( 2005 ) , aynı hikayeyi babasından dinleyip , korkularının üstesinden gelemeyen bir karakterin öyküsünü anlatıyor .
Genel anlamda sıradan bir korku filmi olmaktan öteye gidemese de daha derin bir değerlendirmeyle seyirciye farklı sorular sormayı başarıyor .
Film , daha en başından temelleri 17. yüzyıla kadar dayanan bütün gotik elemanları bir sahnede toplamayı başarıyor .
Rüzgarla uçuşan perdeler kapkaranlık bir odada şekilsiz gölgeler yaratıyor .
Dalları her an insanı kapıp kaçıracakmış izlenimi veren ağaçlar sisli gecelerde tüm heybetleri ile dikiliyorlar .
Sessizliğin içinde duyulan su sesleri , rüzgar uğultuları tüyleri diken diken etmeye yetiyor .
Özellikle seslere yapılan vurgu filmde insan psikolojisi üzerine derin gözlemler yapıldığını kanıtlıyor .
Ve yönetmen böyle bir atmosfer yaratarak seyircinin ilgisini hemen üzerine çekiveriyor .
Hikayenin başında , baş karakterimiz Tim küçükken sözde , babasını boogeyman'in kaçırdığına tanık oluyor .
Ancak ilerleyen dakikalarda anlıyoruz ki Tim sekiz yaşındayken babası evi terk etmiş .
Ve karakterimiz küçükken anne ve babası arasında geçen bir tartışmaya tanık olmuş ; tartışmanın konusu ise babasının Tim'e boogeyman hikayesini anlatıp korkutması .
Bu durumda Tim'in çocuk aklıyla babamı boogeyman alıp götürdü diye düşünmesi pekte şaşılacak bir durum değil .
İşte bu noktada hikayenin kendisine bir yön belirleyip o doğrultuda gitmesi gerekiyor .
Bizlere ya her şeyin Tim'in hayal gücünden ibaret olduğunu söyleyecek ya da her şeyi ters yüz edip bizlere boogeyman'in varlığını kanıtlayan sağlam tezler sunacak .
Oysa film , her iki yöne de gitmeye çalışırken kendisine sağlıklı bir yol çizmeyi başaramıyor .
Ve sanki bir spiralin içindeymişçesine dönüp dolaşıyor .
En sonunda da kayboluyor .
Yönetmen filmin başından itibaren verdiği ip uçlarıyla Tim'in çocukken geçirdiği travmatik bir kayıp sonucunda şizofreniye yakın bir hastalığı olabileceğini destekliyor .
Kamera hareketleri sayesinde Tim'in boogeyman ile karşılaştığında , seyirci dünyayı panik atak krizi geçiren bir insanın gözlerinden görüyormuş hissine kapılıyor .
Hikayenin içinde neredeyse filmin sonlarına kadar kimsenin Tim'in söylediklerine inanmayışı seyirciyi de etkiliyor .
Herkes Tim'in hasta olduğunu , çocukken yaşadığı kayba hala çocukça anlamlar yüklediğini düşünüyor .
Ancak bir anda olayın içine kayıp çocuk vakaları , kızını boogeyman'den geri almaya çalışan zavallı bir baba figürü giriyor .
Ve hikaye daha en başından seyirciyi başka bir yöne çektiği için inandırıcılığını kaybediyor .
Neyse ki insanı koltuğundan sıçratan klişe efektler ve kamera hareketleriyle de olsa film temposunu bir an olsun düşürmüyor .
Filmin ortasında kendisini hikayeden tatmin olamamış bir halde bulan izleyici de bu görsel ögelerle oyalanmada çare buluyor .
Gotik , zamanında içinde yaşanılan toplumu eleştirmek , anlamsız korkulara zihinsel bir anlam kazandırmak amacıyla ortaya çıkmış , bilim kurguya annelik etmiş bir akım .
Filmde ise belirli kalıplar içine sıkıştırılıp , felsefesini yitiriyor .
Hikayenin içinde sadece yadırgatıcı bir görsel öge olmaktan öteye gidemiyor .
Ve bana göre Karabasan'da çok daha anlamlı bir sonuca bağlanabilecek mitolojik bir hikaye , kendi kendini çözümleme çabası içinde kaybolup , gidiyor .
