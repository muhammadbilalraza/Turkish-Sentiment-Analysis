Son birkaç yıldır art arda gelen korkunç performansları nedeniyle içinde Kevin Costner'ın bulunduğu filmlerden kaçar olduk neredeyse .
Belki sadece filmler yeterince ilgi çekici değildi ya da bir zamanlar hayranı olup her yeni filmini heyecanla beklediğimiz bir aktörün yitip gidişine tanık olmak istemedik .
Mike Binder yönetmenliğindeki Kevin Costnerlı son film Öfkeli Aşıklar ( 2005 ) ise kendimizi bu tarz bir önyargıdan kurtarıp , ona yepyeni bir şans vermemiz için son derece iyi bir neden .
Hayat boyu içimizi kemirip duran duygularla ilgili bir film Öfkeli Aşıklar .
Günlük yaşantılarımızda karşılaştığımız her problemde elimizde olmaksızın kendimizi kollarına bıraktığımız kızgınlık duygusuyla ilgili .
Sadece bununla kalmayıp , aile ve kadın erkek ilişkilerini de irdeleyen film , ilerleyen zamanın insanın önüne ne gibi değişik engeller çıkarabileceğini de gözler önüne seriyor .
Ve tüm bunlara kadın bakış açısıyla yaklaşıp , erkeklerin dünyasının bu konulardan uzak tutuyor .
Film , aynı evin içinde yaşayan on beş ile yirmi beş yaşları arasındaki dört kız kardeş ve annelerinin , babaları ortadan kaybolduktan sonra yaşadıkları iç ve dış çatışmalar üzerine kuruluyor .
Her karakterin başına gelen bireysel bir olay dönüp dolaşıp hep aynı noktaya , içte yaşanan öfke fırtınasının bir insanın hayatını nasıl etkileyebileceğine bağlanıyor .
Kızgınlık duygusunun doğurabileceği problemlere iki türlü yaklaşan film , bu yöntemle çok öfkeli olmak ve tam anlamıyla öfkesiz bir hayat yaşamak arasında bir denge kuruyor .
Ve yansıttığı her iki boyutta birbirlerinin anlamını pekiştiriyor .
Böylelikle seyirci , filmin içine çekiliyor .
Hikayenin bir yanında giderek büyüyen ve fiziksele dökülemeden sadece sözlerle ifade edilen bir kızgınlığın kurbanı olmuş anne karakteri Terry'nin , kine boğulmuş hayatını izliyoruz .
Kızları ile dayanılmaz bir iletişimsizlik içinde yaşayan ve kocasının kendisini terk ettiği düşüncesiyle çözümü alkolde arayan Terry'nin hayatı , öfkenin doğurabileceği kötü sonuçların ta kendisi .
Hikayenin diğer tarafında karşımıza çıkan Danny karakteri ise , hayatını hırstan ve öfkeden arındırmış , öylesine yaşayan beysbol emeklisi bir alkolik .
Bu yaşayışta gözlemediğimiz şey ise hayata karşı hiçbir kızgınlık beslememenin bir insanı hiç düşünmeden ve hiç hissetmeden yaşanan hareketsiz bir hayata kurban edebileceği .
Bu iki ana temanın birbirine sımsıkı bağlarla ve son derece iyi tasarlanmış bir kurguyla bağlandığı filmde , Terry'nin kızları Andy , Emily , Hadley ve Popeye'nin başlarından geçen bir takım küçük olaylar da ana fikri besliyorlar .
Ve ortaya hiç öfkesiz yaşanan bir hayatın hayat olmayacağı gibi , öfke dolu bir hayatın da bunun eş anlamlısı olduğuna dair bir mesaj çıkıyor .
Öfkesiz bir evde yapayalnız yaşamak yerine , kontrol edilmiş bir öfkeyle dolu gerçekten yaşayan ve nefes alan bir evde yaşamanın başına ne gelirse gelsin insanı yeniden hayata bağlayacağı tezi filmde başarıyla savunuluyor .
Bu sayede seyirci mesajı alıyor ve ikna oluyor .
Karakterlerin başlarına gelen her şeyin kadın bakışıyla yorumlandığı Öfkeli Aşıklar , bir kadının hangi yaşlarda ne gibi problemlerle karşı karşıya kaldığını gözler önüne sermek gibi bir kaygıyı da içinde barındırıyor .
Bunu seyirciye yansıtmak için de ana karakterlerini farklı yaşlardaki kadınlar arasından seçiyor .
On beş yaşındaki bir kızın hayata karşı kızgınlığının sebepleri ile yirmi beşindeki ablasının problemleri paralel olarak kurgulanıyor .
Tüm bu problemlerin ana karakter Terry'nin çevresinde döndüğü de düşünülürse ortaya , nesiller arasındaki farklılıkların da vurgulandığı çok iyi kurgulanmış bir hikaye çıkıyor .
Tüm değişik karakterlerin iç içe kurgulanan hayatları , diyaloglarla besleniyor .
Ve aktarılmak istenen tüm düşünceler son derece temiz olarak seyircinin kafasında yer ediyor .
Öfkeli Aşıklar'ın , vermek istediği mesajı bu kadar açık ve anlamlı bir dille aktarabilmesinin en önemli nedenlerinden biri de oyuncu kadrosu .
Terry , rolünde izlediğimiz Joan Allen , oldukça sahici ve içten bir performans sergiliyor ve filmin yıldızı oluyor .
Onüç ( 2003 ) te canlandırdığı Tracy karakteri ile bizleri kendisine hayran bırakmış Evan Rachel Wood ve Kevin Costner başta olmak üzere , Keri Russel ve Erika Christensen'in besleyici performansları da filme anlam katıyor .
Ve Öfkeli Aşıklar izlendikçe keyif alınacak , oldukça anlamlı ve duygusal bir filme dönüşüyor .
