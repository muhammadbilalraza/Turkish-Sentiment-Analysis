Geçen yılın en komik filmi Felekten Bir Gece'nin başarısının ardından yönetmen Todd Phillips ve o filmde akli yeterliliği tartışılır Alan rolü ile " pek tanınmayan alternatif komedyen " den Hollywood'un en aranan oyuncularından biri haline gelen Zach Galifianakis , Due Date / Git Başımdan ile bir kez daha bir araya geliyor .
İlk olarak , elde Felekten Bir Gece boyutunda bir komedi klasiği olmadığını belirtmek isterim .
Kanımca bir komedinin başarılı olması için en az üç " gülmekten altıma edecektim " dedirten sahne , ve bu sahnelerin etrafında ilginç karakterler ve elle tutulur bir hikayenin bulunması lazım .
Git Başımdan , bu üç kriterden sadece ilkine sahip .
Haliyle yönetmen Phillips , Galifianakis'in Felekten Bir Gece'de son sınırına kadan kullandığı vurdumduymaz fizikalitesini ve apaçık " edepsiz " liğini Git Başımdan'da da olabildiğince kullanıyor .
Filmin konusunu özetlememiz gerekirse , en kısa yolla " ultra saftorik " olarak tanımlayabileceğimiz Ethan ( Galifianakis ) , favori şovu İki Buçuk Adam'da rol kapmak amacıyla Hollywood'a yola koyulur .
Çocuğunun doğumuna yetişmeye çalışan , fakat çoğunluğu Ethan'dan kaynaklanan terslikler yüzünden durmadan geride kalan ucundan züppe Peter ( Robert Downey Jr . ) , binlerce millik yolculuğu tanımadığı bu " aktör " ile geçirmek zorunda kalır .
Bu yolculuk boyunca karakterlerimizin başına gelen terslikler gayet komik .
Özellikle bir sahnede parasızlıktan arabada uyumak zorunda kalan Ethan'ın , Peter yanındayken uyumak için kullandığı yöntem , bundan uzun zaman sonra hakkında halen konuşturacaktır .
CV'sinde Old School ve Felekten Bir Gece gibi komediler bulunan Phillips'in kahkahaları birbiri ardına sıralamayı iyi bildiği kesin .
Fakat sıra , bir grup erkek karakter arasında geçen her yol filminin temeli olan " erkekler arasında oluşan duygusal bağ " a geldiğinde , çoğunlukla Ethan'ın yeni vefat eden babası hakkındaki bu sahneler , sanki filme dramatik bir ağırlık katmak için son anda senaryoya sıkıştırılmış gibi .
Bazen bir filmin neden başarısız olduğunu en kolay yoldan açıklamanın yolu , o filmin başarısız olduğu her noktada , başarılı olan başka bir filmi örnek vermekten geçer .
Geçen yıl vefat eden , 80'lerin gençlik filmleri ile tanınan John Hughes'un Steve Martin ve John Candy'li yol filmi / komedi klasiği Planes , Trains & Automobiles ile haşır neşir olan seyirciye Git Başımdan'ın konusu ve yaklaşımı tanıdık gelecektir .
Git Başımdan'da Robert Downey Jr . , tutucu Steve Martin karakterine bürünmeyi az çok beceriyor .
Fakat sıra o sıkıcı tutuculuktan içten gelen bir duygusallığa dönüşmeye geldiğinde bu dönüşüm , Martin'inki gibi organik değil , tam tersine fazla zorlama gibi duruyor .
Sıra Galifianakis'e gelince .
Tanıdıklara 2006'nın 2007'ye yol verdiği yılbaşında Galifianakis'in stand - up şovuna gideceğimi söylediğimde " o da kim ? " gibi bir tepki aldığımı hatırlıyorum .
Şovunda bir dolu alternatif ve çılgın teknikler kullanan Galifianakis'in bir gün bu denli mainstream bir yıldız olacağı aklımın ucundan bile geçmezdi .
Galifianakis'in kendisi bile bu popülaritenin çok uzun sürmeyeceğini , kısa bir zaman içinde seyircinin bu karakterden sıkılacağını biliyor olmalı ki , mümkün olabilecek en çok filme kendini sıkıştırıyor .
Haliyle bu karakter her ne kadar komik olsa da , John Candy'nin cana yakınlığına sahip değil .
Ve sonuçta elde bir komedi klasiği yok tabii .
Ama gülüp unutmak isteyenleri ve çektikleri uyuma problemlerine yaratıcı çözümler arayanları tatmin edebilir .
