Çin kökenli bir yönetmen , James Wan .
Yıllar önce bizlere sunduğu Saw , ülkemizde bilinen adı ile Testere sayesinde korku - gerilim sineması için bir mihenk taşı haline geldi .
Oldukça kısıtlı bir bütçe , sınırlı oyuncu kadrosu ancak akılları zorlayan bir senaryo ile kendisine has , güçlü bir seyirci kitlesin erişen Wan o tarihten itibaren hiç boş durmadı .
İlk Testere filminden sonra 2007 yapımı Ölüm Sessizliği ile bir adım geri giden yönetmen , aradan geçen 3 yıldan sonra Ruhlar Bölgesi  projesiyle geri döndü ve korku türünün güçlü örneklerinden biriyle gönlümüzü tekrar fethetti .
Aradan bir 3 sene daha geçti , Ruhlar Bölgesi 2 ve kısa sürede dünya çapında büyük yankı uyandırmayı başaran The Conjuring , yani Korku Seansı filmiyle bizleri en dehşetli gizemlerle sersemletti .
Geçtiğimiz yıl gişe canavarı serinin yeni bölümünü , Hızlı ve Öfkeli 7'yi kameraya alan , ustası olduğu janrın dışında da yetkinliğini gözler önüne seren isim , bu sene yine bir devam projesiyle geri döndü .
Üstelik şimdiye kadar çektiği filmlerin ( şahsi fikrime göre ) en güçlüsü , en ürkütücü ve rahatsız edici üyesiyle , Korku Seansı 2 ile tekrar şok etmeye geldi .
70'li yıllarda , tarihe geçen paranormal olayları çözmek ve dünyaya duyurmakla şöhret kazanan , öte dünya uzmanları olarak tanınan Edward Warren ve Lorraine Warren'ın yarı kurgusal hikayesini paylaşan isim , bu kez biraz daha serbest bir senaryoyla kameranın ardında .
Bazıları için sadece birer üçkağıtçı , bazıları içinse korktuğumuz nice şeyin aslında gerçek olduğunu kanıtlayan evli çift Warren'ların ABD'deki şaşırtıcı tecrübesini anlatan Korku Seansı'nın yeni bölümü , bir kez daha iki ismi , çok güçlü iki oyuncu üzerinden perdeye yansıtıyor .
Korku Seansı 2 filminde bu kez Amerika değil , yine tamamen gerçek bir olaydandan esinlenen , İngiltere'de yaşanmış bir dadanma olayına tanık oluyoruz .
Tarihin belki de en ünlü doğaüstü olayını , Amityville katliamını da araştıran Warren'ların bu konudaki çalışmalarına dair oldukça korkutucu bir sekansla açılan film , türün şimdiye dek görülen en rahatsız edici iblislerinden biriyle , şeytani bir rahibe ile tanıştırıyor seyircisini .
Ruhların emri ile ailesini öldüren bir adamın " iş üstündeyken " neler yaptığını ağızları açık bırakan bir teknikle sunan yönetmen James Wan , medyum Lorraine'e can veren Vera Farmiga'nın parmak ısırtan yeteneğini de arkasına alıyor .
Bu müthiş kısmın ardından , İngiltere'ye gidiyoruz .
Babaları tarafından terk edilmiş bir aile , Hodgson'lar .
Kekeme küçük bir oğul , akıllı bir abla ve asıl kurbanımız küçük Janet .
Ufak tefek sataşmalarla başlayan bir ruh saldırısı , kısa sürede içinden çıkılamaz bir dehşete dönüşüyor , yine gerçek bir isim olan Maurice Grosse ( Simon McBurney ) ' un olaya dahil olup , destek çıkmasıyla devam ediyor .
Ta ki Janet ölümden de beter bir olay yaşayana kadar .
Kendi dertleri kendilerine yeten Warren çifti , özellikle de artık tükenmiş olan Lorraine'in çekincesine rağmen olayın içinde buluyorlar kendilerini .
Bu dış dünya saldırısının gerçek mi , yoksa sadece bir aldatmaca mı olduğunu çözmeye çalışan ikili , bir yandan da aile ile duygusal olarak güçlü bir bağ kuruyor .
Ne yapacağını bilmeyen , aklını kaçırma noktasına gelen anne Peggy ( Frances O'Connor ) ne yapacağını bilmez halde koştururken , Ed Warren manen destek olmaya çalışıyor .
Bu noktada bir not düşelim , Edward'ı canlandıran usta aktör Patrick Wilson'ın Elvis taklidi ve söylediği şarkı gerçekten harika bir tecrübe .
Kötü ruhun sırrını çözmeye çalışan hayalet uzmanları bir yandan Hodgson ailesini kurtarmaya çalışıyor , bir taraftan kendi birliktelikleri için çabalıyor .
İkiklinin peşindeki bir başka şeytan , Rahibe de işin tuzu biberi oluyor .
Korku Seansı 2 açık konuşmak gerekirse son yıllarda karşımıza çıkan en sağlam korku filmlerinden bir tanesi .
Hatta o kadar ki , bu türün ilerleyen yıllarda akıllardan silinmeyecek güçlü üyelerinden biri olacak gibi .
Kekeme kardeş Billy'nin küçük çadırdaki gerim gerim geren sahnesi , sevimli köpek ve Eğri Adam'ın ortaya çıktığı , tekerleme ile yürekleri ağza getiren şok anları , Janet rolündeki küçük aktris  Madison Wolfe'ün döktürdüğü nice saldırı kısımları ve arada bir de olsa ben de buradayım diyen Rahibe .
( Fragmanlar ile " alışıldık bir tipleme " diye düşündüren Rahibe'nin sizleri dehşete düşüreceğini de not edelim . Hele ki meşhur tablo sahnesiyle ) .
Serinin yeni bölümü baştan sona ruhu sarıp sarmalayan , karanlık , mutsuz edici , her daim tetikte tutan bir havaya sahip .
James Wan neredeyse her şeyi dengede tutmayı başarmış .
Hatta 2 saatlik süresine rağmen film sıkıcı olmaktan çok uzakta , her bir karakter için endişelendiğiniz , oyuncuların döktürdüğü , müzikler ile diken üstünde tutan ( besteci Joseph Bishara'a koca bir alkış ) , ters köşesiyle de ağızları açık bırakan harika bir korku deneyimi .
Uzun lafın kısası , Korku Seansı 2 filmi uzun zamandır vizyonda gördüğümüz büyük bütçeli korku - gerilim projeleri arasından kolaylıkla sıyrılabilen , hafif yüreklere pek gelmeyecek , baştan sona sizi tetikte tutan , asla kaçırılmaması gereken ölümcül bir şölen ! burcinaygun@gmail.com
