Seksenli yılların popüler kültür ürünleri , dünyanın bütünüyle değiştiği 20 yılın ardından , toplantı odalarında ' doğru ' projeyi arayan yapımcıların gündemine yerleşti .
20'li yılların Hollywood sineması için ( şimdi on yılı da devirdikten sonra ) rahatlıkla ' remake yılları ' diyebiliriz .
Yeni , taze ve orijinal olanın çok fazla yetişmediği , eskinin yenilenerek önümüze konduğu yıllar .
Seksenli yılların çocukları için ' geçmişle buluşma ' anlamı taşıyor bu yenilenmiş ürünler .
Henüz ağaçlarda vitamin , kafalarda bir proje olan yeni nesil için ise bir efsanenin günün modasına uygun kostümlerle dirilişi .
Seksenli yılların şöhretli filmleri yeniden çekildiği zaman çok fazla şaşırmıyoruz artık .
Fakat popüler televizyon dizileri ve hatta çizgi filmler karşımıza geldiğinde , olay biraz karışıyor .
A - Takımı dizisi sinema filmi oluyor , üstelik çeyrek asır sonra .
Burada galiba söz konusu filmi uyarlandığı televizyon dizisi ile karşılaştırmak da çok fazla anlamlı olmuyor .
A - Takımı , zamanında hayran olduğum bir dizi değildi fakat denk geldiğim zamanlarda sıkılmadan izlediğimi hatırlıyorum .
Aksiyon ve serüven için değil gülmek için izlenirdi .
Hikayeleri sürükleyen karakterlerdi .
Başı dertten kurtulmayan , zıt karakterlerin yarattığı ortak enerji ile her türlü sorunu , mizahı bir an bile elden bırakmadan , kovmayı başaran şenlikli bir ekip .
Biraz çizgi film lezzeti vardı ; ölüm olmazdı , dram yaşanmazdı .
Her patlamanın ardından gülen bir yüz çıkardı .
2010 model , 117 dakikalık A - Takımı ; dizide ana karakterleri canlandıran oyuncuların benzerlerini getiriyor karşımıza .
Söz konusu olan fiziksel bir benzerlik değil tabii ama bu yönde atılmış adımlar da yok değil .
Liam Neeson ' Hannibal ' rolü için fazla bir isim mesela ve bizi ikna ediyor doğrusu .
Faceman'de Bradley Cooper gayet şık .
' Howling Mad'de Sharlto Copley yeterince acayip .
Ve fakat Baracus rolünde Quinton ' Rampage ' Jackson olmamış mesela .
Hoş bu role kimi koysanız orijinalinin bir karikatürü olacak .
Mizah yollu ikonlaşmış bir tip söz konusu .
A - Takımı'nın oyuncu seçimlerinde yapımcılar çıtayı yüksek tutmuşlar , buna şüphe yok .
Ayrıca uçan , kaçan , fiziğin ve matematiğin kurallarını takmayan bir senaryo amaçlanmış , bu da kesin .
Fakat bu irrasyonel senaryo nedense bizi keyiflendirmiyor .
Başlangıçtaki tanışma bölümü hiç fena bir açılış değil ama sonrasında filmi sürükleyecek bir mizah çıkmıyor karşımıza .
Sahte banknot klişesinden sıkı bir hikaye çıkmasını beklemiyoruz zaten , filmdeki akıl almaz aksiyonu yargılamaya da niyetimiz yok .
Hatta göle düşen tank gibi ' mucizeleri ' de sevmeye hazırız .
Ama performans gücünü gayet iyi bildiğimiz oyuncuların sıkıcı diyaloglarla komik olmaya çalışması can sıkıcı .
Her şeye rağmen , filmin irrasyonel aksiyon anlayışının yeşilçam avantürleri lezzetinde parladığı birkaç sahne olduğunu ekleyelim ; zombi sıcaklardan kaçmak için sinema salonlarına sığınanların aklında bulunsun .
Twitter : skokceoglu
