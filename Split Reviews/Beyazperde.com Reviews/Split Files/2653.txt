Adı konulmamış bir dünya savaşının içerisindeyiz .
Yaşadığımız sanal gerçeklik içinde , en popüler oyunların “adam vurmalı” şiddet sarmalı içerisinde bir fenomene dönüştüğü aşikâr .
İşte Simülasyon da günümüzde artık tuhaf bir tutku haline gelerek sosyalliğin alternatifine dönüşen ve ortalama teenager için en popüler etkinliklerinden biri olan sanal oyunlara odaklanıyor .
Bir grup genç adeta bir sanat eseri olan sanal oyunu denemeleri için davet alırlar .
Filmde kurgulanmış sanal gerçeklik içerisinde birbirlerini tanımadan bir araya gelerek para ödülüne erişmeye çalışan bir grup genç insanı belli bir amaç dahilinde birbirlerine kenetlenme ya da düşman olma hedeflerine odaklanıyoruz .
Bu noktada filmin bir Açlık Oyunları serisini akla getirdiğini vurgulamalıyız .
Tabii görünmeyen bir düzenin varlığı da bir noktada Küp serisini de çağrıştırmaktadur .
Oyunu başarıyla tamamlayan kişiye 100.0 dolar ödül verilecektir ancak evdeki hesabın çarşıya uymayacağı da kısa zamanda kendini gösterecektir .  Bu minvalde Simülasyon’un da senaryo bağlamında çok fazla klişeye yaslandığı ve türdeşi filmlere fazla gönderme yaptığını söylemek mümkün .
Beyazperde sitemizin hazırladığı muazzam filmler listesi , “15 Filmle Sinemada Sanal Gerçeklik” , birbirinden değerli filmleri Simülasyon filminin de yeraldığı bir kulvarda niteliyor .
Artık bir yücelik mertebesinde değerlendirebileceğimiz Matrix’ten klasikleşmiş bir Total Recall’a ; David Cronenberg’in olağanüstü başyapıtı Existenz’den Christopher Nolan ustamızın Başlangıç’ına A sınıfı yapımlar diye nitelendirebileceğimiz bu bilim kurgu eserlerinden biraz farklı bir segmentte değerlendirmek gerek Simülasyon’u .
Ben burada sinemasal vurguyu biraz düşürmeyi tercih ediyor ve Simülasyon’un akrabalık bağı olduğunu düşündüğüm filmleri Emilio Estevez’in başrolde oynadığı Freejack’ten Vincenzo Natali’nin Cube’üne değin , biraz “B + sınıfında kategorize etmeyi yeğliyorum .
Güncel bir konu olarak Simülasyon’un popülerleşme ve geniş kitlelere ulaşma potansiyelini gözardı etmiyorum .
Bununla birlikte artık bir kült statüsüne ulaşmış Blade Runner’dan Matrix serisine yaşadığımız dünya ve fenomenal gerçekliğe dair sorular soran , bu meselelere felsefi sorular soran filmlerin sayısı ana akım anlayışlar içerisinde çölde birer vaha olarak kabul edilir .
Simülasyon , onlar kadar derine inmese de bilgisayar oyunları çılgınlığının insanlığı taşıdığı noktaya dair vahim gidişata eleştirel gözle bakmayı deniyor ve bir nebze ticari filmler arasında öne çıkma şansını da taşıyor .
İngiltere yapımı filmin başrollerini daha önce kaydadeğer filmlerde rastlayamadığımız genç oyuncular Morfydd Clark , Tom Benedict Knight , Max Deacon ve Parker Sawyers üstlenirken yönetmenlik koltuğunda oturan Charles Barker’ın filmografisinde de ciddi ilk filmi olarak Simulasyon’u görüyoruz .
Doğrusu vasadın üstünde sayabileceğimiz bu yapımla , genç yönetmene yolu açık olsun diyoruz . @atlantisliadam
