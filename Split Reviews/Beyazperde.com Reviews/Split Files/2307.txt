Hayao Miyazaki , Isao Takahata gibi önemli yönetmenlerin filmlerine imza atılan Japon film stüdyosu Studio Ghibli’nin , Japon bir yönetmene sahip olmayan ilk filmi The Red Turtle  ( Kırmızı Kaplumbağa , La tortue rouge ) filminin yönetmen koltuğunda , 20 yapımı Father and Daughter filmi ile En İyi Kısa Animasyon Oscar Ödülü kazanmış Hollandalı yönetmen Michael Dudok de Wit oturuyor .
The Red Turtle ise bu yıl En İyi Animasyon Film dalında yine Akademi Ödülleri’nde son 5 aday arasına girmeyi başarmıştı . 
Hangi yıllarda geçtiğini anlamadığımız bu zamansız hikayede baş karakterimiz , önce nasıl olduğunu yine bilmediğimiz bir şekilde düştüğü bu ıssız adadan kaçmayı kafasına koyar .
Defalarca sal yapar ve medeniyete geri dönmeye çalışır ta ki sal ile adayı terk etmesine mani olan kırmızı kaplumbağa dönüşene dek .
İlk olarak kırmızı saçlı bir kadına dönüşen bu kaplumbağaya bir doğa ana sembolü demek aşırı bir okuma olmaz .
Hatta buradan yola çıkarsak filmin genel derdine de hizmet eden , doğaya yapılan yanlış ve vahşice davranışın doğa tarafından affedilmesi sonucuna da ulaşabiliriz .
Kırmızı kaplumbağa , yalnızlığa ve esarete açılan bir savaşı , aile sevgisine ve bağlılığına dönüştürüyor .
Filmi karakterlerimizin başına gelen tsunami felaketine rağmen bir doğa güzellemesi , doğa - insan uyumunun bir örneği olarak görmek de pekâlâ mümkün .
Filmi bu gibi sembollerden ayrı tutulursa geriye yalnızca huzurlu bir hikaye kalıyor .
Sembollerden , çevreci mesajlarından , felsefi sorularından arındırarak izlemek bu güzel işe haksızlık olur .
Burada öncelikle senaryonun tercih ettiği kırmızıya ve kaplumbağaya bakmak gerek .
Kırmızı diğer renklere göre çok daha fazla anlam ifade edebilse de psikolojide korkulardan , endişelerden korunma hissini verir .
Enerjinin , eylemin rengidir .
Kaplumbağa ise çok kabaca iç bilgeliği , dünyayı ve evi temsil eder .
Bu anlamda senaryonun kırmızı kaplumbağa seçimi de yalnızca bununla alakalı olmasa dahi izleyicilere subliminal mesajlarla doğru duyguları hissettirmeye yardımcı oluyor . 
Filmin sonunda çocuk da babasının ilk adaya düştüğü yaşlara gelirken adayı terk etmeye karar veriyor fakat huzur içinde ölen babası gibi o da adada olduğu süre boyunca medeniyetten uzak , huzurlu , onu güçlü ve cesur kılacak bir hayat geçirmiştir .
Bir şişenin tıpası ile mutlu olabilecek kadar güzel bir çocukluk …
Adamın elini son bir kez daha tutan kadın , kırmızı kaplumbağaya dönüşüyor ve okyanusa geri dönüyor . 
Karakterlerin gördükleri rüyalar da diyalogsuz - kelimesiz tanıdığımız karakterlerle örtüşen , yine karakterlerin sonraki davranışlarına hizmet eden ve orijinalliğinin yanında görsel olarak da daha önce sabit duran büyük bir dalga , kumsalda müzik çalan modern çalgıcılar gibi daha önce şahit olmadığımız estetik görüntülere sahip .
Film her sahnesi ve doğal doğa sesleri ile adeta bir meditasyona dönüşüyor . 
Tamamı el çizimi olan bu film ince ve temiz çizgilerle yaratılmış , naif bir hikâye ile tamamlanmış ve sonucunda hipnotize edici bir animasyon çıkmış .
Miyazaki’nin sınırsız hayal gücünün yanında - karşılaştırmaya hiç gerek olmasa bile - çok daha mütevazı ancak en az onunkiler kadar özgün bir hikâye ile karşımıza çıkan Dudok de Wit , birkaç filmi ile animasyon severlerin gözdelerinden biri haline geldi .
Diğer el çizimi animasyonlara kıyasla çok daha sade ve gösterişten uzak bir tarzı var De Wit’in .
Diğer işlerinde de bu sadeliği tatmak mümkün .
Yeteneğini kanıtlayan yönetmen bunu günümüzde minimal denebilecek çizgilerle sağlıyor . 
Filmin doyurucu görselliğinin yanı sıra hikâye de merak uyandırmayı iyi beceriyor .
Bu anlamda filmde hem dinlendirici hem de sürükleyici bir anlatım söz konusu .
Filmin her ögesi sade ve temiz düşünülmüş .
Karakterlerden senaryoya , doğa seslerinden renklere her şey gösterişten uzak .
Tüm bunların dışında The Red Turtle’ı bu kadar özel yapan bir artısı ise kurgusu .
Bazen bir tabloyu andıran sahneler arası geçişleri yumuşak ve Tarsem filmlerindeki geçişleri hatırlatan masalsılıkta .
Dramatik olmasının yanında daha çok yengeçlerle sağlanan komedisi de filmin geneli ile aynı incelikte .
Diyalogsuz filmin müziklerinde de insani hiçbir söze yer yok . 
Filmdeki her şeyin birbiri ile uyum içinde olduğu , izleyenin içini ısıtırken 80 dakikalığına her şeyden doğaya ve saf sevgiye kaçış imkânı sunan The Red Turtle , benim için 2016’nın en iyi animasyon yapımı . 
Herkes ıssız adadan kaçmak ister ama artık vakit ıssız adaya kaçma vaktidir .
Hepimizin kaçmak istediği kalabalık ve telaşlı şehirden uzaklaşmak için dahi olsa izlenmesi keyif verecek bir film .
Son yılların en dinlendirici filmi desem bile abartı olmaz .
Issız adanın ve doğa ananın sinema salonuna taşınan saf huzuruna tanık olun ! 
MANOLYA AKDEMİR
