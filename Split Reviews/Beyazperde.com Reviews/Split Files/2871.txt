Schmidt Hakkında ; Amerikan rüyasını oluştururken , kitle kültürünün ve onun ürettiği filmlerin yarattığı gerçeklik'in efsaneden başka bir şey olmadığını ve her şeyin yalan olduğunu söylemeye cesaret ediyor .
Olgun yaşın anlayışı değil , içsel karmaşaları getirdiğini söylüyor .
Kelimenin tam anlamıyla iyi kotarılmış bir film olan Schmidt Hakkında bir yenilgi efsanesi anlatıyor ve hem acı , hem de tatlı bir sona ulaşıyor .
Bir yandan da seyirciyi ; özellikle de Amerikalıları yaşadıkları hayat yüzünden birazcık azarlıyor .
Trajediyle dengede durmaya çalışan bir komedi filmi olan Schmidt Hakkında ; günümüz Amerikan hayatını , sıradan bir adamın hayatının köklerine inerek beyazperdeye taşıyor .
Atılgan ve gerçekçi tavrıyla ; çıktığı yükseklerden düşerken aklından geçenleri safça dile getiren bir adamın öyküsünü başarıyla sunmayı becerdiği için , yönetmen Alexander Payne günümüz sinemasında sosyal hicivi işleyen yetenekli yönetmenlerden biri olarak yerini alıyor .
Film başladığında , 66 yaşındaki Warren Schmidt karton paketlerle çevrili masasında oturmuş iş hayatının son beş dakikasının geçmesini bekliyor .
Sigorta şirketinde onca yıl çalıştıktan sonra emekli olacaktır ve yanındaki kutular gibi çöpü boylayacaktır .
Emeklilik partisinde ; bir arkadaşı , çok çalışıp ailesinin geçimini sağlayabilen bir adamın hayatına dönüp baktığında mutluluk duyacağını söylediğinde Schmidt tereddüt eder .
İçindeki bu şüpheyle ; doğruca bara gider ve yapayalnız içmeye başlar .
Hayatının son demlerini yaşayan bu adamın gidebileceği bir yer yoktur .
Temiz , sade , sıradan ve kimsenin ilgisini çekmeyecek bu adamı ; Jack Nicholson'ın canlandırması da filmin en eğlenceli taraflarından biri .
Emekli Warren , daha emeklilik hayatına alışamadan karısı Helen'ı da kaybedince ortalıkta ne yapacağına bilemeden dolaşmaya başlar . Warren gibi ; bu rahat ve biraz da eski püskü dünyanın diğer sakinlerinin de kabusları , onları rahatsız eden canavarları vardır ama onlar da , Warren gibi hayalkırıklıklarını ve acılarını içlerine atmayı tercih ederler .
Sürülerinden ayrılamayan bu insanlar hayattan çok şey beklemezler ve günlerinin sonunda ellerinde kalanlar için teşekkür duası ederler .
Senaryo , orta sınıf Amerikalıların hayatını başarıyla sunuyor .
Bir karakter ölen arkadaşlarının ardından kızgınlığını etkili bir şekilde sunmaya çalışıyor ve : " O iyiydi , iyi bir kadındı . " demekle yetiniyor sadece .
İhtiyaçlarıyla özenle ilgilenen karısını kaybedince ; Warren kendi kendini besleyemeyen , kendi dağıttıklarını toplayamayan koca bir bebeğe dönüşüyor .
Hiçbir zaman akıl edemeyeceği kadar fazla zamanla baş başa kalınca ; hayatta bir fark yarattığını hissetmeye ihtiyacı olduğunu anlıyor .
Bir televizyon reklamında gördüğü yardım kuruluşu aracılığıyla manevi evlat edindiği Tanzanyalı küçük Ndugu'ya ; hayatını basit , samimi bir dille yazmaya başlıyor .
" Sevgili Ndugu " diye başlayan mektuplar ; Warren'ın yaşadığı korkuları , rahatsızlıkları ve çelişkileri açığa çıkarırken seyirci de anlatılanları izliyor ama sözle görüntü arasındaki tezatlıklar seyirciyi acı kahkahalara taşıyor .
Hayatındaki boşluğu doldurmaya çalışırken kızının hiç istemediği tipte bir aileye gelin gitmesi onu iyice rahatsız ediyor ve bunu engellemek için yollara düşüyor .
Kızı için yollara düşüyor gözükse de , aslında ; Warren kendini arıyor ve film bir yol filmine dönüşmeye başlıyor .
Kendi çocukluğunun geçtiği kente gidiyor .
Oradan da hayatının kronolojik yolundan fiziksel olarak tekrar geçiyor .
Ndugu'ya mektup yazmaya devam ediyor ve küçük çocuğu kendi hayatının anlamını ararken yoldaş ediniyor .
Altı yaşında , onu hiç tanımayan , kıtalarca uzaktaki bu çocuğa ; onun belki de hiç anlamayacağı hayalkırıklıklarını anlatmaya çalışıyor . Warren güvenilmez bir anlatıcı değil , Ndugu'ya yazdıklarının hiçbirini bilinçli yazmıyor .
Komik derecede bilinçsizce ; kendisini kandırarak - hatta uyutarak demek daha doğru - içini döküyor .
Artık gerçekle yalanı birbirinden ayıramıyor .
Pek de Amerikan bir fantezi olarak ; yolculuğun sonunun aydınlanmaya varacağını düşünenler yanılıyor ; yönetmen böyle duygusal bir sona izin vermiyor . Warren'ın bütün karşı çıkmalarına rağmen ; geleneksel motifleriyle düğün dernek oluyor .
Hayat ne kadar değişir gözükse de ; aslında o kadar aynı kalıyor .
Schmidt Hakkında'yı ; daha önceden 1996'da Citizen Ruth ve 19'da Election'ı çeken Alexander Payne yönetmiş ; ve daha önceki filmlerinde olduğu gibi Jim Taylor'la birlikte yazmış .
Filmin öyküsü Louis Begley'in kitabına dayanıyor .
Payne ve ekibi ; Amerikan hayatının iki yüzünü de ortaya koyan filmin , dramatik noktalara ulaşırken ucuz komedi durumuna düşmesini başarıyla engellemiş .
Bir yandan katı , gelenek ve göreneklere uygun işleyen kurumları hicivli bir şekilde ele alırken , bir yandan da bu kurumların asıl değerlerini saygıyla karşılayan bir tavır ortaya koyuyor .
Nükteli yazılmış ve harika oynanmış bir film Schmidt .
Gerçek bir karaktere çok yakın olan ve bu yüzden mükemmel özelliklere sahip olmayan Warren'ı , yaramazlıklarıyla ve provokatif kaşlarıyla tanıdığımız Jack Nicholson canlandırıyor .
44 yıllık sinema hayatında kılıktan kılığa giren Nicholson'ın herhalde en şaşırtıcı ve etkileyici karakterlerinden biri Warren Schmidt .
Daha önceki birçok rolünün aksine düşük omuzlarıyla , aşağı sarkmış yüzüyle , 66 yaşında , hayatının sonuna gelmiş , bezgin ve hayatının boşluğuyla ezilen bir adamın anatomisini üzerine giyen Nicholson , tabii ki yine çok başarılı .
Bu filmde asiliğin , patlamaların yerini ; insan hayatına dair kederle yoğrulmuş bir yorum alıyor .
Hem çok komik , hem de bu kadar umutsuzluk dolu bir rolü doğallıkla ele alabilen Nicholson'ın bu kadar çok Oscar kazanmasına şaşmamak gerekir .
Seyirci filmi izlerken çoğunlukla Warren karakterine yoğunlaşıyor .
Tabii bu diğer yan karakterlerin önemsiz olduğu , ya da kötü oynandığı anlamına gelmiyor .
Tüm ekip başarılı bir film ortaya koymak için ele ele vermiş .
Asabi , git - gel'lerle dolu biricik kızı Jeannie'yi canlandıran Hope Davis'ten tutun da , müstakbel kayınvalide olarak ortalıkta gürbüz vücuduyla salınan , Warren'ı alt - üst ve sinir eden Roberta rolündeki Kathy Bates'e kadar tüm kadro çok başarılı .
Schmidt'in kabusu haline gelen , damat adayı Randall'a da değinmeden geçmemeli .
Tepesi iyice açılmaya başlamasına rağmen incelen saçlarını uzatıp , at kuyruğu yapan ; su yatağı satarak hayatını kazanan Randall'ı da Dermot Mulroney başarıyla canlandırıyor .
Bazı eleştirmenler Yönetmen Alexander Payne'i , karakterlerini küçümsemekle suçluyor ; belki de onları aslında rahatsız eden şey Warren'ın dünyasının gerçek dünyaya çok yakın olması .
Payne , bir çok kere , nazikçe karakterlerini komik durumlarda bıraksa da ; onlara ihanet etmiyor .
Örneğin Randall çok komik ve sinir bozucu bir karakter olmasına rağmen Jeannie'yi hiçbir çıkar gözetmeden seviyor .
Komediyle trajedi , umutla umutsuzluk arasında gidip gelen Schmidt Hakkında , çoğunlukla Amerikan toplumunun yaşayış biçimine ve Amerikan rüyasına saldırıyor gözükse de ; her seyirci bu filmde kendi hayatından parçalar bulabilir .
Ne de olsa ; Amerika'nın dünyaya kendi rüyasını yaymaya çalıştığı bu dönemde izlenen politikaların nasıl toplumlar yarattığı ortada .
Bu topraklar Amerika olmasa da ; izlediği yol gereği bu toprakların insanları da , bir gün kendini ve hayatını tükettiğini fark ettikten sonra bu dünyada birşeyleri değiştirmek için umutsuzca çabalayan Schmidtlere dönüşebilirler .
