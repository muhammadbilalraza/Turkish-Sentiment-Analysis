Korsanların açık denizlerde yarattıkları ölümcül dalgalara hayranlık duymamak imkansız .
Gerçi bazen gerçek hayatta duyduğumuz korku , filmlerde inanılmaz bir sempatiye dönüşüyor .
Bkz : Karayip Korsanları .
Gideon Defoe'nun The Pirates ! adlı serisinin ilk iki kitabından uyarlanan Korsanlar !
( The Pirates ! Band of Misfits çok fazla çatışma içermeyen , aksine ‘Yılın Korsanı ' olmak için yumuşadıkça yumuşayan bir korsanlar dünyası çıkarıyor karşımıza . Tavuklar Firarda ( Chicken Run ) ' yı izleyenler hatırlar , dört tavuğun kümesten kaçma girişimleri ve onlara bunun tek yönteminin uçmak olduğunu öğreten Rocky'le giriştikleri macera , konu olarak Korsanlar'dan daha akıcıydı ! İkisi de aynı elden , Aardman stüdyolarından çıktığı için böyle bir karşılaştırma yapmak kaçınılmaz oluyor . Tabii Korsanlar sadece yıllardır yılın korsanı olamayan ama yılmayan Kaptan Korsan'a odaklanmıyor . Öyle ki Charles Darwin ve Kraliçe Victoria gibi gerçek karakterler bile öyküye eşlik ediyor . Başta Darwin ve maymunu arasında yaratılmak istenen benzerlikten , Darwin'i kafayı yemiş ve aklını kadınlarla bozmuş bir adam gibi gösterme çabasından ufak eleştirel bir tat almadım değil . Ama sonrasında Victoria'nın da pek deli halleri perdeye yansıyınca bunların tamamen hikayeye uydurulmuş komedi unsurları olduğunu anladım ! Kaptan ve mürettebatının yıkık dökük gemileriyle yol aldıkları , ‘yılın korsanı ' olmak için oradan oraya sürüklendikleri sırada yıllarca papağanları olan kuş Polly'nin soyu tükenmiş bir Dodo kuşu olduklarını anladıklarında bütün planları değişiyor . Ve filmin asıl rotası Dodo'ya doğru dümen kırıyor . Viktorya dönemi İngiltere'sinde geçtiği için karanlık ve sisli sokakları korsanlar ve aşkı arayan kurnaz Darwin'le beraber arşınlıyoruz . Korsanların aynı zamanda birer kılık değiştirme ustası olmaları filme değişik bir illüzyon katıyor , Kraliçe Viktorya'nın korsanlara olan nefreti olayı korsanlık boyutundan çok başka boyutlara taşıyor . Aardman şirketinin 3D stop motion yaptık diye övünmelerinin arkasında filmin başarılı bir şekilde perdeye yansıyan ayrıntıları yatıyor . Stop motion'un değişik cazibesi gerçekliğe bir parça daha yakın olmasında yatıyor . Öyle ki kaptan köşkünün ayrıntısı , jambon gecesinin eğlencesi ve tiplemelerin orijinalliği daha keyifli , akıcı ve esprili yansıyor perdeye ! Filmin hemen hemen aynı atmosfer ve dönemlere denk gelmesi dolayısıyla Fil Adam'ı kullanması ve maymun – Darwin benzerliğinden buraya uzanması da ilginç bir detay . Aynı zamanda bir hayvan yiyici olarak nam salan Victoria'ya karşılık Kung fu panda figürünü kullanması da son derece manidar ! Korsanlar üç boyutun büyüsüne kapılan , daha doğrusu seyirciyi kaptırmak isteyen bir yapım . Kendi adıma üç boyut zevkini çoktan yitirdiğimi ve filmi birçok yerinde gözlüksüz izlediğimi itiraf etmeliyim . Çünkü üç boyutun yansımaları artık çok düz ve bir etki yaratmıyor ne yazık ki ! Korsanlar hayvanlar dünyasıyla fazlaca haşır neşir olan , insanların zevkleri ve çıkarları için hemencecik gözden çıkardıkları ya da etkileri altına aldıkları bir tarafa da evriliyor . Keyifle izlenecek , mesajlarının ve göndermelerinin farkına varıldıkça tadı daha da çıkacak bir yapım . Deniz ve hava yolculuklarını esprili ve hareketli bir haritanın üzerinde yaptıran , tiplemeleriyle dikkat çeken Korsanlar her yaşın animasyonu ! Bir de dublajlı vizyona gireceğini belirtelim ! 
banubozdemir@gmail.com
