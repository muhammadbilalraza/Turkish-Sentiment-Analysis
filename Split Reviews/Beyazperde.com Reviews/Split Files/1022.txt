Vaat ettiğini yerine getiren her film iyidir .
Ne vaat ediyor Oyunbozan Ralph ( Wreck It Ralph ) ?
Gerçek olmayan dünyada , gerçek duyguları eğlenceli biçimde anlatmak .
Yerine getiriyor mu bunu ?
Evet ! 
Retro - oyun evreninde geçen bir yol hikayesiyle karşı karşıyayız .
Zaten ne zaman grafikler gelişti o zaman kirlendi dünyamız ! 
Ralph , " Fix It Felix "   adlı oyunda binalara tırmanıp onu yıkmaya çalışan " kötü " adam .
Felix ise elindeki sihirli çekiçle onun kırdığını tamir etmeye çalışıyor .
Hani bazı oyunlarda " kötü " adamı seçip oynamak istersiniz ya , burada o yok .
Kötü , " kötü " kaderinin esiri .
İyi olan ise parasını verip jetonu alan oyuncular . 
Yol hikayesi demişken , toplam 4 dünyadan / duraktan söz edebiliriz .
Ralph'in görevli olduğu oyunun yanı sıra şekerden yapılmış bir dünyada geçen yarış oyunu , günümüzdeki gelişmiş grafiklere sahip bir uzaylı - savaş oyunu ve tüm bu oyunlarda yer alan karakterlerin bulunduğu bir tür " ara " dünya .
Filmin aksiyonu zaten , bir oyunla özdeşleşmiş karakterlerin ait olmadıkları başka bir dünyaya düştüklerinde ne olacağından besleniyor . 
Ralph , hayatta kendisine biçilen rolden memnun değil .
Kötü olmadığını ispatlamak istiyor , bunun için de mutlaka bir oyunda " madalya " kazanması lazım !
Kendi dünyasında bunu yapamayacağını anlayınca başka oyunlara / diyarlara gidiyor .
Retro - karakter Ralph'in modern grafikli uzaylı - savaşı oyununda " bu kadar şiddet nereden geldi " diye sorgulaması hoş bir an . 
Başka hoşlukları da var filmin .
Bir Disney animasyonu olmasına rağmen " iyi " ile " kötü " nün kesin çizgilerle ayrılmadığı bir hikaye bu .
Ralph , şeker diyarındaki küçük yarışçı kız Vanelloppe ile maceradan maceraya koşarken zaman zaman " doğası " gereği " kötü " lük yapmak zorunda kalıyor , sonra kendi kendisinin Felix'i olup bunu düzeltmeye çalışıyor .
Yol hikayesi , hayatta iyi ve kötü değil , " kendin " olman gerektiğini vurgulamaya çalışıyor .
Ama bir yandan da kaderci .
" Hayattaki yerini bul ve kabullen " diye alttan alta rahatsız eden bir mesajı da var . 
Biraz açalım bunu : Ralph , umutsuzca peşinde koştuğu altın madalyanın önemsizliğini çok sonra fark ediyor .
Bir isim bırakmak , gerçek bir dostluk kurmak , madalya kazanmanın da ötesine geçiyor .
Yolun sonundaki madalyanın değil , ona ulaşmak için çıktığı yolda yaptıkları , onu şekillendiriyor .
Yani yola çıkabilmek önemli , sonunda bir yere varman değil .
Ama bu bir Disney yapımı .
O kadar esnekliği de kaldırmıyor .
Hatta finale doğru " gerçekten çok kötü " bir karakteri oyuna sürerek iyi ile kötü arasındaki ayrımı , o ana kadar sakındığı sakillikle baltalıyor , araya kalın çizgiler çekiyor .
Finali elbette söylemeyeceğim ama Ralph'in aslında var olmayan bir dünyada " gerçek " duygulara sahip bir karakter olarak sonunda kaderci bir kabullenişe sürüklenmeye çalışıldığını söyleyebiliriz . 
Disney ve Pixar yapımlarının muhteşem animasyon teknikleri kadar diğer filmlerin evrenleriyle bağ kurma gibi bir derdi de oluyor .
Ralph'i seyrederken binaların tepesinden inmeyen bir King Kong ,   kahramanca çarpışırken ise bir Hulk'ı görebilirsiniz .
Fettan yarışçı kız Vanelloppe ile olan kareleri ise Güzel ve Çirkin ( Beauty and the Beast ) ' i anımsatıyor . 
Kadere olan yaklaşımı nedeniyle kendi içinde çelişse de vaat ettiğini yerine getiren bir yapım Oyunbozan Ralph .
İlk başta çocukları hedefliyor gibi gözüküyor ama aslında retro döneminin masumiyetini özleyen orta yaştakilerin daha çok beğeneceği kesin . 
twitter : orkansanci
