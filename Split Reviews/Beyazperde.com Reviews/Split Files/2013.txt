Bağımsız Sinema Merkezi tarafından yapılan Yolculuk , son zamanlarda dillendirdiğim politik film isteğime az da olsa cevap gibi geldi .
Ülkemizde yaşanan politik eksenli olayların yansımasına ilişkin sinemamızda yaşanan yavaşlık Yolculuk filmiyle az da olsa kırılmış gibi duruyor .   Film cihatçı örgütlerin nasıl masum insanların beynine girip , onları bir ölüm makinesi , bir canlı bomba dönüştürmeye çalışma hikayesini anlatıyor .
Filmin ekseninde aile ve mahalle  ekseninde sıkışmış , içine kapanık ve içinde bulunduğu küçük dünyadan nasıl çıkacağını bilemeyen Mehmet var .
Kendi eleştirdiği ve onu eleştirenler arasında sürekli bir pinpon topu gidip gelen Mehmet en sonunda kendisini Suriye'ye gitmek üzere genç insanları alıkoyan bir oluşumun içinde buluyor .
Filmin amatör yapısıyla Mehmet'in iç dünyası aslında iyi buluşuyor .
Film Mehmet'i çevreleyen çevreyi çok da devlet bağlantılarını ortaya saçmadan anlatma yolunu seçiyor .
Ama yapılan konuşmalardan , alınan talimatlardan sürekli yukarılarda bir yerlerde masum çocukların üzerinden oynanan kirli oyunun doneleri ortaya saçılıyor .
Filmin handikapı politik film algısına fazlaca sığınıp amatör bir yol tuttuturmasından kaynaklı .
Yani konu olarak cesur  teknik olarak da doyurucu olmasını istemekten daha doğal bir şey gelmiyor aklıma .
Ama tek amacını fikre yaslanma olarak belirleyen filmlerin bu eksikliği rahatsız edici .
Yoksa gençlerin yalnızlaşan iç dünyalarını başka insanları öldürmek yönünde kurgulayan her sistem kendi karanlığında boğulmalı ve gerekirse patlatılmalı !
Çok kolektif bir çalışma yapan arkadaşları bu anlamda tebrik ediyorum .
Hatta filmin naif anlatımına dair çok bomba bir son yapmışlar .
Ama koyunu kesmelerine anlam veremedim , hatta anlamsız budum .
Çünkü yaşamı savunan bir film yaparken öldürmek olmamalıydı !
Bu kolektif oluşumun bundan sonra yapması gereken , naif , nitelikli ve aynı zamanda yanlış giden politikaları eleştiren filmler yapmaları .
Ama maddi destek bulamadıkları ve filmin bazı noktalarının buna kurban gittiği de belli oluyor .
Ama iyi ve kararlı bir adım .
Yanıbaşımızda , içimizde patlayan ve hepilmizi derin umutsuzluklara hapseden karanlığa doğru atılmış kararlı bir adım olarak görüyorum .
Daha önce canlı bomba psikolojisi üzerine fazlaca filmler izledik .
Yolculuk'un farkı kafalama süreciyle ilgili .
İslamı ( ya da şiddeti ) yaymayı genç ve korunmasız gençlerin yıkanan beyinleri üzerinden yapmaya çalışan her oluşum hükümsüzdür .
Öncelik yaşam hakkı olmalı ve bunu savunmalı , hele de masum insanları korumak bu yolda atılması  gereken en önemli adımlardan olmalı .
Yolculuk önemli şeyler söylüyor , gençlerin üzerinde oynanan oyunların kimseye fayda sağlamayacağının altını çiziyor .
Bize de bir sonraki fimlerde daha tatmin edici sinema dili beklemekten başka bir şey kalmıyor . twitter . com / BanuBozdemir
