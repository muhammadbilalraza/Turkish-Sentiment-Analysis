Çocukluğumda Asteriks çizgi romanlarını bayıla bayıla okuduğum doğrudur !
Laurel&Hardy , Asteriks , Ten Ten , vakit geçirmeyi en sevdiğim kitaplardı çocuk yaşta .
René Goscinny'nin yazdığı , Albert Uderzo'nun çizdiği , Romalılara karşı koyan küçük bir halkın baş kahramanları olan Galyalı Asteriks , Hopdediks ( şimdiki adı Oburiks ) ve sevimli köpekleri Idefiks , favori karakterlerimdi gerçekten de .
Mesela Hopdediks’in zamanında Galyalıların bu meşhur kudret iksirinin kazanına düştüğü için bir daha içmesinin yasaklanması , onun da sürekli kocaman domuzları yakalayıp ısıra ısıra onları yemesi beni çok eğlendirirdi .
Daha sonra TV’de Asteriks çizgi filmleriyle de karşılaştık ama ben çizgi romanları hep tercih etmiştim şahsen çocukluğumda .
Sinemaya aktarılmalarını ise maalesef yakından takip edemedim .
Sinemaya aktarılanlar , en son 2012’de ülkemizde de vizyon şansı bulan Asteriks ve Oburiks Gizli Görevde de dahil olmak üzere , çizgi film ya da animasyon değildi .
Edouard Baer ve Gérard Depardieu ete kemiğe büründürmüştü Asteriks ve Oburiks adlı iki can arkadaşı ve yapımlar başarılı bulunmuştu genelde .
Bu hafta ülkemizde de vizyona giren Asteriks : Roma Sitesi ise Albert Uderzo’nun “Asteriks : Tanrılar Sitesi” kitabından uyarlanmış bir animasyon / çizgi film .
Hikayede César , Galyalıların yaşadığı Gaulois bölgesindeki ağaçları keserek oraya yeni bir şehir kurmak istiyor .
Orada yaşayan halkı da Roma kültürüyle tanıştırıp bölgeyi bir Roma kolonisi haline getirmeyi planlıyor sinsice .
Bölgede yaşayan Asteriks ve Oburiks ise inşaatı durdurmaya çalışıyorlar ama maalesef başaramıyorlar .
İlk evler yapılıyor , Roma vatandaşları ise bölgeye mutlulukla yerleşmeye başlıyor .
İşin kötüsü , vatandaşlar bölgeye gelince Asteriks’in arkadaşları da bölgede Pazar kurarak para kazanmaya başlıyorlar ve hatta yeni inşa edilen sitelerde yaşamaya özeniyorlar .
Asteriks ve Oburiks Romalılarla savaşmakta biraz yalnız kalıyor .
Arkadaşlarının gözlerinin açılması kolay olacak mı dersiniz ?
O kadarını ben söylemeyeyim .
Louis Clichy ve Alexandre Astier yönetmenliğindeki çizgi filmde César’ı günümüzde hatta ülkemizde tüm doğal alanlarımızı yok edip her yere pahalı siteler diken zengin işadamlarımıza benzeterek izlemeniz olası .
Zeki espriler , komik tiplemeler sayesinde de zaten kısa olan 85 dakikanın nasıl geçtiğini farketmeyeceksiniz , yaşınız kaç olursa olsun .
Ailece koşa koşa gitmenizi tavsiye ediyorum , iyi vakit geçireceğiniz garanti , filmin 3D olmasından ise hiçbir şey beklemeyin , maalesef boşuna ! http://www.twitter.com/blossomel
