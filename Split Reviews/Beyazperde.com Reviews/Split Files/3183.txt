Hikâye günümüzde geçiyor .
Filmi seyrederken bir zamanların , 1970'lerin Anadolusunu izliyormuş gibi oluyorsunuz .
O karakterlerin işlenişi , insanlar arasındaki ilişkiler ve iletişim gerçek anlamıyla böyleydi .
Baba Hacı Halil , Çerçi Hüsam , Dişçi Nedim ve Yılancı Memduh , Anadolu coğrafyasında her daim karşılaşma ihtimaliniz olan tiplerdendi .
Belki şimdilerde kırıntıları kalmıştır geride .
Hikâye Van'ın Başkale ilçesinde ve ovalarında geçiyor .
Aslında bu film Konya'nın İçeriçumra kasabasında çekilmiş .
Köyse , Konya ovasında .
Yönetmen böyle bir tercih yapmış .
1982'de Erzurum doğumlu yönetmen Caner Erzincan , Selçuk Üniversitesi'nde okudu .
Kısa filmler , belgeseller ve klipler çekti .
" Mar " da yönetmenin ilk uzun metrajlı filmi . 
Hacı Halil ( Yılmaz Şerif ) , vakti zamanında at ve katır sırtında kaçakçılık yapmış .
Bu işte bir ayağını da kaybetmiş .
Büyük oğlu Yılmaz'ın ( Volga Sorgu Tekinoğlu ) kaçakçılık işlerine bulaşmasını istemiyor .
Yılmaz , yılan ticareti yapan Memduh Rahim ( Güray Kip ) için boğaz tokluğuna yılan avcılığı yapıyor .
Rahim , Yılmaz'dan kırmızı benekli yılan avlamasını istiyor hep .
Bu yılanın zehri tıp için daha faydalıymış .
Hacı Halil'in küçük oğlu Güven ( Raşit Saraç ) de salyangoz topluyor köyün çocuklarıyla .
Güven , kendi gibi küçük Elif'e aşık .
Onun için fedakârlıklar yapıyor .
Salyangozları Çerçi Hüsam'a ( Yıldıray Şimşek ) veriyorlar .
Yoksulluk ve yoksunluk her yerden görülüyor .
Hacı Halil , evin boşluğunun kadınsızlık olduğunu düşünüyor .
Köyde insanların dişlerini kerpetenle çeken Dişçi Nedim ( Mahmut Gökgöz ) , Hacı Halil'e sınırdaki İran'dan kadın getirmeyi söylüyor hep .
Dişi sızlayan Yılmaz'ın yolu da Başkale'de diş hekimi olan şehirli Bahar'la ( Begüm Kütük ) kesişiyor .
Babasından ve çevresinden hep sertlik gören , pek az konuşan ebedi yalnız Yılmaz , Bahar'ın şefkatli halinden kendince anlamlar çıkartıyor ve onun üzerine hayaller kuruyor zihninde .
Doğuda kuraklık da var .
Yağmur duasına çıkılıyor .
Beklenen yağmur sonunda yağarken , bulutlar Yılmaz'ın belirsiz geleceğinin üzerine düşüyor sanki .
Yaşlı Hacı Halil de Dişçi Nedim'in motosikletiyle yollara düşerken Güven de abisi Yılmaz'ın ipli sopasını ve çuvalını alarak ava çıkıyor finalde .
Aslında bu final bölümü insanı bir an boşlukta bırakıyor gibi olsa da , aşağı yukarı neler olabileceğini de tahmin edebiliyorsunuz . 
Yönetmen , belgeselcilikten gelen deneyimlerini bu ilk filminin ruhuna katabilmiş .
Çevre ve insan gözlemleri etkileyici .
Yönetmenin kamerası da alabildiğine dingin ve sakince gözlüyor her şeyi .
Aslında bu filmi seyrederken kimi filmleri düşündük .
Kesinlikle yönetmenin başarısını geriletmek için değil , o duyguları perdede yaşatabildiği için övgü göndermek için .
Şerif Gören'in 1981 yapımı " Herhangi Bir Kadın " filminde amele Cemal'in bu sert ve gerçekçi dünyada kendine şefkatli yaklaşan Yıldız'a duyduğu imkânsız aşk gibi Yılmaz'ın da Bahar'a duyduğu aşk da aynı ruhun içinde .
Ne gerçeklikte ne de filmlerde bazı şeyler imkânsız .
Cemal ve Yılmaz , kadın dokunuşunu , kokusunu ve şefkatli dişi sesini ilk defa bu kadar yakından hissediyorlardı belki de .
Filmde , çocukların yılanları canlı canlı yakma sahneleri de fark ediliyor .
Sam Peckinpah'ın 1969 yapımı western klasiği " Vahşi Belde ( The Wild Bunch ) filminin başlarında da çocuklar akrepleri canlı canlı yakıyorlardı . Bu iki yönetmen de çocukların içindeki o şiddeti doğal biçimde yansıtmak istemişler sanki . Fonda duyulan müziklerin de kulağa iyi geldiği filmde , televizyon dizileriyle ünlü oyuncuların performansı da iyi . "
Kurtlar Vadisi " dizi filminden hatırlanan Begüm Kütük göründüğü küçük anlarla filme derinlik katmış . Diş çekme sahnesi tam anlamıyla bir belgesel gibi . 1981'de Tunceli'de doğmuş Volga Sorgu da iyi filmlerde kendini göstermiş bir oyuncu . 2006'da Zeki Demirkubuz'un "
Kader " , 2007'de Hüseyin Karabey'in "
Gitmek : Benim Marlon ve Brandom ( Gitmek : My Marlon and Brando ) " ve 2008'de Mehmet Bahadir Er'le Maryna Gorbach'ın ortak yönettikleri "
Kara Köpekler Havlarken " Sorgu'nun göründüğü en önemli filmler . "
Mar " , görülmeye değer bir film . Not : Filmin adı " mar " Farsça'da " yılan " anlamına geliyor .
