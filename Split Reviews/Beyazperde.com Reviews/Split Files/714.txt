Hakikatli filmlere gerçeklik payı katma mütehassısı , büyük sinema ustası Jeremy Irons ile dünün ergen çocuğu , Slumdog Millionaire’ın kıtipiyoz yumurcağı ama şimdilerin derinlikli oyuncusu Dev Patel’in müthiş bir uyum içerisinde olduğu biyografik dram filmi Sonsuzluk Teorisi haftanın nitelikli yapımlarından biri olarak öne çıkıyor .
Dünyanın en prestijli okullarından biri olan MIT’de ( Massachusetts Institute of Technology ) profesör olan Robert Kanigel’in aynı adlı romanından uyarlanan film , izleyiciye felsefi sorular sorduruyor : Aynı havayı soluyor , çoğunlukla benzer yemekleri yiyoruz .
Ama neden örneğin aynı mahallede aynı hayat dizilim zincirine bağlı ortalama bir çocuk , insanlık tarihinin en zavallı ve en “düşük profilli” akıl eksikliğinin bir göstergesi olarak “ırkçılık” mesleğinde talim yapmaya başlar iken , köşedeki bakkalın oğlu ya da arka mahallede tükürük köftesi satan vasat bir esnafın vitaminsiz evladı , beyinsel yaratıcılığın doruklarına çıkmaktadır ?
Daha önce uzun metrajlı filmler bağlamında hatırısayılır bir işine rastlamadığım yönetmen Matthew Brown’dan ünlü Good Will Huntinng’e göndermelerle dolu bir drama olan film , bilimsel altyapılı olmasına rağmen seyirciyi hiç sıkmadan derdini anlatmayı başarıyor .
The Man Who Knew Infinity , Hindistan’ın Madras kentinde yoksulluk içinde büyüyen Srinivasa Ramanujan adlı romantik , fakir bir çocuğun , kalburüstü zekası sayesinde İngiltere’ye olan beyin göçünün hikayesini izleyiciye aktarıyor .
Film , çulsuz bir ailenin muhtemelen yakın akrabalık ürünü kötü genlerine rağmen nasıl da dünyanın en parlak beyinlerinden biri olabileceğinin sorularını sorduruyor izleyiciye .
Ramanujan , örfünü adetini hiç bilmediği yeni bir dünyaya adım attığında kendisi de , çevresindekiler de , izleyici de benzer soruları irdelemekten kendini alamamaktadır .
Sorun nerededir ?
Genler ?
Sosyo - kültürel hayat ?
Tüketilen gıdalar ?
Zenginlik mi fakirlik mi ?
Henüz bu soruların cevabını bilmiyoruz .
1. Dünya koşullarında Büyük Britanyalılar hiç bilmiyordu .
Çünkü onlara göre Hintililer insan bile sayılmazdı .
Eski Kıta’ya uyum sağlayayım derken sokakta ırkçı linç saldırılarına , okulda mobbing illetine maruz kalacaktır biçare Iyengar .
Dünyanın en iyi üniversitelerinden biri sayılagelen Cambridge’i düşünün .
Gariban Iyengar’a bu “seçkin” üniversite bile ırkçılık gösterilebiliyor .
Tabii aynı üniversitede büyük özgürlükçü düşünür Bertrand Russell de var .
Ama okul yönetimi Russel’i de , Iyengar’ı da dışlayacak ve büyük düşünürü siyasal aktivitelerinden dolayı okuldan defedecektir . “Ortada” bir siyasi düşünceye sahip olan profesör Hardy , büyük filozofa sorar : “Nereye gidiyorsun ? ” Cevabı manidardır . “Beni yalvararak geri çağıracakları günü beklemeye . ” Filmde Russell’i Jeremy Northam canlandırmakta ve karizmatik düşünürü beyazperdeye yansıtmakta doğrusu biraz zayıf kalıyor .
İşte ; dünyada iki türlü insan var aslında .
Yaratıcı ruhlar ; yani Bertrand Russell gibileri , Sirinivasa , Hardy gibi “kurulu düzenin dışına çıkmaya çabalayanlar ve tüm diğer “idare - i maslahatgüzarcı” , statüko bekçileri .
Aynı okullar , aynı yeknesak İngiliz kahvaltısı ve hangi güç , birini sonsuzluğa bir filozof olarak , ötekini dahi bir matematik bilimcisi olarak kutsarken diğerlerini şu anda film kritiğini yaparken adını dahi hatırlamama gerek duyulmayan bir geçicilik mikrobu sarmalamaktadır ?
The Man Who Knew Infinity , aslında ırk , dil , din ve eğitim farklılığının , dahilik ve yaratıcılığa sahip olma bağlamında en ufak bir katkı sunmadığını iddia ediyor .
Ama “nedir ? ” sorusunun yanıtı bir muammadır ; dün , bugün ve belki de yarın .
Neden bir insan doğarken bir katil , diğeri doğarken dahi ?
Şimdilik “kader” diyoruz .
Alınyazısı .
Hesapta “lanetlenmiş” bir ırkın temsilcisi eğitimsiz , yitik bir çocuğun , dünyanın en parlak beyni olarak ismini tarihe çakması , güçlü bir kast , inandırıcı oyunculuklar ve güçlü bir prodüksiyon yoluyla sinemaseverlere sunuluyor ve ortaya dört dörtlük bir sinema filmi seriliyor .
İşte The Man Who Knew Infinity yukarıdaki soruları sordurduğu oranda başarılı bir sinematografi sunuyor ve lezzetli bir seyir deneyimi yaşatıyor .
Dahi matematikçi Srinivasa Ramanujan Iyengar'ın gerçek hikayesi nefes kesen bir seyirlik , Jeremy Irons ile Dev Patel ise bilimum ödülleri hakeden performanslar sergiliyorlar .
Twitter : @atlantisliadam
