Milyarlarca doların döndüğü , yüz binlerce insana istihdam olanağı sağlayan bir sektör olmasına rağmen futbol sinemanın pek de ilgilenmediği bir spor olagelmiştir .
Tabii bunda sinema sektörünün tartışmasız lokomotifi durumunda olan Amerika Birleşik Devletleri'nde futbolun ( soccer ) yaygın bir spor olmamasının payı büyüktür .
Yine de Raoul Lomas'ın yönettiği John Huston'ın oynadığı A Minor Miracle , John Huston'ın yönettiği Zafere Kaçış ve Rick King'in yönettiği Hotshot filmleri 80'lerde sinemaseverlere göz kırpan önemli futbol filmleriydi .
Tabii bu filmlerde ; - bir büyük ustanın deyimiyle
- Taçsız Kral Pele'nin ortak oyuncu olması futbolseverleri derinden etkileyen en önemli etmendi .
Son yıllarda Mean Machine , Dar Alanda Kısa Paslaşmalar ve Shaolin Soccer bize farklı yaklaşımlar içeren , kimi zaman dramatik kimi zaman ise bir hayli komik futbol filmleri çekilebileceğini ispatladı .
Futbol Sevdası ise eğlenceli bir film olmasına rağmen futbolun üzerine pek fazla konuşulmayan bir başka yönü olan klüp yönetimi , futbolcu transferleri ve menajerlik kısmı ile ilgileniyor .
Özellikle menajerlik işlerinde ve transferlerde dönen dolapları anlatmak açısından filmin başarılı olmasına rağmen , iç içe geçmiş bir sürü hikayenin anlatımında senaryonun büyük açıklar verdiği ortada .
Futbolcu hayatlarının abartılı anlatımı , karikatürize edilmiş yan karakterler ve onların kötü oyunculukları filmi zayıflatırken , Gérard Darmon'un muhteşem performansı ve sadece futbol ile yakından ilgilenenlerin anlayabileceği / kavrayabileceği esprilerin varlığı filme anlam katan öğeler olarak öne çıkıyor .
Önemli bir etki yaratmayı başaran ve Morricone'nin Le Professionnel'ini anımsatan müthiş fon müziğinden de bahsetmeden geçmek haksızlık olur .
Futbol mücadelelerine dair çekilen sahnelerdeki koreografilerin çok zayıf ve estetik açısından değerlendirildiğinde biçimden yoksun olduğunu söylemek mümkün .
Bu da yönetmen Fabien Onteniente'nin bir başka başarısızlığı .
Gelelim 2002 yapımı filmin , ülkemizde çekildikten üç yıl sonra gösterime girmesinin asıl sebebine .
Futbol Sevdası ; bir şekilde Türkiye futbol ligi ve Türkiye'deki futbol sevgisine dair taşıdığı yaklaşım ve keskin göndermeler ile ülkemizdeki seyircileri avlamayı hedefliyor ve bunu az da olsa başarıyor .
Futbol sevgisinin filmin omurgasını oluşturmasının yanında , Nouma - Okocha karışımı bir tiple yaratılan eleştiri , Galatasaray , Fenerbahçe ve Beşiktaş klüpleri üzerine yapılan espriler Türk izleyicisinin bir hayli ilgisini çekeceğe benziyor .
Yine de Futbol Sevdası'nın kısıtlı bir seyirci grubunu tatmin edecek düzeyde bir film olduğunu özellikle belirtmek gerek .
Hayatını futbola adamış insanların , Wakabayashi ve Tsubasa'lar ile büyüyen , mahallede Akula vuruşunu becermeye çalışan bir neslin ya da Pele - Maradona ayrımında tutucu bir taraf olan bir grubun dışında kalıp da filmin büyüsüne kapılacak sinemasever sayısı çok az olacaktır .
Bu bakımdan Futbol Sevdası sadece , futbola bir şekilde emek vermiş , zaman harcamış bir kitlenin kalbini çalmayı amaçlayan orta karar bir komedi olarak nitelendirilebilir .
