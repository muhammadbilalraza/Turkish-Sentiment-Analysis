İvmelenerek yükselen İspanyol korku sinemasının hayaletlere ve perili mekânlara , kısacası eski stil mistisizme olan eğilimi malumunuz .
Endüstrileşme konusunda son yıllarda büyük bir atılım yapan bir sinemanın türler konusunda da böylesi bir istikrar tutturabilmesi şüphesiz çok önemli .
Sinemalarımızı birçok ülkenin vizyonundan evvel ziyaret eden ‘Lanetli Kız ( Dictado ) ' da , gücünü hem sinemadaki ‘ürkütücü küçük kız ' ekolünden hem de mevzubahis ‘hayaletler , hortlaklar , karanlıklar ' mevzuundan alıyor .
Ya da en azından alıyormuş gibi yapıyor . 
62. Berlin Film Festivali'nin yarışma bölümüne muhtemelen festivalin ‘türler repertuarını ' genişletmek üzere dâhil edilen ‘Lanetli Kız ' ilk bakışta sıradan bir tür filmi .
Çocuğu olmayan sevgi dolu , sıradan çift , muhtelif esrarengiz olaylar vukuunda bu çifti bir çekirdek aileye dönüştürmek üzere olaya dâhil olan gizemli ‘evlatlık ' ve akabinde yaşanan ve seyirciyi gerilimden gerilime savuran korkutucu olaylar .
Her şey çok tanıdık ve elbette gidişat çok bilindik .
Yönetmen Antonio Chavarrias'ın ise bu bilindik hikâyeyi farklı kılmak için başvurduğu ‘patlayıcı ' olmayan bir sürprizi var . 
Antonio Chavarrías'ın ‘asıl hayalet metafiziktir ' gibisinden bir fikirle çizmeye başladığı yolda hiçbir büküm oluşturmaması ise elbette ki filmin büyük bir kısmını sıkıcı kılıyor .
Zira artık korku türü refleksleri epeyce gelişkin olan seyirci bu öyküyü diyaloglarından tutun da mizansenlerine kadar biliyor .
Bu nedenle filmin sürprizi seyircinin tipik bir refleks oluşturmadığı bir yerden yapmasının değeri filmin ilk altmış dakikası süresinde azalıyor .
Yönetmenin filmi ‘farklı ' bir şekilde estetize etmekten kaçınma çabası da ancak fikirleri yetersiz olan bir aklın ürünü olabilir .
Zira ardı arkası kesilmeyen ‘geçmişin kirli çamaşırları kâbusları ' bile tipik bir korku sineması kâbuslar geleneğinin ürünü .
Antonio Chavarrías'ın farklı bir film çekme çabası , başvurduğu bilindik formüller içerisinde kayboluyor . 
Bütün bu olumsuzluklara rağmen en azından elde , kâğıt üzerinde neredeyse parlak sayılabilecek bir fikir var .
Bu fikir , peliküle özel bir şekilde yansımıyor olsa da , korku - gerilim sinemasının ihtiyaç duyduğu türden bir yenilikçi bakışa da göz kırpıyor .
Hatta bu filmin türünü ‘psikolojik gerilim'den ziyade ‘gerilimli psikolojiler ' olarak kabul edebiliriz .
Bu bağlamda büyük bir umut vaat etmiyor olsa dahi filme yönetmenden daha çok hâkim olabilen bir senarist var ortada .
Sonuç ortada : klasik kalıplar , klasik karakterler ve bu kadar geleneksellik üzerine kimi açılardan sıra dışı olmasına çabalanılan bir varış noktası .
Ne kadar oluyorsa . 
Kimi anlarında ‘korku ' türünü bir kenara bırakıp tamamen dramatik ve trajik olmaya eğilen bir film ‘Lanetli Kız ' .
Belki yönetmenimiz Antonio Chavarrías korku türünün ancak bu şekilde yenilenebileceğini düşünerek bir çeşit türler kolâjı oluşturmaya çalışıyor .
Zira aynı filmin korku türünün kalıplarından tamamen arındırılmış olarak çekilebileceğini ve o haliyle daha etkili olabileceğini hissetmemiz pek uzun sürmüyor .
Oyuncularının performansları dahi yönetmenin bu gelgitli karmaşasını kanıtlar nitelikte . 
Lanetli Kız müthiş bir sinemasal haz sunarak ayrıksı bir tatmin imkânı sağlamıyor belki ; ancak filmin içerisinde çeşitli ilginçlikleri barındırdığı söylenebilir .
Bu nedenle izleyeceği filmi seçerken risk almayı seven seyircilerin en azından bir kısmını tatmin edebilir .
Lakin fazla uzatmanın ve lafı gevelemenin de çok faydası yok : karşımızdaki pek de iyi bir film değil elbette ki . 

kaankarsan@gmail.com
twitter.com / kkarsan
