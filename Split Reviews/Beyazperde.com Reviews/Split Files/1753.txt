Başarılı dizileriyle tanıdığımız yönetmen Kerem Çakıroğlu ilk uzun metraj filmi Olur Olur ! ’a imza atarken kadroya da TV’de devam etmekte olan show programı Güldür Güldür’den sevilen karakterleri koyuyor .
Filmin hikayesindeki ana karakteri Alper Kul canlandırıyor .
Yine Güldür Güldür’de severek izlediğimiz Onur Buldu , Aylin Kontente ve Onur Rüştü Atilla , etrafını çevreliyor Alper Kul’un .
Oyuncunun canlandırdığı Ali karakteri , bir eczanede kalfa olarak çalışıyor , iyi kalpli ama kendine güveni olmayan , içine kapanık bir insan .
Kapıdan girdiği anda başına terlik atan sert mi sert annesiyle yaşıyor , aslında müzikle uğraşmak istiyor ama beceremiyor ve açıkçası bir “loser” profili sergiliyor .
Çocukluk arkadaşı Azra’nın ( Ayça Varlıer ) yıllar sonra onun çalıştığı eczaneye gelmesiyle Ali’nin aklı başından gidiyor , kendisini beğendirmek istiyor Azra’ya ama Azra tam bir kokoş .
Hayatla dalgasını geçen , değerleri olmayan , eğlenmekten başka bir şey bilmeyen , içi boş bir karakter .
Aslında sadece güzelliğiyle etkiliyor Ali’yi , oysa Ali’nin bir diğer çocukluk arkadaşı Ebru ( ödüllü film Toz Ruhu'nda da başarılı bir performans sergilemiş olan Selin Yeninci ) onun en yakınıdır ve uzaktan uzaktan Ali’yi sevmektedir .
Güle ulaşmak isterken yanındaki papatyaları görmeyen adamdır Ali yani bu hikayede .
Ali bir yaşam koçu  ( Şinasi Yurtsever ) ile tanışır ve hayatı değişir , olaylar gelişir diyelim , biraz da bildik olan bu kendi kapasitesini ortaya çıkartan “loser” hikayesini daha fazla anlatmanın bir alemi yok .
Filmde hikayeden çok tek tek oyuncular dikkat çekiyor açıkçası .
Kadroda Güldür Güldür’de izlediğimiz BKM oyuncularının yanısıra Ayça Varlıer , Keremcem , Ayten Uncuoğlu , Yılmaz Gruda , Jale Aylanç gibi isimler de var .
Jale Aylanç’ın performansı göz doldururken Güldür Güldür’de en sevilen karakterlerden biri olan Aylin Kontente’nin kesinlikle bu filmde harcandığını düşünüyorum .
Teknik açıdan başarılı bir film , özel efektler kullanılmış kimi sahnelerde , göze batmamış , o anki espriyi besleyen detaylar oluşmuş böylelikle .
Espri demişken şunu kabul etmek lazım , filmin içindeki bazı espriler çok bayatken bazıları ise kahkahalar attıracak cinsten .
Küfürlü bazı yerler de var ama rahatsız edecek boyutta kullanılmamış .
( Gerçi filmin 7 + ve 13A uyarısı var , buna dikkat edilebilir . ) Özellikle Şinasi Yurtsever karakterinin aforizmaları çoğunlukla güldürüyor .
Ben ise en çok Ali Ağaoğlu’nun ağzından çıkan fakat buraya yazamayacağım espriye güldüm diyebilirim şahsen .
Evet , filmde Ali Ağaoğlu da var !
Esas hayatın cilvesi şu ki , filmde çok yakın zamanda kaybettiğimiz Ciguli de var !
Ciguli’yi hatırlayıp filmlerinde yer vermelerini takdir etmek lazım ama asıl takdir , Ciguli’yi kaybettikten sonra filmlerinin tanıtımında bunu kullanmamaları , öne çıkarmamalarına …
Aslında zaten olması gereken yaklaşım bu belki ama maalesef öne çıkarma gibi benzer örnekler olabiliyor , yani bunu yapmamanın övüleceği bir dönemden geçiyoruz ne yazık ki …
Velhasıl - ı kelam , haftanın eğlencelik filmlerinden ! twitter . com / blossomel
