Büyük ve giderek büyüyen binalardan mütevellit gri şehirlerde yaşarken hepimiz imkansız kaçış planları yapmıyor muyuz ?
Bütün yıl çalıştıktan sonra çıktığımız 1 haftalık Kaş tatilinde oraya bir kitapçı açıp sakin bir hayat yaşamayı arzu etmiyor muyuz ya da bir köy evi …
Kendi domatesini , patatesini yetiştirmek , markette satılan zehirli gıdalardan uzak durmak isteyen bir sürü insan var artık ama bu , çoğu zaman sıkışmış bir hayalden ibaret .
Laminant parkeli , alçı duvarlı , plastik pencereli kanserojen evlerde oturmaya devam edip en fazla organik domatesin peşine düşeceğiz , onu da plastik kaplarda yemeye devam edeceğiz !
Ülkemizde gösterilmeyen 28 Hotel Rooms ( 2012 ) ile uzun metraj serüvenine başlayan , oyunculuğunu daha çok bildiğimiz Matt Ross bu kaçış fikrini çoktan gerçekleştirmiş bir aileyi göstererek ütopyanın gerçek olabileceği ihtimalini kafamıza yerleştiriyor .
Adamın biri , 6 çocuğuyla birlikte ormanın içinde yaşıyor , modern toplumdan alabildiğine uzak , kendileri yetiştiriyor , avlıyor .
Çocuklarının eğitimini de üstlenmiş , Hippi ruhlu biri olmasına rağmen onları neredeyse bir deniz piyadesi gibi tehlikelere hazır büyütüyor .
Ortada Into the Wild filminin başkarakteri Chris McCandless’ın ( Emile Hirsch ) yaşadığı türden bir çaresizlik yok , çocukların her biri kendi başına vahşi bir yaşama devam edebilir .
Öte yandan okullarda veril / e / meyen türden bir eğitim alarak hepsi birer üstün insana dönüşüyorlar .
Bunu yapabilmek için klasik bir ebeveyn modelinin ötesine geçmek gerekiyor .
Bazen bir Jedi üstadı bazen bir bar arkadaşı …
Film giriş bölümünde “oh ne güzel , dağlar - taşlar - ormanlar” dedirtiyor ama beklenenin aksine seyirciye bu ütopyanın çöküşünü gösteren bir tuzak kurmuyor .
Leonardo DiCaprio’lu The Beach ( 20 ) önce ütopyayı gösterir , oradaki egzotik komün hayatı ile aklımızı çeler ama sonra bunun bir kâbusa dönüştürerek halimize şükretmemizi sağlar .
Kaptan Fantastik’in böyle bir derdi yok .
Annenin kaybı ile başlayan kırılma karakterlerin hepsinin eski bir okul otobüsüne doluşup annelerinin cenazesine gitmesine , ( tam da burada Little Miss Sunshine geliyor akıllara ) modern toplumun sömürüsü ve imkânlarıyla yüzleşmelerine yol açıyor ancak bu ailenin pes etmeye niyeti yok .
Viggo Mortensen’in sürüklediği , çocuk oyuncuların da ondan geri kalmadığı bu bağımsız yapım yılın sinema ödüllerinden biri yine de kusurları yok değil .
Filmin içinde bolca yer tutan Noam Chomsky güzellemesi , okunmadık felsefe kitabı bırakmayan bu ailenin neden sadece klasik Amerikalı bakış açısı ile bağımsızlaşmaya çalıştığını merak ediyor insan .
Hamburger - sosisli yemiyorlar , kola içmiyorlar ama Noam Chomsky’den başka da kutsalları yok yani negatiften bakınca onlar da tipik Amerikalı !
Oradaki sinemacıların dilini evrenselleştirmek konusunda pek becerikli olmadığını gösteren filmlerden biri daha …
Filmin ortalarında annenin Budist olduğu , öldükten sonra yakılmak istediğiyle ilgili dertler başlıyor bu anlamda biraz toparlıyor film ancak o da bir 70’ler hippi komün fantezisi olarak Amerikan kültürüne çoktan sinmiş bir şey zaten .
Eleştiri buraya kadar , Kaptan Fantastik’in her zaman karşımıza çıkmayan özel bir film olduğunu düşünüyorum , kendisinden önce çekilmiş Amerikan bağımsızlarına özendiği ortada ancak yine de orijinal olmayı başarıyor .
Viggo Mortensen’in oynadığı baba karakterine ayrılan özel alanda onun çocuklarıyla , karısının ailesi ile ve modern toplumla yüzleşmesini görmek hoşuma gitti .
Aslında bu da bir tür “Muhteşem Yedili” hikâyesi , buradan bakarsanız çok keyifli bir fikri var filmin .
Kaptan Fantastik , eğer şehrinizdeki sinemaya uğruyor ise mutlaka gidip görmeniz gereken bir film , modern toplumdan ne kadar uzaklaşıp ne zaman uzlaşmanız gerektiği konusunda gerçekçi bir fikri var ancak alternatif bir aile dramasından fazlası olmaya çalışmıyor .
Bu böbürlenmeme hali de filmi mesafeli duygusallığına rağmen daha sıcak bir seyirliğe çeviriyor .
Dünyayı kurtarmak isterken her yeri havaya uçuran süper kahramanlardan sıkılan bünyelere ilaç gibi gelecek .
İyi seyirler … murattolga@gmail.com
