Şimdiye kadar izlediğim en başarılı açılış sahnelerinden birine sahip Aç Kalpler birçok açıdan klasik bir film olmaktan çok ötede .
İtalyan yönetmen Saverio Costanzo açılış sekansıyla birlikte zor bir şeyi , izleyiciyi ilk dakikadan itibaren filmin içine çekmeyi başarıyor .
Daracık bir tuvalette sıkışıp kalan ve birbirleriyle ilk kez burada tanışan Aç Kalpler'in iki baş karakteri Mina ve Jude'un belki de karşılıklı gülümsedikleri tek ana da şahit olmuş oluyoruz .
Mina'nın hamile kalmasıyla birlikte evlenen çift için o dakikadan itibaren hiçbir şey aynı olmuyor .
Sokaktaki bir falcının Mina'ya , karnındaki bebeğin bir " indigo bebek " olduğunu söylemesiyle Mina'nın tavırlarında hissedilen değişiklikleri ve ters giden bir şeylerin olduğunu yavaş yavaş hissetmeye başlıyoruz .
Mina normal doğum istemiyor , kendini ruh ve beden arındırmasına adıyor ve hatta ilaç kullanmaktan kaçınıyor .
Bebeğini doğurduktan sonra da işleri daha ileriye götüren Mina , mikroplardan korktuğu için bebeğini sokağa bile çıkarmak istemiyor !
Girls dizisini severek takip eden biri olarak Adam Driver'ı sinemada daha sık görmekten keyif aldığımı saklayamam ancak bir vejetaryen olarak Aç Kalpler'i izlemeye giderken biraz çekindiğimi itiraf etmeliyim .
Vegan olan Mina bebeğini doğar doğmaz vegan büyütmek istiyor ve ona et , et ürünleri , kutu mama vermeyi reddediyor .
Bu durum son zamanlarda sık sık tartışılan vegan hayvan sahiplerinin evcil hayvanlarını bile vegan menü ile doyurma kararını aklıma getirdi .
Bilinci yerinde olmayan canlılar adına bu kararı vermek ne kadar doğru bilemeyiz ancak filmde Jude bebeğinin büyümediğini öğrendiğinde bir mücadele içine sürükleniyor ve iç sesiniz Jude'un yanında olmanızı söylüyor .
Filmi çocuğu için endişelenen Jude'un gözünden izliyoruz ancak " Bu olanlar Mina'yı kötü biri mi yapıyor ? " sorusu peşinizi bırakmıyor .
Vegan olmayı kötülemeyen Aç Kalpler bir taraftan vegan olmayı iyi bir olgu olarak da göstermiyor .
Bu anlamda film tam bir ortada kalmışlık sergiliyor .
Baba çocuğunu gizli gizli beslerken , anne yediği etleri kusması için bebeğine yağlar içiriyor .
Film boyunca bu soruya cevap arıyoruz : Anne çocuğuna bunu neden yapıyor ?
Mina yaşadığımız sistemde " farklı " olarak adlandırılan kişiyi temsil ediyor ve tabii Jude , çocuğunu etle beslemesi gerektiğini söyleyen doktorlar " farklıyı " dışlayan toplumu .
Birçok inançta çocuğa ne yedirilmesi gerektiği kararı sadece annenindir , bu onun en doğal hakkıdır .
Peki çocuğunu akıl almaz işkencelerden geçirilerek masaya getirilen hayvanlardan uzak tutmak isteyen bir anneye karşı gelmek ne kadar doğrudur ?
Bana göre çocuğunu böyle yetiştirmek isteyen bir annenin karşısında durmak şimdiki dünyada büyük bir hatadır .
Filmin akılda kalıcı birçok sahnesinde balık gözü lens kullanan yönetmen bu iki karakterin yüzünün , burnunun kocaman görünmesini sağlayarak bir " insanlıktan çıkma " mesajını iletmek istemiş gibi .
Hikayenin kötüye gitmeye başlamasıyla renkler sararmaya , solmaya ve kullanılan ışıklar rahatsız edici olmaya başlıyor .
Yönetmen kesinlikle vegan karşıtı ya da kesinlikle vegan yanlısı demek zor .
Costanzo bu kararı izleyiciye bırakmış gibi duruyor çünkü film boyunca kendi kendimize sorduğumuz sorulara kendi kendimiz yanıt veriyoruz .
İki başrol oyuncusunun alkışı hakeden performansı filmin belki de en etkileyici noktalarından biri .
Sonu dışında başarılı bulduğum Aç Kalpler beni beklediğimden daha çok rahatsız etti ve amacına ulaştı diyebilirim .
Filmin sonlarına doğru okyanusa koşma , okyanusla iç huzuru bulmaya çalışma eylemi ,  Fransız Sineması'nın etkileyici filmi The 400 Blows'un son sahnesini hatırlatıyor .  Etrafımızda sık sık karşılaşma fırsatı bulamayacağımız bu " farklı " kadın toplumda kalmaya devam edecek mi , yoksa şimdiki düzende görmeye alışık olduğumuz gibi yavaş yavaş yok mu edilecek ?
İzlerken sorgulamayı asla bırakamadığım Aç Kalpler " başka " olmaya katlanamayan hakim düzene bir mesaj niteliğinde , izlenilesi . twitter . com / ekinlimonj
