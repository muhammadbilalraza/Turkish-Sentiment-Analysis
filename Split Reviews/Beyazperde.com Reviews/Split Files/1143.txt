Bu yazının başında okurun ikiye ayrıldığını varsaymak zorundayız .
Amerikan yayılmacılığının simgeleri olan paramiliter ya da ordu mensubu adamların / kadınların , dünyanın her yerine , genellikle de az gelişmiş ülkelere yaptıkları müdahalelere tamamıyla karşı olanlar Cehennem Melekleri 2 ( The Expendables 2 ) ' yi sadece bir film olarak göremeyeceklerdir .
Beyzbol sopasıyla başka bir devletin başbakanıyla telefon konuşması yaptığı fotoğrafı servis edilen ' demokrat başkanın ' , dolaylı da olsa savaşçıları kabul ettiğimiz tiplerin yüzlerce ' kötü ' insanı paramparça ettiği bir film , eğlence ( ! ) olarak kabul edilemez .
Bu ölüm saçan makinelerin , gizli operasyon yaptıkları ülkede hiç bir otoritenin ortada olmaması ve mazlum halkın ( genellikle köylerde yaşayanların ) kurtarıcısı olmaları da onur kırıcıdır .
Bu nedenle , Vietnam Savaşı döneminde sağ milliyetçi ideolojinin perdedeki sözcüsü olan Chuck Norris'in dahi olduğu filmin afişini bile görmeleri , anti militarist seyircinin tüylerini diken diken edecektir .
Haklılardır ; onlar için bu yazı bitmiştir .
Bundan sonrası , salt aksiyon sevenleri ilgilendirmektedir .
Birkaç bilgiyi yineleyelim : Sinemanın başlangıç yıllarından itibaren , tehlikenin içinde kalıp zekâlarından çok fiziksel becerileriyle kurtulmaya çalışan adamlar , gişede satış garantisinin simgesi oldular .
Türlerin giderek çeşitlenmesi , mekanik - kimyasal - minyatür etkilemelerin , ses tasarımlarının , elektronik kameraların , dublörlük müessesinin gelişip büyümesi ile birlikte de , hedef kitlesi erkek izleyici olan aksiyon türü başlı başına bir ticari saha olarak sinemada yerini aldı .
80'lerde ise , dijital teknolojilerin de devreye girmesiyle , aksiyon oyuncuları , o güne dek hiç görülmemiş olağanüstü sekanslarla , seyredenlere küçük şoklar yaşatmaya başladılar .
Patlamalar , araba kazaları / çarpışmaları gibi haber bültenlerine girmiş olaylar da , filmlerde yüksek bir gerçekçilikle karşımıza çıkıyordu artık .
Türü aksiyon olan veya aksiyon da içeren filmler , yıldızlarını da yarattı .
Özellikle yaşı 40 ve 50'lere gelenler , duygusal boksör Rocky ile senaryo ve oyuncu dalında Oscar adayı olsa da , 1946 doğumlu Sylvester Stallone'yi Vietnam gazisi Rambo olarak daha fazla anımsayabilirler .
Gelişmiş vücutlu yenilmez erkek ikonu olan Stallone , türün 2010 yılında geldiği yerde , 70 milyon dolarlık bir bütçeye sahip , görkemli bir filme imza attı : Yönetip oynadığı " Cehennem Melekleri ( The Expendables ) " .
Stallone , öykünün odağına kötü adam olarak , hayali bir ada ülkesinin askeri diktatörünün iplerini elinde tutan eski CIA ajanını yerleştirdiği filmde , şiddeti / grafik şiddeti maksimum kullanarak ortalığı gerçekten de cehenneme çevirmeyi hedeflemiş ; bunu ‘her numarayı ihtiva eden ' uzun bölümlerle başarmıştı da .
Cehennem Melekleri'nin asıl özelliği ise , Jason Bourne gibi çok hakiki hissettiren çağdaş kahramanlara ilgi gösteren genç seyirci ve tabii her yaştaki genç için , bir araya geldiklerinde dağları devirebilen eski tüfek kadroyu bir araya getirmiş olmasıydı .
Bu adamlar sert olsalar da ( bazıları gerçek yaşamda da . )   pamuk gibi yüreklere sahip , birbirleri için gerçek birer dost , çocuksu ama ne olursa olsun öldürmeyi meslek edinmiş ' manyak ' tipler !
" Cehennem Melekleri 2 " de , kötü ve iyi adamlar tam bir düzine .
Bir de kadın katılmış aralarına : Tuya'nın Evliliği ( Tuya de hun shi ) filminin Tuya'sı Yu Nan ( 34 yaşında ) !
Adamları rollerine göre ayrım yapmadan , büyükten küçüğe sıralarsak : Bruce Lee ile dövüştüğü final sahnesi belleklere kazınmış Dünyada Benden Büyük Yok ( Meng long guo jiang ) filminin ' kötü adamı'Chuck Norris ( 72 yaşında ) .
Stallone ( 66 ) .
8 yıl California valisi olarak görev yapan Arnold Schwarzenegger ( 65 ) .
En iyi aksiyon serilerinden Zor Ölüm ( Die Hard ) ' ün başrol oyuncusu Bruce Willis ( 57 ) .
Tam bir İsveçli Dolph Lundgren ( 55 ) .
Belçika'nın sinemaya armağanı olan dövüş sanatları ustası Jean - Claude Van Damme ( 52 ) .
Zarif Çinli Jet Li ( 49 ) .
" Ultimate Fighting Championship " dövüşçüsü Randy Couture ( 49 ) .
Günümüz aksiyon oyuncularının en önemli birkaç adından biri , İngiliz Milli Dalış ekibinde yer almış Jason Statham ( 45 ) .
Ulusal Futbol Ligi oyuncusu olarak ünlemiş Terry Crews ( 44 ) .
Dövüş sanatları performanslarıyla tanınan bir başka İngiliz Scott Adkins ( 36 ) .
Açlık Oyunları ( The Hunger Games ) ' ndan anımsanabilecek yeni nesil oyuncu Liam Hemsworth ( 22 ) .
Bu kadroda kimi iyi , kimin kötü rolde olduğunun bir önemi yok .
Büyük bölümü Bulgaristan'da çekilen filmde , adamlarımız , Arnavutluk sınırları içindeki bir dağlık bölgeye saklanmış ve nükleer silah temel maddesi beş ton uranyumun uluslararası piyasaya satılmaması için müdahale ediyorlar .  Konu bildik , olaylar silsilesi tanıdık , sonuç tahmin edildiği gibi .
İçlerinden birinin öldürüldüğü trajik sahneyi saymazsak ciddiye alınacak bir mesele yok .
Özellikle yaşlılar kendi kendileriyle dalga geçiyorlar ki , bu da filmin seyredilmesinde rahatlık sağlayan ' olmazsa olmaz ' mizahın ana malzemesi olarak gerekli zaten : Willis'in , Yokedici ( The Terminator ) serisine göndermeyle sürekli " Geri döneceğim "
( I'll be back ) diyen Schwarzenegger'e laf atması gibi .
1997'de Con Air ile büyük aksiyonlar yönetmeye başlayan Simon West , her unsuru bir yana bırakın , en önemlisi , çok sert bir aksiyondan beklenebilecek karmaşık bir şiddet koreografisi sunuyor .
Hani beylik deyişle , 80 milyon dolarlık bütçede hiç bir fedakârlıktan kaçınılmadan , hatasız çekimlerle ( kurşunların , kama , top mermisi ve benzerlerinin hedeflerini bulduklarını görebiliyoruz ) türün hastaları için defalarca seyredebilecekleri bölümler kotarılmış .
Uyaralım : Kan çok fazla ! ali . ulvi . uyanik@gmail.com twitter @aliulviuyanik
