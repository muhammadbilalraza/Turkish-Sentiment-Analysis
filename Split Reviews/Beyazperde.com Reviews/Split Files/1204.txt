Men In Black / Siyah Giyen Adamlar evreni bizi her ne kadar tatmin etmese de , ilkinde yakaladığı hasılatın gazıyla arka arkaya gelmeye devam etti .
İlki 1997 yılında çekilen ve büyük başarı elde eden filmin ikincisini saymazsak , üçüncüsü senaryo bakımından gayet başarılıydı .
Bary Sonnenfeld’in yönettiği serinin aktörleri bilindiği gibi Will Smith ve Tommy Lee Jones’tu .
Ajan J ve Ajan K arasında baba oğul / usta çırak ilişkisinden ilham alan film , dünyamıza gelen uzaylılarla ajanlarımız arasında yaşanan kovalamacayı kimi zaman esprili , kimi zaman vasat bir şekilde anlatan bir seri . 
 
Siyah Giyen Adamlar / Global Tehdit serinin dördüncü filminde yönetmen ve oyuncuları neredeyse komple değiştiriyor , bir tek Emma Thompson var ortalıklarda , o da gayet az görünüyor .
Liam Neeson , Chris Hemswort ve Tessa Thompson’ın başrolde yer aldığı film , neredeyse ilkinin spin - off’u .
Ama komedi unsurunun eksiltildiğini , buna karşılık fantastik atmosferin arttırıldığını söyleyebiliriz . ( Will Smith’le beraber komedi dozu da gitmiş anlaşılan ) .
Bir ara Aladdin filminde hissettim kendimi .
Şaka bir yana F .
Gary Gray imzası bulunan filmde olaylar , deneyimli Ajan H ve çaylak Ajan M arasında yaşanıyor ve Ajan M’nin kadın olmasından dolayı ortaya saçılan kıskançlıkları da çekmek zorunda kalıyoruz zaman zaman ! 
 
İnsanların biçimlerine giren , çabucak enselenmeyen ve yok olmayan uzaylılarla uğraşan ekip bir yandan da içindeki köstebeği ortaya çıkarmakla meşgul !
Ama bu köstebek hikayeleri hep mi aynı olur , hep mi şaşırtmaca taşır .
Burada da şaşırtmacayla bizi şaşırtmamayı başarıyor diyelim .
Uzaylıların bir kısmının daha sevimli gösterilmesi de cabası ! 
Çocukken bir uzaylı canavar bebeğin kaçmasına yardım eden Ajan M’nin tek hayali Siyah Giyen Adamlar kadrosuna girebilmek .
Bunun için her türlü yolu deneyen M. , sonunda ekibe stajyer olarak girmeyi başarır ama yolun başında olmasına rağmen deneyimli bir ajan havasında davranır ve Ajan H ile güzel bir uyum yakalarlar .
Hikaye Ajan M’nin ısınma turları ve Ajan H’nin çapkınlık hikayesi arasında bir yere sıkışıp kalıyor .
Üçüncü filmde biraz da olsa ivme yakalayan seri bu filmle tekrar inişe geçiyor diyebiliriz ama filmin duracağı yok gibi .
Yeni bir ajan ekibiyle yola devam edecek gibi görünüyor .
Uzaylıların peşindeki ekip 1997 yılında iyi bir fikir gibi duruyordu , hatta hafıza silme güzel bir detaydı ama geldiğimiz noktada uzaylı gözlemevi gibi çalışmak biraz hafif kaçıyor .
Bir de hikayeyi yeniden kurmaya çalışmak , ısınma turları falan derken Siyah Giyen Adamlar’ın miadını tamamlaması gerektiğini düşünüyoruz .
Ya da hikayesinde olağanüstü bir değişim , bir patlama yapması gerekir .
Zira komik de olmayınca sıradan bir aksiyon filminin içine düşmüş gibi oluyorsunuz ! 
 
Tessa Thompson ve Chris Hemsworth kimyası tutmasına tutmuş ama , dediğimiz gibi hikaye sevimli bir fantastik dünyaya dönüşmüş .
Ne diyelim serinin sevenleri tekrar bir denesin !
