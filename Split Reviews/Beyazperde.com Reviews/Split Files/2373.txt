Çevresinde çocuğu , küçük kardeşi , yeğeni olanlar bilir ; minikler Köstebekgiller’e bayılıyor .
Dizisi 2012’den beri yayında ve bir ev yapımı olarak
- Nickelodeon , Disney yapımı çocuk dizilerine öykünme yaşasa da - kültürümüzden esintiler görmek mümkün .
Köstebekgiller , Türkiye’nin ilk gerçek ve animasyon karakterlerin bir arada olduğu dizi olarak televizyon dünyasında bir temel taşı olarak yerini almıştı .
Şimdi de sinema filmi olarak yine bir ‘ilk’ statüsünde vizyonda .
Bahçelerinde köstebek ailesi Köstebekgiller ile yaşayan Pelin , annesi ve komşusu Caner , Köstebekgiller’den Boyo , Süslü ve Kösteban ile Pelin’in dayısının çalıştığı tatil köyüne giderler .
Burada yer alan Perili Orman’dan yardım mesajı alınca , otel sahibi kötü kalpli Fahri Fırfır ve otel müdürü Şehnaz Şıkır’a karşı harekete geçerler .
Köstebekgiller’in başarısının , küçük yaştaki çocuklardan oluşan hedef kitlesinin renkli , hayallerle dolu dünyasına ulaşabilmesinden geldiğini düşünüyorum .
Filmi çocuklarla birlikte izleme şansı buldum ve daha başlarken çalan şarkıya alkışlarla eşlik ettiklerini , heyecanla izlediklerini ve sonunda da sinemadan memnun ayrıldıklarına şahit oldum .
Rimolar ve Zimolar : Kasabada Barış filminde de bahsettiğimi gibi , dijitalleşmiş dünyada sınırsız içeriğe ulaşabilen bu çocukları anlayabilmek ince bir çizgiyi tutturmak gibi .
Filmde , doğru yaklaşılmadığı taktirde avama kaçabilecek sahneler iyi yedirilmiş .
Yalnız şu da var ki ; çocukları güldürmek için yapılan bu sahneler hikayenin akışında yerini bulsa da çocuklardan beklenen tepkiyi alamıyor .
Ama oyuncuların gücü , yeni karakterler tipleme olarak kalsa da , filme güç katıyor .
Özellikle Evrim Akın , karakterin tipleme olarak yapılandırılmasına rağmen ona ruh veriyor .
Bununla birlikte insan karakterlerin hepsi normalken yeni karakterlerden Fahri Fırfır ve Şehnaz Şıkır’ın kostümleri , neden başka bir dünyadan , zamandan gelmişler gibi tasarlanmış pek anlam veremedim .
Sanırım Açlık Oyunları’nın geçtiği Panem ülkesinin baş şehri olan The Capitol’ün modasından ziyadesiyle etkilenmişler .
Filmde yaratılan masalsı ortam ve animasyon karakterlerin tekniksel anlamda başarısı da çocukların filmin hayal dünyasına kapılmasını sağlıyor .
Fakat bir taraftan ; Pelin ve Caner Köstebekgiller ile fantastik bir dünyayı yaşarken perilere inanmaması , o masalsı dünyaya bir adım geriden bakmaya sebep oluyor .
Sonuç olarak ; evet , yaratıcı bir film değil .
Sinemamıza Türkiye’nin ilk gerçek ve animasyon karakterlerinin bir arada olmasının dışında bir katkısı yok .
Yine de doğa sevgisi , dostluk , iyilik gibi mesajlarıyla yarattığı dünya içinde , çocukların ebeveynlerinin elinden tutup filme gitmek isteyecekleri kanısındayım . 
Twitter : Fundasuo
