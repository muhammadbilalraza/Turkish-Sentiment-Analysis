Bahis'i ( Intacto ) izleme şansını bulduğumda , açıkçası filmden etkilendiğim kadar başroldeki Leonardo Sbaraglia'dan da etkilenmiştim .
Ütopya'da onun da oynadığjnı duyduğumda Arjantin'in yükselen değerlerinden olan oyuncuyu bir filmde daha izleme şansını bulmak beni memnun etmişti , çünkü beyazperdede Hollywood dışından birilerini görmek , maalesef , pek sık olmuyor .
Maria Ripolli'nin dördüncü filmi olan Ütopia , yönetmenin Tortilla Soup'dan sonra tekrar çıkış yapmayı umduğu film olarak gözüküyor .
Filmde , üç farklı insanı Madrid'de bir araya getiren Utopia adlı topluluğu tanıyoruz .
Tabii " tanımak " kavramı kişiden kişiye değişir , buradan da Ripolli'nin " seni uzaktan sevmek aşkların en güzeli " felsefesinin bir takipçisi olduğunu ve kimseyi pek yakından tanımak istemediğini anlıyoruz .
Adrián ( Leonardo Sbaraglia ) , kendisini diğer insanlardan ayıran geleceği görme yeteneği yüzünden sadece onlardan değil kendinden de kaçmaktadır , çünkü ölümleri görmekte ve bunları durduracak gücü olmadığını bilmektedir . Ángela , ( Najwa Nimri ) ailesiyle tüm bağlarını kopararak Güney Amerika'ya gitmiştir , burada katıldığı yarı gerilla yarı mezhep birliği bir grupla İspanya'ya dönerek çeşitli faaliyetlerde bulunmaktadır .
Hervé ( Tchéky Karyo ) ise karısının ve kızının öldürüldüğü , kendisinin de kör kaldığı bir patlama sonrası polisliği bırakmış , kendisini tarikatlar tarafından rehin tutulan insanları kurtarmaya adamıştır .
Şöyle bir dışarıdan bakılırsa , tutabilecek tüm elementleri bir araya getirmeye çalışmış filmimiz .
İyi oyuncuları hemen bir köşeye ayıralım .
Tchéky Karyo'yu izlemek her zaman bir zevk olmuştur , hele kör bir adam olarak rol kesmesi gerçekten de müthiş .
Sivri mizaçlı , hırslı ve ateşli bir kadın için de Najwa Nimri mükemmel bir seçim .
Aç Gözünü'den tanıdığımız bu güzel bayan , inandırıcı bir kompozisyon çiziyor .
Son olarak sevgili Adrián'ımız , Sbaraglia'ya gelirsek , umduğum performansı yakalayamadığını düşünsem de beklentilerimi fazla yüksek tuttuğumu göz önünde bulundurarak , gayet başarılı bir oyunculuk sergiliyor .
Nedense , bazı oyuncularda gereğinden fazla beklenti içine giriyorum , hem de sadece bir ya da iki filmde izlememe rağmen .
Sanırım bir izleyici olarak kumaşını beğendiğim birinden daha iyi bir gösteri beklemek de hakkım .
Filmimizin başarıya giden yolda yanına katıığı diğer bir " artı " da , modaya gayet iyi bir şekilde uyması .
Modadan kastım , sinopsisine bakıldığında son zamanların en ilgi çeken konularından birini aynen uygulaması , bunu da kısaca " yolların kesişmesi " olarak tanımlayabiliriz .
Bu işin ustasının Inarritu olduğunu hepimiz biliyoruz , açıkçası Paramparça Aşklar Köpekler'den sonra aynı yolu izlediği 21 Gram'da da kendisini izlettirip insanı filme aşık ediyordu .
Birkaç sene önce , kahramanın ölü çıkması modası vardı , hemen arkasından da birçok filmi sondan başa doğru izledik .
Şimdi de bu !
Evet , belki biz insanlar yapımız gereği " haydi insanlar kaynaşsın , birleşsin , yolları kesişsin " türünü seviyor olabiliriz , ama modayı takip etmek bir yerden sonra taklitçiliğe dönüşüyor , ve bu çok ince çizgi üzerinde ilerlemek gerçekten de zor .
Peki , bu film nerede duruyor diye düşündüğümde ise aklıma tek bir soru geliyor , bütün bu " moda "
- " çizgi " kavramları neden 21 Gram'ı izledikten sonra değil de bu filmden sonra aklıma geldi ?
Ütopya'nın kendisini izlettireceğini düşündüğü kalıplardan biri de görüntü yönetmenliği .
Açıkçası , filmin en sevdiğim yanlarından biri de buydu , siyah - beyaz ile renkli görüntülerin bir arada kullanılması çok şıktı .
Adrian'ın fotograflara bakıp , " gördüğü " anlardaki flu ve titrek görüntüler , bizim de o yeteneğe sahip olduğumuzu hissettirmeye çalışıyordu , ve bir ölçüde bunu da başardığını söyleyebilirim .
Gene de filmin genelinde öyle bir hava var ki , bütün bu görüntüler , başarılı olmalarına rağmen , kullanılması gereken bir formdan daha ileriye geçemiyor .
Ütopya , bize diğerlerinin vaadettiğinden daha fazlasını maalesef sunmuyor .
Öyküdeki çatlaklar , en önemlisi de filme adını veren Utopia topluluğuna verilmeyen önem , oldukça dikkat çekiyor .
Bazı filmlerde , eksik olay örgüsü dikkat bile çekmez , çünkü bizi başka bir açıdan yakalamayı bilmiştir o film , ama Ütopya için geçerliliği olmayan bir mazeret bu .
Filmin en sevdiğim bölümü ise , asla geri plana atamadığım romantik yanıma hitap eden kısmı oldu .
Bu , bir gerilim filminde beklediğim en son şey , hatta ne yalan söyleyeyim , belki de en son istediğim .
Beni bir yerden etkilemeyi başarsa bile , birkaç gün içinde unutacağım bir film Ütopya .
Sadece Sbaraglia'nın güzel yüzünü unutmam biraz zor .
