Benim neslim Tom & Jerry , Sylvester & Tweety gibi karakterlerin çizgi dizilerini seyrederek büyüdü .
Karakterler arasında çatışmaların olduğu sahneleri yaşımıza uygun bir anlayışla komik bulur , kahkahaları basardık .
Karakterler çizgi olarak basitti , yaşadıkları dünya da ama müziğiyle , ses efektleriyle bu çizgi diziler bize çok samimi gelirdi .
Sevimli Kedi İş Başında ( Top Cat ) filmi de eski usul çizgi diziyi beyazperdeye taşıyor . 
Filmin konusundan bahsedersek , akıllı bir kedi olan Top Cat çetesiyle beraber , dilediği gibi rahat bir hayat sürüyordur .
Hırsızlardır , yalnız Robin Hood tadında kötü ve zengin insanlardan çalıp –Robin Hood'un aksine - kendilerine veriyorlardır .
Başlarına bela olan polis Dibble ve bir köpek olsa da onları kolayca alt ediyorlardır .
Fakat yeni gelen polis şefi kullandığı teknolojiyle , Top Cat'le birlikte tüm New York şehrine hayatı zindan edecektir . 
Meksika , Arjantin , İngiltere yapımı Sevimli Kedi İş Başında , aslında Hanna - BarbaraProductions tarafından yapılmış , 1961-1962 yıllarında televizyonda yer alan bir çizgi dizinin beyazperde uyarlaması .  Filmde , karakterler dizidekine yakın bir çizimle vücut bulsa da , film için yaratılan dünya günümüzün animasyon teknikleriyle 1960'lardaki halinden çok farklı .
Bu durum yaratılan dünyayı sinematografik açıdan güçlendirirken karakterleri eski hallerine yakın bırakmaları samimiyeti ortaya çıkarıyor .
Karakterlerin bu çizim halleri , günümüzün çocukları TopCat'i bilmese de , bizim gibi eski usul çizgi dizi izlemiş kişiler için bir değer yaratsa gerek .
Garfield'ın son animasyonlarında karakteri daha ‘teknik ' hale getirmeleri karakter ile arama mesafe koymuştu . 
Filmin kendisiyle birebir alakalı olmasa da , söylemeden geçemeyeceğim bir konu var .
Animasyonların çocuklara hitap ettiğini vurgulamak için filmlerin isimlerini Türkçeleştirirkenbir hayli basitleştiriyorlar .
İki hafta önce vizyona giren Paris'te Çılgın Macera ( Un monstre à Paris * ) filmine yazdığım kritikte de aynı durumdan dem vurmuştum .
Filmin orijinal ismi Top Cat ve Çetesi ( Don Gato Y Su Pandilla ) anlamına gelirken Türkçe'de yine jenerik bir isim tercihedilmiş . 
Sonuç olarak , filmdeki espriler tam anlamıyla eski usul çizgi dizilerdeki tarzda olup çocukları güldürecekken yetişkinlere de nostalji olacaktır . 
 * Türkçesi Paris'te Bir Canavar
Twitter : fundasuo
