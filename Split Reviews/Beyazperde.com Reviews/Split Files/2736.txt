Bu hafta İstanbul , Sinema - Tarih buluşmasına ev sahipliği yapıyor .
Açılışta , dünyaca Costa - Gavras adıyla tanınan Yunan sinemacı Konstantinos Gavras'ın son filmi Amen gösterildi .
1968'de Z filmiyle sınırlarını çizdiği vicdan sinemasının hala en önde gelen isimlerinden biri olan Costa - Gavras ; tarzını geliştirirken diğer siyasi yönetmenlerin düştüğü kendi ideolojileri odaklı görüş hatasına düşmeden , öyküsünü klasik sinema dilini koruyarak işlemeyi başarıyor .
Costa - Gavras hakkında rahatlıkla söylenebilecek başka bir şey de ; kendilerini saplantı derecesinde prensiplerine adamış karmaşık yapıdaki kahramanları yorumlamakta çok başarılı olduğu .
Şüphesiz dünyanın en etkili politik sinemacılarından biri olan ; Z'nin , Confession'ın ve Kayıp'ın yönetmeni Costa - Gavras ; merkezine II. Dünya savaşındaki Nazi acımasızlığına karşı tepkisiz kalan Vatikan'ı alan çok ilginç bir film daha ortaya koyuyor .
Amen , tüm hatalarına ve karışıklığına rağmen ışıldıyor .
Bazı Katoliklerin tepki göstereceği ; bazılarının da cesaret edemeyeceği bir biçimde Papayı tepkisizliğinden dolayı ayıplıyor .
Tüm olanların tek sorumlusunun Naziler olmadığını ; Nazilerin yaptığı herşeyi bilmelerine rağmen bunlara göz yumanların da sorumluluklar altında ezilmesi gerektiğini savunuyor .
Böylece ; hem politik görüşünü başarıyla işine dökebilen hem de bunu yaparken işinin ince ayrıntılarını ustalıkla yerine getiren Costa - Gavras ; acımasızlık tarihi'ni sinemaya taşıyor .
Film Protestan SS Teğmeni Gerstein'in ( Ulrich Tukur ) , kendi icadı olan Zyklon B maddesinin , Naziler tarafından Yahudileri , çingeneleri ve akıl hastalarını öldürmek için kullanıldığını anlayınca yaşadığı çelişkileri işliyor .
Bir yandan bu soykırımı önlemek için yardım isteyebileceği kişileri ve kurumları araştırırken ; bir yandan da geleceğini ve ailesini tehlikeye atmamak için Nazilerin verdiği görevleri yerine getirmeye devam ediyor .
Gerstein karakteri gerçek hayattan alınmış .
Oysa Mathieu Kassovitz'in canlandırdığı Cizvit rahip Riccardo Fontana'yı ; Costa - Gavras hikayeye eklemiş .
Böylelikle ; öykünün Vatikan yönünü işleyebilmek için eline daha çok malzeme geçmiş .
Filmin öyküsü ; Rolf Hochhuth'un ünlü oyunu The Representative'e dayanıyor .
Costa - Gavras filmin orijinal , kapalı mekan için tasarlanmış tiyatro metnini açıp sinemaya taşıyarak çok doğru bir seçim yapıyor ve birkaç kişi arasında geçen oda toplantılarında bile tiyatro sahnesi hissi uyandırmadan , ortaya başarılı bir sinema koyuyor .
Diyaloglar birbirini destekleyerek ve önemli noktalara değinerek gelişiyor .
Filmin açılışı oldukça vurucu .
Alman Yahudi gazeteci Stephan Lux , 1936'daki Birleşmiş Milletler toplantısında ; Yahudi Soykırımı'na kimsenin tepki göstermemesini protesto ediyor ve kendini öldürüyor .
İnsanların , diğer insanların acılarına duyarsız kaldığını ve artık buna dayanamadığını söylüyor .
Böylece film anafikrini buluyor .
Amen ; SS , Vatikan ve hatta aile kurumlarının hepsine birden saldırıyor çünkü bu kurumlar ; sözde ; erdemin varlığını korumak için bireylerin ahlaki davranışlarını yönlendirmeye çalışıyor .
Gerstein bu kurumlar arasında gidip gelirken , kendi iç çelişkileri de ortaya çıkıyor .
Bir yandan Vatikan'dan umut bekleyen bir yandan da Nazilerin eylemlerine göz yuman ; bu oldukça karmaşık karakteri Ulrich Tukur başarıyla canlandırıyor .
Amen'de ; sistem hem bireyi ortaya çıkarıyor ve onun kazanmasını sağlıyor hem de onu yok ediyor .
Filmde ; Yahudi Soykırımı'nın ; maalesef ki ; klişesi haline gelmiş , alışıldık görüntüleri olan bir deri bir kemik kalmış insan cesetleri yığınlarına yer verilmiyor .
Sadece bir sahnede uzaktan cesetlerin yakılışı gösteriliyor ; ki bu bile oldukça estetik ve filmin anlatım diline uygun çekilmiş bir sahne .
Costa - Gavras ; vahşeti birebir seyircinin gözüne sokmak yerine seyircinin görüntüden de acımasız olan hayalgücünü çalıştırmayı tercih ediyor .
Verileri veriyor ve işi seyircinin beynine ve vicdanına bırakıyor .
Nazi subaylarının sapıkça bulunabilecek gaz odasında ölenleri röntgenleme sahnesi dehşet verici .
Bir şekilde izlediklerinden zevk alıyorlar .
Gerstein'ın delikten bakınca yüzünün aldığı şekil seyircinin birebir görebileceklerinden daha fazlasını canlandırmasını sağlıyor .
Yönetmen acımasızlığı , vahşeti Gerstein'ın yüzünde yakalıyor .
Aynı şekilde sürekli gidip gelen tren görüntüleri de seyircinin hayalgücünü tetikliyor .
Seyirci biliyor ki , o trenin kapıları her kapandığında bir grup Yahudi daha toplama kampına sevk ediliyor ve trenin kapıları her açık geçtiğinde giden Yahudiler artık yaşamıyor .
Trenin bacası sürekli tütüyor , siyah dumanlar göğe yükseliyor ve aslında filmde hiç birebir görülmeyen , kampların bacalarından yükselen dumanları simgeliyor .
Bu gitgel sahneleri filmin içinde sık sık tekrarlanıyor .
Seyirci sabırsızlanıyor ve Gerstein ile Riccardo'nun soykırıma karşı olan boş çabaları , seyircinin içini acıtıyor .
Costa - Gavras ; bu kadar açık , net ve etkili bir sistemin nasıl Alman halkı tarafından fark edilmediğini ve dış ülkelerin ve kurumların da kendi politikaları doğrultusunda olanları görmezden geldiğini , hatta göz ardı ettiğini sorguluyor !
Filmin en iyi sahnelerinden bazıları da ; baba oğul ilişkisi üzerine kurulu olan sahneler .
Gerstein ve babasının ilişkisi de ; Riccardo ve babasının ilişkisi de ustalıkla işlenmiş .
Gerstein sistemin savunucusu - hatta kuklası - olan babasıyla iletişim kuramıyor .
Babasıyla ülke ve onur hakkında ayrı düşen görüşleri sürekli çatışıyor .
Kendi oğlu , sürekli Nazi selamı vermeye çalışıyor .
Riccardo , Yahudilerin yanına katılmaya gittiğinde babası oğlunu koruyamadığı için işini bırakmaya karar veriyor ve Papa ona " Babalık , tacı dikenlerden örülmüş bir krallıktır . " diyor .
Costa - Gavras ; görsel tasarıma da büyük önem vermiş .
Nazi kurumlarının ve Vatikan'ın gücünü temsil eden koridorları ; beyazperdeye özenle tasarlanmış planlarla yansıtıyor .
Toplama kamplarında özellikle soğuk yeşil filtre kullanılmış .
Görsel tasarım demişken Amen'in posterine de değinmek gerek .
Posteri , Benetton'un ünlü sanat yönetmeni Oliviero Toscani tasarlamış .
Filmin tüm içeriğini ortaya koyan bu poster bir çok Hıristiyan'ın yüreğini hoplatmış !
Gücün mekanikleştirdiği bireyin yetersizliklerini işleyen bu çalışmada ; dürüstlük ve doğruluk yolunda Gerstein ve Riccardo ne kadar dua etse de Amin'leri duyulmuyor .
