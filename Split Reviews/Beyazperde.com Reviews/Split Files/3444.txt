Biz bu filmi daha önce görmedik mi ?
Okulun ezik genci arkadaşlarının şakalarından ve umutsuz bir aşkın acısından bunalarak intihar eder ve ' yarıştan ' çekilir .
Fakat öteki tarafta şakacı arkadaşlarıyla aynı dilden konuşabildiğini fark eder ve onlara bir takım korkunç şakalar hazırlar .
Burada okullu gençlerin elinden bırakmadığı cep telefonları da rahmetlinin biricik oyun aracı haline gelir .
Dışlanan , kendini yalnız hisseden ve kurtuluşu ebediyete göç etmekte bulan gencin ve arkadaşlarının İngiliz versiyonları var karşımızda .
İşkence Odası'nın Okul filminden kopya çektiğini iddia edecek değiliz ama klip tadındaki okul bahçesi çekimlerini , ölümcül cep şakalarını ve diğer şeyleri Okul filminden hatırlamamak mümkün değil .
İşkence Okulu'nun IMDB notu düşük olsa da , çıkan tek tük eleştiriden gördüğümüz kadarıyla yapım gösterildiği yerlerde eleştirmenlerden hiç fena not almamış .
İngiliz okullarını hepimizden daha iyi bilen İngiliz eleştirmenlerden bazıları , öğrenci ve öğretmen gruplarının çok gerçekçi bir şekilde ortaya konduğunu belirtmişler .
Okul koridorlarında dolaşan gotik'ler , emo'lar , geek'ler ve ' zengin'ler ortama bir karnaval havası verse de , anlaşılan gerçekçi bulunmuş .
Filmin renkli karakterleri , belki fazla düşünmeden korku komedi olduğunu iddia edebileceğimiz filmin komedi yanına hizmet ediyor .
Korku tarafı ise tıpkı Okul filminde olduğu gibi oldukça zayıf .
Hayalet gencin diğerlerini izlediği , Chris Cunningham kurgularını andıran yerler çok yapay mesela .
Kanlı intikam sahneleri ise şaşırtıcı derecede yaratıcılıktan uzak .
Gelelim filmin en büyük günahına , az sayıdaki doğru cevabı da götüren yanlış cevaba .
İlk yarım saat hayaletli bir korku filmi için çok önemlidir .
Bize karakterleri ve onların hayatına giren gizemleri artık tanıtmış olmanız gerekir .
Ana kahramanlarımızın da olayların farkına varmış ve kendilerince bununla baş etmeye çalışmış olmalarını bekleriz .
İşkence Okulu'nda ise ancak ilk yarım saatten sonra gençlerden biri arkadaşlarının ölmediğini bağırabiliyor .
Yani bizim bildiğimiz onlardan uzun süre gizleniyor .
Bunu zeka seviyelerine de verebilirsiniz , anlarız .
İngiliz sineması son yıllarda korku türünde ilginç örneklerle çıkıyor karşımıza .
İngiliz sinemasına özgü bir gerçekçilikten çok uzaklaşmayan , gerilim öğelerini toplumsal ilişkilerin bozukluğunda arayan filmler geliyor .
İşkence Odası ise , bize hiç özgün gelmemesini bir yana bırakalım , neye hizmet ettiği belli olmayan bir film .
Bu haliyle seksenlerin okul filmlerinden bir adım öteye gidemiyor .
Farklı telden çalan öğrencilerin arasındaki iktidar ilişkilerinin ne kadar karmaşık ve içinden çıkılmaz bir hale geldiğini söylemeyi başarıyor ama bu yetmez .
Yetişkin izleyicilerin seveceği türde bir hikayeyi , okul öncesine hitap eden bir derinlikle ele alınca , olmuyor işte .
Bu hikaye ( yoksa kitap mı demeli ? ) sinemasının gerçekçi dinamiklerini bilen bir İngiliz sinemacının eline geçseydi , ortaya okul çağının travmalarını sergileyen anlamlı bir film çıkabilirmiş .
Olmamış .
