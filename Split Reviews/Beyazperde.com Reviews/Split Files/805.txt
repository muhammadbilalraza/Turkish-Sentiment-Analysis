Tehlikeli Oyun’dan önce , daha tehlikesiz bir oyuna göz atalım .
Aslında iyi eleştiriler alan Iron Man’in diğer çizgi roman filmlerinden çok fazla farkı olmadığını söyleyelim en başta .
Amerika’nın ' özgürlük savaşına ' silah sağlayan güçlü bir kapitalist , Amerikan sermayesi tarafından gizlice desteklenen Afganlar tarafından tutsak ediliyor ve mağaradan bir tür süper kahramana dönüşerek kurtuluyor .
Demirden ( sadece demir değilmiş ) bedenini çok seven kahramanımız , eve döndükten sonra daha şık olanını hazırlıyor .
Öte yandan , savaşa daha fazla katkıda bulunmak istemediğini fark ediyor ve kişisel kavgalarla yetinmeye başlıyor .
Iron Man’i diğer çizgi roman filmlerinden ayıran en büyük artısı , Robert Downey Jr’un kendi yaşamından karakterine keyif düşkünü bir hınzırlık sızdırıyor olması .
Kadınlara kullan / at formülüyle yaklaşan , teknolojiden erotik olarak etkilenen Tony Stark , iyi adam olmaya çalıştığında da bunu beceremiyor çünkü savaş karşıtı açıklamalarının hemen ardından bireyci - militarist bir çizgiye yaklaşıyor ve intikam almak için doğuya uçuyor .
Dokuz filmin içinde kaybolmasından korktuğum Tehlikeli Oyun da , savaşa karşı olmasa da , otokratizme karşı bir bilinç yaratmaya çalışırken , işleri berbat eden özgürlükçü bir öğretmenin hikayesini anlatıyor .
Fransız düşünür Jean Baudrillard’ın kulaklarını çınlatalım , kötülük çağında , iyi niyetli olmak / davranmak bile düşündüğümüz gibi etkili olamıyor .
Tehlikeli Oyun’da denizin hemen üzerinde yaşayan , doğayla ve düşünceyle barışık ( Ramones dinleyen ! ) bir öğretmen , öğrencilere ideolojilerin anlatıldığı bir hafta kendisine Anarşi konusunun düşmesini bekliyor .
Belli ki punk rock çalarak öğrencilere saf özgürlükten bahsetmek istiyor , fakat hocanın itaatsizliğini bilen yönetim Rainer Wenger’e otokrasi konusunu verince işler karışıyor .
Sadece öğrenciler için değil , öğretmen açısından da sıkıcı bir konu gibi gözüküyor ; öğrencilerin özgür bırakıldığı bir okulda , otokrasi konusu ne kadar anlaşılabilir ki ?
İlk derste bir öğrenci günümüzde nazilere benzeyen bir yönetimin hortlayamayacağını dile getirince , öğretmen çocuklara oyunlu ama öğretici bir ders vermek istiyor .
Önce grup ismi , tek tip giyinme , gösteriler derken Wenger tek yumruğa dönüştürdüğü öğrencileri üzerinde iktidarını oluşturuyor ve öğrencileri de ' Dalga ' adını taşıyan bu grubu şiddetle sokaklara taşımaya karar veriyorlar .
Dennis Gansel , özgürce eğitim alan öğrencilerin faşist bir partiye dönüşmelerini ( iktidara bile göz dikmeye başlıyorlar ! ) anlatırken , bütün zorluklara rağmen inandırıcı bir film ortaya koymayı başarıyor .
Doğrusu öğrencilerin bir hafta içinde değişim geçirdiklerini sergilemek için öncelikle iyi yazılmış bir senaryo gerekiyor ve Gansel işin bu yönünü iyi kıvırmış .
Almanların zoru başarmalarına dair iyisiyle kötüsüyle pek çok örnek anlatılabilir .
Tehlikeli Oyun’un senaryo açısından bu durumun sinema alanına iyi bir örnek oluşturduğunu söyleyebiliriz .
Şüphesiz , film en başta önemli bir soru ile onun cevabından oluşuyor .
Öğretmen maddi durumları ve sosyal ilişkileri farklı gençlerden oluşan bir grubu aynı forma içinde buluşturmakla kalmıyor , kişiliklerini arka plana iterek ortak bir harekete bağlanmalarını da sağlıyor .
Hitler’in de söylev ustası olduğunu hatırlatarak , doğru sözcükleri seçerek başarıyor bunu .
Her insanda bulunan aidiyet duygusunu hedef alarak , gelir adaletsizliği gibi beylik konuları da açarak , öğrencilerinin kendilerini güçlü hissetmelerini sağlıyor .
Bu gücün tadına varan öğrenciler ise , oyun sona erdiğinde bile Dalga kimliklerini unutmak istemiyorlar ve o zaman işte bütün bu iyi niyetli çaba , öğretmenin de hayatını karartacak bir trajediye dönüşüyor .
Tony ' Demir Adam ' Stark , silah üretmenin , savaş teknolojisine yatırım yapmanın kötü bir şey olduğunu fark ettikten sonra , daha insancıl bilimsel araştırmalar yapmaya karar vermiş ve farkında olmadan bir silaha dönüşmüştü .
Amerika’nın danışıklı dövüş içinde olduğunu söyleyerek muhalif bir tavır takınsa da , kötülüğü anlamak yerine yok etme yolunu seçiyordu .
Tehlikeli Oyun’da da benzer bir teori / pratik çatışması var .
Iron Man için bu durum hayli keyifliyken , Tehlikeli Oyun’da trajik bir finale yol açıyor .
İnsanların bireysel mutluluklarını sağlamanız gerekiyor .
Yoksa güç kazanmak isteyen grup , hareket ve hatta partilerin de çok iyi bildiği gibi ; kitlelere etkileyici bir dille ulaşmak faşizmin ( ve gericiliğin ) yaklaşan seslerini bile bastırabiliyor .
