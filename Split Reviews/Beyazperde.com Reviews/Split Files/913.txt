Michael Mann'ın 19 tarihli başyapıtı Köstebek ( The Insider ) , yönetmenin daha sonraki filmlerine hakim olan biçimsel özellikleri de belirleyen bir film oldu .
Renk tercihlerinden kamera , kurgu ve müzik kullanımına kadar , yönetmenin sinemasına yönünü veren unsurlar takip eden iki filminde de benzer çizgide görünüyor .
Dağınık , odak noktası olmayan Muhammed Ali biyografisi Ali'nin yarattığı ufak çapta hayal kırıklığının ardından , bu kez bir polisiye film olarak tanımlanabilecek Collateral ile sinemalarımızda Mann .
Ancak basitçe bir " polisiye " deyip geçmek yeterli olmaz bu film için .
Collateral , polisiye gerilim türünden beklemeyeceğiniz kadar atmosfere dayalı bir film .
Şehri de canlı kılan bir atmosfer bu .
Ve yeri geldiğinde varoluşsal meseleler üzerine fikir çarpıştıran iki ana karakteri kadar hüzünlü bir atmosfer .
Senaryosunda Frank Darabont'un da parmağının bulunduğu Collateral , yönetmen Mann'in ellerinde duygusal açıdan derin , yaşayan bir aksiyon filmine dönüşüyor .
Daha iyi bir hayatın hayalini kuran taksi şöförü Max ( Jamie Foxx ) , arabasına binen kiralık katil Vincent ( Tom Cruise ) ile reddetme şansının kendisine tanınmadığı bir anlaşma yapar : Gece boyunca , kendisine verilen adreslerdeki kurbanlarına ulaşması için belli bir meblağ karşısında ona yardım etmek durumundadır .
Fakat Max , insanların ölmesine seyirci kalabilecek biri değildir .
Yıllardır ilk Oscar ödülünün peşinden koşan Tom Cruise , Denzel Washington'ın şansını döndüren İlk Gün ( Training Day ) formülünden medet umuyor bu kez de .
Fakat sessiz , kontrollü performansına rağmen , rol yaptığı hissini vermekten de kurtulamıyor .
Bu da onun , Manolya gibi filmler ile çok yaklaşmış olsa da , oyunculuğunda henüz kıramadığı bir nokta .
Filmin esas yıldızıysa Jamie Foxx oluyor .
Mann ile daha önce Ali filminde de çalışmış olan Foxx , bir süredir yetenekli bir oyuncu olduğunu hissettiriyordu zaten .
Bu filmdeki performansıyla , Cruise'u bile gölgede bırakıyor .
Aslında kimseye haksızlık etmemek lazım .
Bu üstünlükte , Max karakterinin filmin esas merkezi , kalbi olması da yatıyor .
Yine de Foxx bu filmle , yıl sonunda kendisini En İyi Erkek Oyuncu dalında Oscar ödülünün en iddialı adaylarından biri olarak karşımıza çıkaracak Ray Charles biyografisi'nin Ray'i öncesinde , bizleri potansiyeline hazırlıyor .
Çok sayıda usta oyuncu da bu filmin yan rollerinde karşımıza çıkıyor .
Javier Bardem ve Mark Ruffalo bu listenin içinde en akılda kalıcı performansları vermeyi başarıyorlar .
Filmin sınırdaki unsuru ise Jada Pinkett Smith tarafından canlandırılan Annie karakteri .
Başarılı bir savcı olan Annie , filmin başında taksisinde yolculuk ettiği Max karakteri için de bir çıkış , kaçış noktası .
Fakat öykünün içine dahil oluşundaki tesadüf unsuru , insanı biraz tedirgin ediyor doğrusu .
Dramatik yapısının kaderini pamuk ipliğine bağlayan senaryo , seyirciyi kaybetme riskini de almış oluyor .
Fakat Max ile Annie arasındaki yakınlaşmanın duygusal boyutu , şüphesiz filmdeki aksiyon unsuruna da çok daha ilginç ve insancıl bir boyut katıyor .
Bu yüzden , nazik bir tesadüfle ana örgüye bağlanan bu yan öyküye müsamaha gösterirseniz , yaşanan ölüm kalım mücadelesi çok daha zengin ve heyecan verici hale geliyor .
Ve Collateral'in olduğu şey de bu : iyi işlenmiş karakterleri , usta besteci James Newton Howard'ın bahsetmeden geçemeyeceğim başarılı özgün müzik çalışması ve Michael Mann'in üslubuyla ; ikilik , karşıtlık , bir bakıma iyi ve kötü üzerine ; belki biraz ileri gidecek olursam , insan hayatını önemsemek üzerine , sağlam ve duygusal bir aksiyon drama .
Tadı insanın damağında kalan cinsten .
