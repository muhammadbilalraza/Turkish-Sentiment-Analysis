Aşk üçgenleri sinemada hayli karşımıza çıkan hallerden .
1962'de François Truffaut'nun Jules ve Jim ( Jules et Jim ) ' i ile başlayan bu formülün izlediğim son örneği Woody Allen'ın Vicky Cristina Barcelona'sıydı .
Tabii aşk üç kişilik olunca , içinde belli bir umutsuzluk ve duygu taşması da barındırıyor . 
 " Çok acıklıysa çok komik de olabilir " diyen McG'nin imzası taşıyan İyi Olan Kazansın ( This Means War ) işin mizahından ilham alıyor ve iki sıkı dostun arasına ‘kara kedi ' misali bir kız atıyor .
Lauren aslında üst düzey çalışanlarının ona patron diye hitap ettiği sarışın , eli yüzü düzgün bir kadın ama nedense her ideal kadın gibi yapayalnız !
Tabii bu sarışın Reese Witherspoon olunca nedense filmin bir ayağı çukurda oluyor zaten !
Yüz hatlarıyla ‘sevimli bir teyze ' görüntüsü veren Witherspoon önce yalnız kadın imajıyla daldan dala zıplıyor , sonrasında ‘ya şundadır ya da bunda ' hesabı erkekler arasında seçim yapma şansına erişiyor ! 
Hollywood'un ilişkiler üzerine kurduğu denklemler , öğütler ancak buradan köye yol olur .
İlişkilerin romantik ve komedi kıvamlarının sayısız versiyonuyla karşımıza çıkan ve bu konuda hiç hız kaybetmeyen kafalar bu kez sıkı dost iki ajanın hem gizlilik derecelerini , hem de aralarındaki ilişkinin bağını sorguluyor .
Bir romantik komedi filminin satır aralarında ‘feminist ' bir yan aramak istemesem de , filmde geçen ‘erkekler yapınca oluyor da , kadınlar yapınca neden olmuyor ' lafı kulağımda küpe oldu aniden ! 
Başından beri Lauren'in hangisinde tercih yapacağı o kadar belli ki , film bunu erkeklerin romantik olma , düşünceli ve damardan girme halleriyle kırsa da , hikayenin bir yerlerinde başka kalp çırpıntıları da oluyor !
İki erkek , bir kadına kendilerini beğendirebilmek için tüm yolları deniyor , gerektiğinde mesleklerine ilişkin avantajları bu yolda helak ediyorlar .
Zaten filmin komedisi de bundan besleniyor , iki ajanın her şeye ulaşma , her şeyi izleme imkanları Lauren'la kuracakları ilişkide onlar için yol gösterici oluyor . 
Chris Pine ve Tom Hardy'nin Tuck ve FDR Foster olarak kapıştıkları filmde aksiyon hız kesmiyor , romantik komedi imajına o anlamda farklı bir tat katıyor .
Zaten bu filmler her koşulda izlenecek , memnuniyet derecesi çok da belli olmayan yapımlar .
Çünkü çoğu zaman mantık sınırı komediyle aşılıyor , romantizm kısmı da absürtlükle taçlandırılıyor .
Yönetmenlik koltuğunda birçok vasfı bünyesinde toplayan McG'nin olması da bu vasıfları pekiştiriyor .
Zira Terminatör'ün ( Terminatör : Kurtuluş ( Terminator Salvation ) karanlık yüzünü bize göstermek için teknik koşullarını fazlasıyla zorlayan ve bunu başaran McG burada da güzel vizyonlar yaratıyor ama senaryonun sınırlarında biten bir yaratıcılık hali bu . Bazı yerlerde gülüyorsunuz , eğlence sinemasının akışına kendinizi kaptırıyorsunuz ama filmden sonra kumdan çekilen dalgalar gibi oluyor zihniniz , boşalıyor , rahatlıyor . Hepsi bu . 
Filmde tek rahatsızlığım Witherspoon'un varlığıydı , aslında dikkatli bakınca sempatik bir yüzü var ama bence yeterli değil ! İki erkeği arkasına takacak kadından , daha farklı bir gizem bekliyor insan ! Onun dışında ‘kadının fendi erkeği yendi ' misali koyuverin gitsin kahkahalarınızı ! 
 ( banubozdemir@gmail.com )
