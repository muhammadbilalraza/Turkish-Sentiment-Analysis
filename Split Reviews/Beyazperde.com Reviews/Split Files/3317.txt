Sartre’la yoğun bir arkadaşlığı olan ve resme küçük yaşlarda başlayan Alberto Giacometti’nin 1960’lı yıllardaki ustalık dönemini , yani yaşamının bir kesitini  anlatıyor Son Portre  / Final Portrait .
1901 doğumlu ressam ve heykaltraşın genç yaşlarda başlayan tutkusunun 60’lı yaşlarda en azından bize aktarıldığı kadarıyla kesintiye uğradığını görüyoruz .
Hayatını  keşfetmek ve yeni malzemeler bulmak için gezen bu ressamın hayatının bu kesiminin anlatmak için ilgi çekici bulunması biraz haksızlık gibi dursa da izlerken pek keyif aldım . 
Stanley Tucci’nin yazıp yönettiği filmde Giacometti köhne atölyesinde karısı ve sevgilisi arasındaki kaosa bir de Amerikalı genç romancı James Lord’u ekliyor .
Bir ziyaret esnasında genç yazarın resmini çizmek isteyen ressam ile genç yazar arasındakiler filmin rutin ama bir yandan da ilgi çekici akışını oluşturuyor . 
Bitmeyen portenin inadı Giacometti ve James Lord arasında aynı istekle devam ediyor , aslında portre bahane dostluk şahane gibi bir durum yaşanıyor .
Lord bu uzayan durumu bir deneyim olarak her geçen günün hanesine yazarken , Giacometti yaşlılık ve yaratım hallerinin tekrarına düşüyor adeta .
Lord bu deneyimleri ‘Bir Giacometti Portresi’ olarak yazıyor , yazılmayacak gibi değil zaten … 
Garip bir çekim gücüyle ressama bağlanan genç yazar , kendisini başka bir ülkede bekleyen sevgilisine telefonda sürekli biraz daha geç kalacağını söyler , çünkü tablo bitmez , ama bir yandan da genç yazar şu soruyu en derininden sorar kendisine : ‘Daha ne kadar bu şekilde devam edebilirim’ .  Aslında izlerken biz de aynı soruyu kendimize soruyoruz , bu şekilde nasıl devam edebiliriz diye ama filmin değişik bir şeytan tüyü var ve bizi içine doğru çekiveriyor ve izlettiriyor . 
Paris sokaklarında , meyhanelerinde biraz Lord’un bakış açısıyla sanatsal sürecin tüm kabızlıklarını ortaya seren film bir yandan da sanatsever olmayı ve sanata bakış açısını da sorguluyor .
Lord’un saygısı , merakı , heyecanı  ve devinimi Giacometti’nin yaşanmışlığında , tüketim ve yaratım kabızlığında gizli ve genç yazar bunu iyi bir gözlem anı olarak kullanıyor .
Filmden çıktıktan sonra , özellikle de hızın tavan yapıp , beklemenin sabrının kalmadığı şu günlerde kendinize soruyorsunuz ?
Ben ne kadar beklerdim diye …
Dedim ya tekrarlar , rutinler ve bir türlü dile gelmeyen tablonun çiziktirmeleri arasında filmi tamamlıyoruz . 
Geoffrey Rush’ın inanılmaz performansıyla daha da derinleşen Son Portre , biraz sıra dışı bir hikaye , bir dostluk hikayesi .
Armie Hammer ise portresinin çizilmesini bekleyen ama bir yandan da derinleşen ve bir anlamda da avamlaşan muhabbetin dışında kalmak istemeyen şehirli bir yazar .
Bu ikilinin etkileşiminden Son Portre ortaya çıkmış , sabırla izlerseniz keyif alabilirsiniz !
