Uzun yıllar boyunca tiyatro sahnelerinin yanısıra eşi Yasemin Yalçın ile birlikte televizyonlarda izlediğimiz İlyas İlbey aradan geçen uzun bir süre sonra sinema platformunda karşımıza çıktı .
Üstelik bu kez hem yönetmen olarak , hem de film de başrol oyunculuğu yaparak seyirciyi selamlıyor .
Yıllardır alıştığımız " formülü belli " yerli komedi yapımlarının tutturduğu çizginin dışında kalmak istediği belli olan İlbey , Manda Yuvasıadlı filmi ile hem güldürüyor , hem de tabiri caiz ise düşündürüyor .
Aşur ile tanışın !
Kastamonu'dan yıllar evvel taşı toprağı altın olan İstanbul'a göçen , köyünü ardında bırakan ve büyük kentte dikiş tutturmak için çalışıp çabalayan Aşur .
Tanıdıklarının yaptığı gibi inşaat sektörüne adım atan , çevirdiği dalavereler ile köşeyi dönmeye çalışan ancak her seferinde baltayı taşa vuran Aşur .
İlyas İlbey tarafından canlandırılan bu ilginç karakter akıllara yönetmenin uzun süre boyunca TV'lerde bizlere sahnelediği İtilmiş karakterini andırıyor başlangıçta .
Lakin kazın ayağı hiç de öyle değil .
İlbey bazılarının aksine radikal bir karar ile kolaya kaçmayı bir kenara bırakmış , karşımıza kanlı canlı , gerçeklerine her gün denk geldiğimiz bir adamı sunmuş .
Çimentodan çalan , eş dost desteği ile köşeden dönen , vermediği yevmiyeler yüzünden işçilerinin başladığı işleri yarı bırakıp da başına binbir bela açtığı Aşur .
Kahramanımız artık büyük şehir İstanbul'da da yaşanmayacağını fark ediyor , karısı da kendisine " yol verince " düşüyor yollara .
Şans eseri yıllar önce terk ettiği köyündeki baba yadigarı evi internet üzerinden izleyen adam , buraya bir başkasının yerleştiğini de görünce rotayı eski topraklara çeviriyor .
Aradığı huzuru burada bulmayı amaçlayan dostumuz ilk olarak HES ile karşılaşıyor .
Köylünün bir şekilde kandırıldığı , halkın belini büken , köylüyü yaşayan ölüye dönüştürdüğü HES .
Eski Greenpeace'çi , köylünün deyişi ile Pisçi Vedat ( Kemal Kocatürk ) ile konuşuyor Aşur .
Köyü iyice dolaşıyor , eskileri yad ediyor .
Görüyor ki büyük şirketler her şeyi yemiş yutmuş , sömürüp kurutmuş .
Burayı tekrar ayağa kaldırmayı , böylece kendini de huzura kavuşturmayı düşünen adam aktivist Pisçi Vedat ile kafa kafaya veriyor .
Altın madeni şirketlerinin kafalamak için garip bir plan kuruyorlar .
Altın olmayan köyde altın kaynıyor piyesi sergileyip , sömüreni sömürmeyi düşünüyorlar .
Nitekim başarıyorlar da ; büyük bir maden şirketinden Sevda ( Seray Sever ) ve iş dünyasının tazesi Efe ( Sefa Tantoğlu ) köyde bitiveriyorlar .
Sonra gelsin hediyeler , gitsin paralar .
Hikaye tanıdık , denenmiş ve anlatacak pek taze şeyleri olmayan bir tema .
Yine de İlyas İlbey izleyicisine farklı bir şey sunmayı başarıyor .
Gücünü " sadece " küfürlerden alan , sakil bir film değil , yerel halkın kadronun büyük kısmını oluşturduğu , yer yer TV filmi tadı veren ancak sıcak ve samimi bir aypım karşımızdaki .
Tür adına büyük yenilikler sunmayan , zaten bunu da vaat etmeyen Manda Yuvası'nın amacı zaten güldürmekten öldürmek değil , ölmeden düşündürmek .
Yasemin Yalçın'ın küçük rolü Deli Akile'nin " gökten altın mı yağdıracaksın ? " sözü misali , belki sordukları ile her şeyi çözdürmüyor , gülmekten çatlatmıyor ama en azından yüzünüzde sıcak bir tebessüm salondan ayrılıyorsunuz .
Son olarak , Efe'nin de dediği gibi : " Biz sizi sömürecektik , siz bizi sömürüyorsunuz ama . "
Burçin Aygün
