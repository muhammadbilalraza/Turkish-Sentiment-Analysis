Son yıllarda , milyonları kendine hayran bırakan ‘’Recep İvedik’’in rehber olduğu komedi geleneğini devam ettiren filmler çıktı piyasaya .
İnternette beğenilmiş ve sonrasında beyazperdeye gözünü dikmiş ( ya da bu örnekte olduğu gibi keşfedilmiş ) birbirinin kopyası karakterler , hikayeler .
Tek karakterin etrafında şekillenen , afişinden ismine benzerlikler gösteren ‘’Recep İvedik’’giller .   Hani ‘taklitlerimden sakınınız ! ’ gibi bir anlam çıkıyor ortaya ama aslında yok birinin diğerinden farkı .
Bıçkın mahalle delikanlısı ‘’Şevkat Yerimdar’’ ile yeni komedi sinemasının geldiği noktayı özetleyen ‘’Sabit Kanca’’ serisi ilk akla gelenler . ‘’Ali Kundilli’’ de yapımcılığını Fatih Aksoy’un ( ‘’Recep İvedik’’ serileri , ‘’Fetih 1453’’ ) , yönetmenliğini Bülent İşbilen’in üstlendiği , bu minvalde bir komedi filmi .
Filmin yaratıcısı Cem Gelinoğlu ise Vine’da çektiği 6 saniyelik videoları ilgiyle izlenen , hatırı sayılır hayran kitlesine sahip bir internet fenomeni .
Vine’ları ve sosyal medyadaki gelişimini takip etmediğimden hayranlarına haksızlık etmek ya da filmle aralarına girmek niyetinde değilim .
Aynı tadı alabilir , ilgiyle izleyebilirler .
Geri kalanlar için ise durum pek de iç açıcı değil .
Filmin başrolünü de üstlenen Cem Gelinoğlu’na kendisi gibi vine fenomeni arkadaşları eşlik ediyor .
Ailesi ve sevdiği kadının zorlamalarına rağmen sigortalı bir işte çalışmak yerine zihni sinir olma çabasındaki Ali Kundilli , hayatının icadını yapıp , keşfedilmeyi umuyor .
Gerçek hayatta olan filmde neden olmasın .
Hiç gücümüz yok ama afişte de yer alan güldürme davetini kabul ettik diyelim .
Öyle çok acı , utanç ve hüzün var ki , gülmeye , biraz da olsa rahatlamaya her zamankinden daha fazla ihtiyacımız var diyelim . ‘’Ali Kundilli’’ de , belli ki , sıcak bir mahalle ortamıyla , arkadaşlık , yardımseverlik ve aşk ile yakalamak , güldürmek istiyor izleyicisini .
Ancak sadece niyet yeterli olmuyor , olamıyor ne yazık ki .
Skeçler halinde ilerleyen senaryosuyla her şeyin ama her şeyin tatsız olduğu gündemin tam olarak neresine düşeceğini kestirebilmek , vasatı aşamayan oyunculukların kimi , nasıl rahatlatacağını anlayabilmek gerçekten de zor .
Oysa Chaplin ne güzel söylemiş : ‘’Mizah bizim hayatta kalma gücümüzü yükseltir ve aklımızı korur’’ .
Hayatımızın pamuk ipliğine bağlı olduğu bir ortamda , bir varmış bir yokmuş bir düzende , izleyicisini ve güldürme sanatını hafife alan filmlerden bir tane daha izlemek isterseniz , iyi seyirler dileyebilirim ancak .
Twitter . com / hilalcetinder
