Bir grup bilim adamı , elektrik verilmiş çelik tellerle örülü , büyükçe bir kafesin içine birkaç tane maymun koyuyor .
Kafesin tavanına kocaman bir muz öbeği , ve kafesin köşesine de tahta kasalar .
Yerlerde de tahta parçaları , demirler , sopalar .
Hayvanlara uzunca bir süre çok az yemek veriyorlar , derken maymunların aklına muzlar düşüyor doğal olarak .
Başlıyorlar kafese tırmanmaya , hemen geri çekiliyorlar acılar içinde .
Gel zaman git zaman , maymunlardan birinin aklına tahta kasaları üst üste koymak ve bu sayede yükselmek geliyor .
Tam tahta kasaları üst üste koymuş , muzlara yetişecekken , bilim adamları kafese aniden tanzikli su verip içeri girerek bütün maymunları sopalarla dövüyor .
Bu olaydan sonra kafese yeni bir maymun ekleniyor .
Bir süre sonra yeni gelenin de aklına kasaları üst üste koymak geliyor .
Tam kasaları üst üste koyacakken diğer maymunlar yerdeki sopaları kapıp hayvanın bir güzel haşatını çıkarıyorlar .
Bilim adamları , en sert saldıran maymunun , bir önceki sefer kasaları üst üste koymayı akıl eden maymun olduğunu görüyor .
Bu maymunu dışarı çıkarıp yeni bir tane ekliyorlar .
Bir süre sonra bu maymunu da şeytan dürtüyor tabii .
Tam kasaları üst üste koyacakken diğer maymunlar ona hücum ediyor .
Hayvancağız hastanelik .
Sonra eski maymunları bir bir eksiltip yenilerini tek tek eklemeye başlıyorlar .
Her yeni yetmenin başına feci bir dayak yeme macerası geliyor .
Son olarak ; en baştaki " bilim adamı harekatından " habersiz bir grup maymunun bulunduğu kafeste özel bir durum ortaya çıkıyor .
Tahta kasaları üst üste koymanın ölümcül derecede yasak olduğu .
Bu deneyde ; kafes bir ülkenin sınırlarını , tellerdeki elektrik ülkenin yasaklarını , maymunlar o ülkenin toplumunu , davranışlar o ülkenin ahlaki değerler bazında geleneklerini , muzlar içsel rahatlama sağlaması muhtemel ideallerini - ülkülerini , tahta kasalar ise o ülkenin tabularını simgelemektedir .
Bazen bir tabunun kaynağı , bir davranışın nedeni dışarıdan bakıldığında anlaşılmaz .
" Öyle olduğu için öyledir " yani inaktır - dogmadır .
Çıplaklık da işte böyle bir tabu olagelmiştir .
Tamamı giyinik insanlardan oluşan mürekkep bir toplumun içinde soyunuk kalmanın haber değerini taşıdığını biliyoruz .
Çünkü bir tabu devrilmektedir .
Çıplak Tatil , nüdizm indinde , aslında toplumların sahip olduğu genel değerlerle çelişen grupların içine düştükleri durumların altını çizen ve böylelikle günümüz toplumuna keskin bir eleştiri göndermeyi amaçlayan bir komedi .
Bunu ne kadar başardığı tartışılır fakat en azından düşündürdüğü , tartışmaya açtığı genel yargılar itibariyle Lars Von Trier'in Geri Zekalılar'ını çağrıştırdığı bir gerçek .
Herkesin çıplak olduğu Fransız Riviera'sındaki bir çıplaklar kampında , yani kendi içinde bambaşka değer yargılarına sahip olan bir toplumda var olma mücadelesi veren Paris ' li çiftin başına gelenler epey komik .
Ama zaten konu çıplaklık , cinsellik ve absürdlük olduğunda her zaman gülünecek bir şeyler bulunabilir .
Herkesin her yerini gösterdiği bir yerde bazı yerlerini göstermek istemeyen bir insanın içine düştüğü durumun , ne kadar eğlenceli olacağını ise Pembe Panter'den zaten biliyoruz .
Bununla ilgili bir sürü espri , Çıplak Tatil'de de mevcut doğal olarak .
Öte yandan ; yönetmenin asıl derdinin geleneksel tabuları , cinselliğe dair önyargıları sarsmak olduğu düşünüldüğünde , yeterince cesur olmadığı ve kolaya kaçtığı bir gerçek .
Sophie'nin ayrımcılığa maruz kaldığı , adeta bir cüzamlıymış gibi rahatsız edici bakışlar altında ezildiği dramatik kırılma anlarında komedi unsurunu ateşlemeyi seçen yönetmenin , " marjinal " toplumların " radikal " değerlerini eleştirmekde Sloganlar adlı başyapıtında olduğu kadar cesaretli olmadığını itiraf etmek gerekir .
Barbara Schulz'un ve yer yer Brasseur'un performanslarıyla göz dolduran Çıplak Tatil ; egzotik , bohem bir ada hayatının traji - komik panoramasını gözler önüne seren , toplumların sert değer yargılarını eleştiren , tabularını sorgulayan , " maymunlar cehennemi deneyi " ' nin sonuçlarını anımsatan , ve insanlara adeta bir ayna tutan , özellikle de ilk yarısında izleyicisini kahkahalara boğan hınzır bir komedi .
En büyük eksiği ise ; seyirci daha fazla gülebilsin diye - ki daha fazla ne kadar güleceği tartışılır - orijinal ismini bile almasına sebep olan amaçlarından son derece sapmış olması .
Çünkü ; fikrim odur ki , Woody Allen'ın " gelenekler , sürekliliğin ilüzyonudur " aforizmasından uzaklaşan bir toplumsal tabu eleştirisinin ciddiyeti her zaman sorgulanır , hatta sorgulanmalıdır .
