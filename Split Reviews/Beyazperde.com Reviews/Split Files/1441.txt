Bir film senaryosu , eğer tarihi veya efsanevi bir olaydan , bir edebiyat eserinden yahut bir bilgisayar oyunundan ' uyarlandıysa ' eğer , bahsi geçen eserin bazı hayranları aniden aslan kesiliverir .
Sanki kitabı yalnızca onlar okumuş , tarih kitaplarını bir tek onlar görmüş , bilgisayar oyununu yalnızca kendileri biliyormuşcasına filmin tam olarak eseri perdeye yansıtamadığı üzerine bu kişilerce sıkça gidilir .
Üstelik filmi beğenmek bir ayıp , bir ihanet atfedilir .
Bense , bundan nefret ettiğim için , çok sevdiğim Resident Evil oyun serisinden alınan bu hikayeye ne yapılırsa yapılsın , filme oyunun bir hayranı gözüyle bakmamaktan yanayım .
Peki filmi tek başına değerlendirdiğimizde , geçer not alacak mı ?
O da zor .
Paul W .
S. Anderson'un muhtemelen Alien vs. Predator'den kaynaklanan yoğun programı nedeniyle , filmin yönetmen koltuğunda bu kez deneyimli bir görüntü yönetmeni olmasına rağmen , daha önce yönetmenliği denemeyen Alexander Witt oturuyor .
Ancak senaryo yine Paul W .
S. Anderson'a ait , ekip yine aynı , oyuncular tanıdık ve başrol oyuncusu da yine Milla Jovovich .
Haliyle , 2001 yapımı ilk Ölümcül Deney'de , perdede nasıl bir film izlediysek , onun bir adım ötesinde , berisinde , ya da yanında bir düzeyi Ölümcül Deney : Kıyamet'ten beklemek de hakkımız elbet .
Ancak , karşımızdaki filmin , özellikle anlatımındaki sorunları ve fazlasıyla yavan bırakılan senaryosu nedeniyle vasatın üzerine çıkamadığını üzülerek belirtmeliyim .
Üzülerek diyorum , zira filme ana malzeme olan hikayenin çok daha yüksek bir potansiyele sahip olduğu aşikar .
Bir defa , - oyunu bir kenara bırakırsak - hikaye tek başına son derece ürkütücü ve temel gerilim unsurları açısından yana bir hayli zengin bir hikaye .
Ölülerin dirildiği , dirilerin ölüp ölüp yeniden hayata geldiği acaip bir evrene sahip .
Bir şirket ( Umbrella ) , yapılan yanlış bir uygulama , bu uygulamayı bir deneye dönüştürme çabası , üreyen hastalıklı insanlar ve bunların içinde kalmış bir grubun , hatta oyunu temel alırsak sadece bir iki adet sağlıklı insanın öyküsüdür eli topu elimizdeki .
Görülüyor ki öykünün başlıca amacı yalnızlık , güvensizlik , tekinsizlik ve korku gibi hisleri ortaya çıkarmak .
Bunun için de öykü sükunete ihiyacı vardır .
Bu sükuneti , ilk filmin bir kapalı mekanda geçiyor olması nedeniyle Paul W .
S. Anderson biraz da mecbur kalarak sağlayabilmişti .
Ölümcül Deney , o haliyle büyük eksikliklerine rağmen seyri hoş bir video klip estetiği barındırmaktaydı , amacından sapmamıştı .
Ancak Ölümcül Deney : Kıyamet'e geldiğimizde , filmin yapılış sebebi olan öyküye , adeta bir ayakbağı olarak bakıldığına şahitlik ediyoruz .
Çünkü temel hikaye kendini zorla idame ettirirken , filmin yaratıcıları asıl olarak hikayedeki aksiyonun ve bu aksiyondan doğan bir kaç iyi çekilmiş sahnenin üzerine gitmeyi yeğlemişler .
Ancak , filmdeki bu aksiyonun , kendilerine ayakbağı olarak gördükleri temel hikayedeki bazı unsurlar sayesinde gerçekleştiğini unutmuşlar ne yazık ki .
Bu durumda , ne kadar estetik , ne kadar muazzam olursa olsun , perdede gerçekleşen sahnelerin bir bütünlük oluşturması mümkün değil .
Zira olmuyor da , bir komedi filminin en önemli hatası nasıl sıralı skeçler halinde ilerlemekse ; böyle bir hikayenin de en önemli hatası , dramatik yapıyı bir yana bırakıp , işi salt aksiyona yaslamaktır .
İşte Alexander Witt de , Ölümcül Deney : Kıymaet'te bundan ötesini yapabilmiş değil .
Gerçekten de , filmde özellikle Milla Jovovich'in içinde yer aldığı bir kaç tane çok iyi çekilmiş aksiyon sahnesine , gerilim unsuru olamayacak durumda olsalar da yürüyen ölülerin marifetlerine , yine Milla Jovovich ve Sienna Guillory gibi iki tane gerçekten çok güzel kahramana , kim ve ne olduklarını anlayana kadar mefta haline gelen yan karakterlere ve aralara serpiştirilen espirilere rastlayıp , 92 dakikayı nihayete erdirmek mümkün .
Elbette tüm bunların toplamda filmi ileri taşımaktan uzak ve dağınık unsurlar olduğunu unutmayalım .
Özellikle görüntü yönetmenliğinden gelen yönetmen Witt'in görsel tercihleri de filmin başlıca sorunu .
Filmdeki birçok sahnede kullanılan yerli yersiz mercek hareketleri , kurgudaki zaman atlamaları , sıçramalar ve hızlı kurgulanmış sekansları izlerken , tüm bunların adeta filmi baltalamak isteyen birinin komplosu olduğunu düşünmek dahi mümkün .
Bir kez daha , Paul W .
S. Anderson ve şürekasının aslında nasıl bir nimete sahip olduklarını belirtmek gerek .
Ve elbette bunu nasıl değerlendiremediklerini .
Resident Evil , bir modern efsane olabilecek iken saygıdeğer yapımcılar aksiyonla süslenmiş bir uzun metrajlı klibi tercih etseler de , bizler hala serinin üçüncü devam filminde ortaya bir babayiğitin çıkıp projeyi layık olduğu yere getireceği inancındayız .
Şimdilik hikayenin takibi açısından 92 dakikamızı bu filme ayırıyor , filmi tartışmak yerine " Milla Jovovich mi güzel , Sienna Guillory mi " diye zihni anketlere gark oluyoruz .
Sonradan hatırlamak için .
