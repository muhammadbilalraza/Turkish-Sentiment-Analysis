Bir sanat kolunun , içinde bulunduğu çağdaki yaygın bilimsel eğilimden bağımsız hareket edemediği bir gerçektir .
Kuantum fiziği çıkalı beri , sinemada da bir yaklaşım aldı başını gidiyor .
Zaman ve uzamın belirsizlik felsefesine bir de " boyut " kavramı eklendi ve insanlar / izleyicilerin pozitivizmden anti - pozitivizme kaymaya başlamaları sağlandı .
Artık izleyiciler sinemada gördükleri yani kendilerine gösterilenler dışında bir algılamanın var olacağı kanısını taşımaya başladılar .
Kısacası , kişisel gerçeklik beklentisi zedelendi .
İzleyici , tüm izlediklerinin / gördüklerinin aslında gerçekte nasıl olduğunu öğrenmek için filmin finalini beklemeye başladı .
Tamamen kurgusal filmler için bu yaklaşım zararsız gözükebilir oysa sinema yeni bir alanda yeni birşeyler yapma işlevine bürünmeye başladı ki bu da zannımca çok tehlikeli .
Tarihsel gerçeklik dokusuyla oynamak .
Napolyon'un Sırrı da böyle bir film .
Neredeyse tüm hayatı harfi harfine kayıtlı olan birinin , aslında başka bir şekilde öldüğünü , başka bir yere gömüldüğünü , öldüğü zannedilen günden sonra uzun yıllar daha yaşadığı , başka bir hayat sürdüğünü , bu süre zarfında çocuk sahibi bile olduğunu düşündürtmek niye ?
Tarihini , geçmişini artık yazılı ve sözsel eğitim ve kaynaklar yerine görsel yayınlardan öğrenen bir nesle yapılan bu şey nasıl adlandırılabilir ?
Amaç bir kahraman olarak tanınırken çok büyük savaşlar kaybeden , sonra bir nevi esir düşen , küçük düşen ve gözden düşen ve dahası acı dolu yıllar boyunca çektiği sıkıntılar yüzünden hasta olup ölüp giden bir adamı , bir imparatoru tarihten çekip çıkarmak ve takipçilerine / hayranlarına , önemli olan son savaştır ve o da son savaşını kazandı demekse ben bunu hoş karşılamam .
Nasıl biri olduğu yüzlerce kitapta anlatılan bir lideri olduğundan çok ama çok farklı gösterme çabasını da kötü niyetlilik olarak adlandırmak lazım .
Kahramanın ağzından " tarih anlatana aittir " dedirtip de bir de filmin hikayesine , senaryoda yeniden yaratılmış tarihi öneme sahip kişinin onayını verdirmeyi de yanlış bulurum .
Bilimsel tarihte kurmaca öyküleme yapılmamalıdır .
Sinema gibi muazzam bir etkileyiciliğe sahip görsel bir araç tarihi gerçeklerle oynamak için kullanılmamalıdır .
Sinemada tarih resmedilebilir , kullanılabilir ama tarih yeniden yazılırsa tehlike çanları çalıyor demektir .
Gerçeklik dokusuna zarar vermek , öğrenme güdüsünü yanlış yönlendirmek gibi önemli bir sorumluluk taşımaktadır .
Postmodernizmin faydalandığı göreli gerçeklik anlayışı tarihsel süreçlerden bağımsız ve onlara ilgisiz olmalıdır .
Bugünkü tarihçiler İstanbul'un Fethi'nin anlatıldığı gibi olmadığını söylerse , ya da Atatürk'ün aslında intihar ettiğini falan ispat ederlerse bu kabullenilebilir ama bunu sinema söylerse ve açıklama işlevini bilimden alıp , sanata taşırsa işte orada durmak gerekir .
Napolyon'un Sırrı bence böylesine büyük bir yanlışa sürükleniyor , bu açıdan filmi beğenmediğimi ve art niyetli bulduğumu söyleyebilirim .
Napolyon'un Sırrı'nın artılarına gelince : film adanın yeni valisi Lowe ve imparator Napolyon arasındaki gerilimi yakalaması açısından çok başarılı .
Özellikle Grant'ın oyunculuğu parmak ısırtacak düzeyde .
Napolyon'un söylediği özlü sözlere de dikkat , hemen hepsi arşivlik .
BBC'den Jamie Russell yazdığı eleştiride pek de beğenmediği film için yönetmene , Napolyon'un meşhur bir sözüne atıf yaparak " zafer geçicidir ama belirsizlik kalıcıdır " demiş .
Ben de yönetmen Antoine de Caunes'e , Napolyon'a itibarını iade etmeyi hedefleyen , Fransızların vicdanlarını rahatlatmaya çabalayan ve gişede hedef olarak sadece Fransa'yı seçen bu popülüst ve akıl karıştırıcı filmi neden çektiğini bildiğimi söylemek isterim : " Para , para , para . "
