Sadece oyuncu kadrosuna bakarak bile merakla izlemek isteyeceğiniz türden bir film 44. Çocuk .
Ancak Tom Rob Smith'in aynı adlı romanından beyazperdeye uyarlanan bu savaş dramının sürükleyiciliği konusunda benzer bir iştahı paylaşamıyorum .
44. Çocuk 1950'li yıllarda Stalin Rusya'sından bir hikaye ile karşımıza çıkıyor .
Berlin'de II. Dünya Savaşının bitiminden sonra kahraman ilan edilen yetim Leo , artık saygın bir askerdir .
Aşık olduğu karısı Raisa ile üst düzey bir hayat sürerken , karısının casus olduğundan şüphelenildiğine dair bir dosya ile baş başa bırakılır .
Bir taraftan karısının inandırıcılıktan uzak durumu ile ilgili araştırma yaparken , bir taraftan da şehirde arka arkaya öldürülen erkek çocuklarının katili kafasını kurcalamaktadır .
Öldürülen çocuklar için bir şekilde kaza süsü verdirten devlet adamları There is no crime in paradise / Cennette cinayet yoktur diyerek Stalin devletine sadık kalmaya çalışırlar .
Komünizmin yoldaşları ülkede herhangi bir cinayet işlendiğine inanmak istemediğinden katilleri örtbas eder .
Cinayetler devam ettikçe Leo bu sırrı çözmek ve gerçeği bulmak için birçok şeyden vazgeçmek zorunda kalır .
Filmin en ilginç noktası olarak çocuk katili karakterini , Andrei Romanovich Chikatilo adlı ve “Rostov Kasabı” lakaplı gerçek bir seri katilden esinlenerek uyarlandığını eklemeliyim .
Ürpertici olduğu aşikar .
Açıkçası filmin ilk yarısı heyecanlı , merak uyandırıcı hatta izlenebilirliği ile hayran verici denebilir .
Arkası kesilmeyen cinayetler , casuslar ve merak ettiren sırlar seyirciyi filme bağlarken , bu duygular maalesef filmin ikinci yarısında bir bir sönüyor .
Açığa çıkan sırlar seyirciyi heyecanla beklediği " bu’dur ! " a ulaştırmıyor .
Filmin ikinci yarısında fazlaca uzatılmış sahneler , hikayenin sonunun da sarkmasına neden oluyor .
Oyunculuklarda ise Tom Hardy , başkarakter Leo'yu başarılı bir şekilde ekrana yansıtmış , hatta saç tarayışından tavırlarına kadar hakkında söylenen " Geleceğin Marlon Brando " su tabirine de pek uymuş .
Aynı şekilde Gary Oldman , Joel Kinnaman , Vincent Cassel'in oyunculuklarına edecek laf yok .
Özellikle oyuncuların Fransız , İngiliz , Avustralyalı oldukları düşünülürse kullandıkları Rus aksanı oldukça başarılıydı .
Öte yandan bir dönem filmi olarak sanat yönetimi ve SSCB’nin karanlık yüzünün aktarılmasında görüntü yönetmenliği başarılı bir prodüksiyon ortaya koymuş .
Film ; bu kalitesiyle merak uyandırıp , heyecan dozunu arttırdığı ilk yarısından sonra daha sağlam bir sonla final yapabilecekken gereğinden fazla uzatılmış bir düğüme dönüşüyor .
İyi oyunculukların görevini sınırlı biçimde yerine getirdiği yapım , bir yandan hikayesi ile etkilerken diğer yandan sorulan soruların yanıtlarını havada bırakan bir klasik savaş dramına dönüşüyor .
Filmle ilgili gerçek bu .
Sovyet Rusyası’ndan alıntı yapacak olursam ; gerçekler acıdır . twitter . com / ekinlimonj
