Çağan Irmak , hikâye anlatma konusunda Türkiye'nin yetiştirmiş olduğu en ' sağlıklı ' yönetmenlerden biri , buna hiç kuşku yok .
Sinemacının ilk filminden bu noktaya gelişine kadar geçen zaman diliminde , filmlerinde anlattıklarına katılalım katılmayalım ( ya da ikna olalım olmayalım ) etkili bir ' anlatım geleneği'nin takipçisi olduğu tartışılmaz bir gerçek .
Hikâyeye nasıl başlayacağını , nasıl geliştireceğini , kırılma noktalarını nerelere yerleştireceğini ve nasıl bitireceğini çok iyi biliyor Çağan Irmak .
Diyalog yazma konusunda da yetkin bir görünüm sunan senarist - yönetmen , Türkiye'nin bu alandaki boşluğunu doldurma konusunda adımlar atabilen ender sinemacılardan biri aynı zamanda .
Irmak'ın son filmi " Karanlıktakiler " e gelince . '
Delilik ' sinyalleri veren bir anne ile oğlunun hikâyesini anlatma derdine düşmüş bu kez yönetmen .
Evden çıkmayan ve ' gerçeklik ' duygusunu kaybetmiş bir anne ile , onun ' iki arada bir derede kalmış ' oğlunun hezeyanlarına ortak oluyoruz bu hikâyede .
Çevre tarafından dışlanmanın ete kemiğe bürünmüş hali gibi duran bu iki karakter , filmin ilk karesinden son anına kadar bu durumu tersine çevirebilecek hiçbir şey yapamıyor , ki bunu yapmak isteyen de sadece oğul karakteri zaten .
Böylesi bir dışlanmışlığın getirdiği ' dengesiz ' adımlarsa onları bir yandan birbirlerinden uzaklaştırırken , öte yandan da alabildiğine yakınlaştırıyor .
Paradoksun hasını yaşatan bu durum , ' karanlıktakiler'i daha da karanlığa iterken , başka bir bakış açısıyla aydınlığa doğru koşturuyor .
" Karanlıktakiler " , belki " Babam ve Oğlum " ile " Issız Adam " ın ulaştığı gişe başarılarına kadar gidemeyecek , ama toplumun marjinalleştirdiği karakterlerinin nefes alışlarıyla etkisini hissettirecek gibi görünüyor .
Özellikle Erdem Akakçe'nin son derece ' ölçülü ' oğul performansı , filmin ritmini belirleyici bir oyunculuk gösterisini de beraberinde getiriyor .
Aktörün , canlandırdığı karakterin ' sevgi / nefret ' ya da ' dahil olma / olamama ' ikilemlerini derinden yaşayan ruh halini yansıtırken gösterdiği azim alkışlanacak cinsten .
Hikâye , anneyi merkeze koymuş gibi görünse de , ' oğul etkisi'nin daha yoğun biçimde yaşandığı da bir gerçek .
Bunun iki müsebbibinden biri senarist - yönetmen Çağan Irmak'sa , diğeri de ' kalıp'a çok çabuk girebilen Erdem Akakçe kuşkusuz .
Meral Çetinkaya da alabildiğine dışavurumcu ( ki bu belli ki yönetmenin tercihi ) oyunculuğuyla karakterinin ' dış dünyadan kopukluğu'nu ustaca veriyor bizlere .
İki oyuncu arasındaki ' uyumsuzluğun getirdiği uyum'sa filmi son ana kadar taşımayı başarıyor .
Çağan Irmak'ın filmini ' toplumun tükürdükleri ' bağlamında sevdiğimizi söyleyebiliriz , ama ' ikna olmak ' anlamında kimi sorunlar yaşadığımız da bir gerçek .
Ucu açık finaliyle ' doğru ' bir tercih yapan ve bizi fikir jimnastiğine yönelten yönetmen , öte yandan oğul karakterinin patronuna âşık olma durumunu biraz ' hafif ' tonda anlatma yolunu seçiyor , ki bu da kimi boşlukları beraberinde getiriyor .
Anne ile oğul arasındaki ' anlam doluluğu'nu bu noktada sağlayamıyor Irmak ve sözünü ettiğimiz ikna olma ( etme ) meselesini çözemiyor .
Burada Derya Alabora'nın oyunculuğunda herhangi bir sorun yok , ama aktrisin elindeki malzemenin ' yetersiz ' olduğu apaçık .
Buna karşın hikâyeyi yürütme konusundaki yeteneğiyle büyük bir sarsılma yaşamıyor Çağan Irmak , her ne kadar ' tamamlanmamış ' hissiyatını yaşatmış olsa da bize .
" Karanlıktakiler " , adının çağrıştırdıklarını karşılayan yapısıyla ' olumlu ' bir adım , hikâye anlatma meselesini çözmüş yönetmenin sağduyulu yaklaşımıyla etkili bir ' içsel serüven ' , daha da önemlisi gerçekle gerçek dışının ( belki de masalın ) çarpıştığı ' özel ' dünyasıyla sinemamızı zenginleştirecek bir çaba olarak akıllarda yer etmeyi hak eden bir çalışma .
Çağan Irmak'ın ' sorunlu ' karakterler üzerinden yürüyen sinemasının gittiği ( gideceği ) noktayı işaret etmesi açısından da önemli .
