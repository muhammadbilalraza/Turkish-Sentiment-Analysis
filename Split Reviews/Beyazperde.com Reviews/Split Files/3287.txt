Kraliçe Elizabeth'in maceraları bitmek bilmiyor ama galiba en matrağı babası kral George ve annesi kraliçe Elizabeth'in gölgesi ve baskısı altından kaçtıkları bir gecelik macera olsa gerek .
Böyle bir gün var , yani 8 Mayıs 1945 tarihinde İkinci Dünya Savaşı'nın resmen bitmesinin ardından büyük bir kutlamayla Zafer Günü kutlanıyor .
Ama prenses Elizabeth'in aile içinde kullanılan adıyla Lilibet'in peşini bir dakika olsun bırakmayan kamera zaman zaman gerçeklerden bir hayli uzak bir komedi algısının peşine düşüyor .
Komedi olayını kesinlikle başarıyor orada bir sorun yok ama filmin olaysız hali filme olan ilgimizi az da olsa yitirmemize neden oluyor bir süre sonra .
Aslında filmin gülmece unsurlarının arasına sıkıştırdığı güzel söylemler yok değil .
Bir kere babasından sonra yani 1952'de tahta geçen Elizabeth'in çok kontrollü bir havası var , hatta bu kontrolün filmi yönettiğini bile düşünüyorsunuz .
Ablasına göre daha saf ve nasıl denir daha dışadönük olan Margaret ise ablasını gece boyunca peşinde sürükleyerek bir anlamda filmin hikayesini yaratmış oluyor .
Yani film tarihe damga vurmuş bir karakter olan Elizabeth'in bir kutlama gecesinde yaşadıklarını anlatıyor .
Ne kadarı gerçek bilinmez ama bu haliyle de Elizabeth'e az da olsa hava aldırmış gibi .
Gelelim güzel söylemlere .
Zafer gününü halkın arasında kutlayan Elizabeth bir nevi halkın nabzını tutmuş ve düşüncelerini de öğrenmiş oluyor .
Bu da insanlara sarayların tepesinden bakmaktansa aralarına karışmanın önemi konusunda vurgu yapıyor .
Ve önemli bir işe soyunmadan önce biraz deneyim kazanmanın etkileri konusunda da .
İki kardeşin mekanlardan sokaklara taşan yorucu ama sevimli eğlence anlayışları sabaha karşı Elizabeth'in onca hengame içinde kaybetmediği hava askeri Jack'ten hoşlanması , onun annesini ziyaret etmesi , saraya çağırması ve hatta birliğine teslim etmesiyle son buluyor .
Kesinlikle abartılı bir gece eğlencesinden sonra bu yolculuk çok fazla kaçıyor .
Ve filmin o ana kadar ki masalsı gidişatını kesiyor , gerçekler devreye girince de pek uzun ve gereksiz geliyor açıkçası .
Yani karşımızda prenses Elizabeth olmasa kesinlikle ilgi çekmeyecek bir gece macerası var .
Ve 14 yaşındaki kardeşinin akarsuya kapılmış gibi durmaması da bir süre sonra sinir bozucubir hale geliyor .
Kraliyet ailelerindeki baskıya dikkat çekmek için yapılmış bir film olabilir diyeceğim ama günümüzle pek alaka barındırmıyor .
Yönetmen Julian Jarrold Becoming Jane / Aşkın Kitabı'yla biraz tarihi suarda dolanmak istediğinin sinyalini  vermişti bize bu filmle de pekiştirmiş oldu .
Kraliçe yani anne Elizabeth rolüyle izlediğimiz Emily Watson  ise rolü gereği fazla kontrolcü çıkıyor karşımıza .
Sevenlerini memnun edecek bir aktivasyonu yok filmde onu da söyleyelim .
Kaçak Prenses bürokratik bir yaşamın içinde hapsolan ama oradan kurtulduğu ilk anda bunu eğlenceye çeviren iki prensesin öyküsü , bütün öykü bir gecede geçiyor ama anlatılanlarla ve filme katılan karakterlerle etkisi genişliyor .
Sonra da bir sır gibi kapatılıyor sanırım sarayın gizli kapıları ardında .
Düz , komik ama bir yandan da hareketli bir film izlemek isteyenler buyursun ! twitter . com / BanuBozdemir
