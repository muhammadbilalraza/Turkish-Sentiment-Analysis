Hayallerin her daim gerçek olabileceği mutluluklar dünyası Hollywood , bu hafta yeni bir film ile sinemalarımızı ziyaret ediyor .
Keşke 30 Olsam , tam bir ergenlik öyküsü olarak başlıyor .
1987'de 13 yaşında olan ortaokullu genç kızların hepsi büyümek , Madonna gibi olmak istiyor .
80'lere has kabarık saçlar , abartılı makyaj , uçuk kaçık kıyafetler ilgilerini çekiyor .
Kahramanımız Jenna da bu gençlerden biri .
Poison dergisini okumaya bayılıyor .
Dergideki mankenlerin çok güzel olduklarını düşünüyor .
Hâliyle tüm ergenler kendilerini çirkin bulduğundan , Jenna da aynı düşüncede .
Okulundaki kızlar çetesine katılmak için her şeyi yapmaya razı .
Hatta sırf doğumgünü partisine gelsinler diye onların ödevlerini yapıyor .
Zaten ne oluyorsa da o doğum günü partisinde oluyor .
Jenna'nın en yakın arkadaşı , fotoğrafçı Matt ona oyuncak bir ev ve bir dilek tozu hediye ediyor .
Kızlar çetesi , kendilerinen beklenildiği üzere , Jenna'ya kazık atınca , kendisinin 30 olmayı dilemekten başka çaresi kalmıyor .
İşte bizim başrolde yer alan Jennifer Garner ile tanışmamız da bu dileğin sonrasına tekabül ediyor .
Hepinizin tahmin edebileceği üzere dilek gerçek oluyor ve Jenna bambaşka bir yaşama sahip oluyor .
Kim 1987'den 2004'e , hem de 17 yaş büyüyerek , ışınlansa şoka girer .
Aynı şey genç kızımıza da oluyor .
Güzel vücutlu zeki bir kadın olmak , ünlü bir erkek arkadaş , dergi editörlüğü ( Poise ) belki de birçok genç kızın ( tabii benim değil ) rüyalarını süsler , ama dediğimiz gibi bir anda olunca önceleri zor geliyor .
Neyse ki alışması çok zor bir durum değil de uyum sağlanabiliyor .
Filmin bundan sonraki kısmında ise kıssadan hisselere geçiliyor .
İnsanları aldatmanın , vefasızlığın , başarı için her yolun mübah olduğunun ne kadar kötü davranışlar olduğu gözümüze soka soka anlatılıyor .
Hata yapmadan önce iyice bir durup düşünmek gerektiği , bazı şeylerin geri alınamayacağı da filmden çıkarılacak diğer dersler .
Film bu dersler ile yalnızca çocuklara ya da ergenelere hitap edebiliyor .
Biz genç yetişkinlerse , sinema salonunda , bayılmaktan kendimizi zor alıkoyuyoruz .
Bize hitap eden sahneler genelde 80'leri anan sahneler oluyor .
Michael Jackson'un Thriller şarkısının klibindeki dansları aynen yapan kalabalık bir insan grubunu görmek eğlenceli olabiliyor .
Ya da 1987'de Love is A Battlefield şarkısını dinleyip , derin düşüncelere dalan genç kızlar gülümsetiyor .
Bunlar dışındaki gülümsetme çalışmaları yine yaşı daha küçüklere uygun olarak hazırlanmış .
Kadınların çoğu için 30 yaşına basmak kabus görmekle aynı ayardayken , Jenna'nın böyle isteklerde bulunması kulağa garip gelebilir .
Yalnızca 13 yaşındaki bir kızın böyle hayalleri olabilir herhalde , diyebilirsiniz .
Bu düşünceleriniz cevapsız kalmıyor , hiç merak etmeyin .
Yetişkin olmanın öyle pek de zevkli bir şey olmadığı aslında alınacak derslerin en anlamlısı oluyor .
Ne diyelim ?
İsterseniz çocuklarınızı götürün .
