The Dark , gösterişli modern Amerikan korku filmleri ile son zamanların popüler Japon psikolojik korku filmlerini bir araya getiren sönük bir korku - gerilim karışımı .
Sanki biri , Karanlık Su , Halka , Shining ve Hayvan Mezarlığı'nın ana elementlerini bir bilgisayara yüklemiş ve " orta karar " tuşuna basmış .
Tamamiyle berbat veya uygunsuz değil , fakat toplamda , tavsiye edilebilir pek bir özelliği de yok filmin .
Çabucak para kazanabilmek için önceki korku filmlerinde ne işe yaramışsa bu elementleri , azıcık çabayla bir araya getiren The Dark , ' bildiğini çek ' sinemacılık stilinin yavan örneklerinden biri .
Çekimi ucuz ve her gün büyüyen çekirdek seyircisi sayesinde , pazarlanması da kolay olduğu için üzerinde film çekilmesi en güvenli tür olan korku sineması , aynı zamanda , diğer film türleri arasında , en çok denenmiş ve onaylanmış yutturmaca numaralara da sahip .
Bu numaraların bazıları : ' Çöp kutusu içindeki kedi ' ( Uzun ve karmaşık bir sahne sonunda , olası bir tehdidin ana karakterin arkadaşı veya kedisi çıkması ) , ' rüyaydı ; rüya değildi ; hah şimdiki rüyaydı ' sendromu ( Ana karakter kabustan uyanır ; tam rahat bir nefes almışken bir yaratık veya hayalet üzerine atlar ; ana karakter tekrar uyanır ; meğerse üst üste iki kabus görmüştür ) ve ' sen ölüsün ' senaryosu ( Bunun açıklaması için Altıncı His'i izleyin ) .
The Dark , bu klişelerin hepsini , ölesiye sadık bir biçimde kullanıyor .
Aşırıya kaçan tüyler ürpertici ses düzeni ve sadece bir el feneri ile aydınlatılmış karanlık mekanlar , örnek olarak gösterilebilir .
Korku türüne kattığı tek tük yenilikler ise bir erkeklik organını çokça andıran Gallilere özgü büyülü bir taş ve ürkünç , intihar eğilimli kuzular ( Evet , kuzular ) .
Bu özgelerin hiç biri , " The Dark " ı yüksek bütçeli bir televizyon filmi olmaktan öteye götüremiyor , hatta kuzuların çukurumdan atlaması gibi bazı sahnelerde , korkutması gerekirken güldürüyor .
Film , Amerikalı anne - kız Adele ve Sarah'nın , Sarah'nın babası James'in Galler'deki çiftliğine ziyareti ile başlıyor .
Çiftlik , her yanı uçurumlarla çevrili bir tepeye yerleştirilmiş ve koruma çitlerinden yoksun bir mekan .
Öyle ki , kuzuların paranoyak olmasına şaşmamalı .
Çiftliğe yerleşmelerinin hemen ardından , Adele ve Sarah , yaşayanların dünyası ile ölüler alemi arasında sıkışıp kalmış , üzgün bir küçük kız tarafından ziyaret edilir .
Sarah , bir gün , küçük kızı denize doğru takip eder ve ortadan kaybolur .
Gece gündüz , denizde Sarah'yı arayan James , kızının öldüğüne ikna olmuştur fakat Adele , Sarah'nın halen canlı olduğuna inanmaktadır .
Yaşadıkları çiftlik üzerine araştırma yapan Adele , elli yıl önce Ebrill isimli bir kızın öldükten sonra , Galli bir efsaneden esinlenen babası tarafından ölüler diyarından geri getirildiğini öğrenir .
Efsaneye göre denize verilen her can , başka bir can ile ödüllendirilecektir .
Ebrill'in babası , bir şekilde on kişiyi uçurumdan denize atlamaya ikna eder .
Tabi burda , neden on kişi , sorusu çıkar ortaya .
Efsaneye göre kızın geri gelebilmesi için sadece tek bir yaşamın feda edilmesi gerekmektedir .
İşi sağlama almak için iki - üç yaşam belki , ama on kişi bariz açgözlülük .
Bu efsaneyi öğrendikten sonra Adele , kızının ölüler diyarında sıkışmış olduğuna inanır ve kızını geri getirmek için elinden gelen her şeyi yapmaya kararlıdır .
Eleştirime devam etmeden önce , kuzulardan korkan biri olmadığımı itiraf etmek istiyorum .
Benim kafamda kuzuların insanlığın itaatkarlığını açıklamak için metafor olarak kullanılan , sakin ve boş kafalı yaratıklar olmaktan ileriye gitmesi çok zor .
The Dark , intiharcı kuzular , ayaklanan kuzular ve gözlerinden ışık saçan şeytani kuzuların ürpertici görüntüleri ile dolu ve bu görüntülerin hepsi , seyircide korku uyandırmak için yaratılmış .
Kuzuların , ağzından köpük saçarak ' Beyin ! ' diye bağıran bir zombi veya ısırınca insanı ortadan ikiye ayıran yirmi metrelik bir köpek balığı kadar korkutucu olmadığını düşündüğüm için filmin büyük bir kısmı , benim için etkileyiciliğini kaybediyor .
Fakat eminimki , kuzu fobisinden yakınan insanlar için film , çok daha ürkütücü bir deneyim olacaktır .
Bütün eksikliklerine rağmen The Dark , Adele'nin ölüler diyarına gittiği sahne gibi korkutucu ve tansiyonu yüksek bir kaç sahneye sahip .
Fakat orjinal ve hakiki bir korku havasına dair yapılmış bu küçük eğilimler , takip ettikleri sekansların banalliği ve klişe atmosferi nedeni ile sönük kalıyor .
Bu bir kaç sahne hariç , B - Tarzı korku filmi yönetmeni John Fawcett ( kült kurtadam filmi Ginger Snaps'in de yönetmenidir ) filmi , tamamen otomatik pilot modunda yönetmiş .
Adele'yi canlandıran Maria Bello , son zamanların en iyi aktrislerinden biri .
Bello'nun geniş yeteneği , Vegas'ta Son Şans ve özellikle Şiddetin Tarihçesi filmlerinde de gözlenebilir .
The Dark'ta ise Bello , geçirdiği travmatik olaylarla başa çıkmaya çalışan Adele'i , birazcık olsun gerçekçilik ve duygusal bir empati ile canlandırmaya çabalasa da , bu çabalar , ne yazık ki , fazla izahçı diyaloglar ve abartılı yönetimin arasında kayboluyor .
Sean " Boromir "
Bean ise kendine marka edindiği dağınık sarı saçları ile bayan seyircilere iyi görünürken hayatımda duyduğum en kötü Galli aksanı ile kulaklarımızı tırmalıyor .
Mükemmel bir Galli aksanı dinlemek için BBC'nin Little Britain dizisine göz atabilirsiniz .
Filmin yapımcıları ile kendi eğlencem için yeterince dalga geçsem de , ortada suçlanacak kimse yok .
The Dark'ın amacı , yukarıda da bahsettiğim gibi denenmiş ve onaylanmış bir film türünü , fazla risk almadan , ortalama bir formla elden geçirip , azıcık kar yaparak günü kapatabilecek seviyeye getirerek sunabilmek .
Bu açıdan bakıldığında , işe yaradığı da söylenebilir .
Kesinlikle sinema biletine para harcanacak bir yapım değil , ama sıkıcı bir günde , televizyonda karşınıza çıkarsa size umarsızca bir - iki saat geçirtecektir .
