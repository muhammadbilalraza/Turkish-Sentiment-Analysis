Dragonfly son yıllarda M. Night Shyamalan'ın 6. His'inden sonra çıkışa geçen korku filmleri zincirinin son halkası .
Özellikle 90'lı yılların başında klasik korku filmlerine yatırım yapılmaz olmuştu Hollywood'da .
Bunun sebebi anlatılacak yeni bir konunun kalmamış olması olabilir .
Senaryolar birbirini tekrarlamaya başlamıştı .
6. His'le beraber tekrar bu türe dönüş başladı .
Ama bu yeni filmlerden , bu sene gösterime giren Diğerleri dışındakilerin çok da başarılı olduğu söylenemez .
( Geçen sene 20. yılı nedeni ile gösterime giren Şeytan var bir de , izledikten sonra iki gün ruh sağlığımız bozulmuştu ) Gelelim , Tom Shadyac'in yönettiği Dragonfly'a .
Dragonfly'ın tam çevirisi , yusufcuk .
Şu bildiğimiz uçan küçük canlılar .
Fakat dağıtımcı şirket , zannedersem bu isimle filmi vizyona çıkarmayı uygun bulmamış olacak ki ; Sonsuz Aşk adını uygun bulmuşlar .
Film birbirlerini çok seven evli bir çiftin sonsuza dek ayrılmaları ile başlıyor .
Karısını doğal bir felaket sonucu kaybeden Joe ( Kevin Costner ) bazı olağandışı durumlarla karşılaşmaya başlar .
Doktor olan Joe , son anda ölümün kıyısından dönen bazı kişilerin eşinin kendisini çağırdığını söylemesi üzerine ne yapacağını şaşırır .
Ölümden dönenlerin hepsi hep aynı şekli çizmektedir .
Bu şekil eşinin de sırtında bir benzeri olan yusufcuk isimli yaratığa çok benzemektedir .
Etrafındakilerin kendisi hakkındaki tüm olumsuz düşüncelerine karşın , Joe bu sırrı çözmeye kararlıdır . X - Files ya da Alacakaranlık Kuşağı'nı andırır bir konusu olmasına rağmen Dragonfly beklentileri boşa çıkartıyor .
Bu durumun başlıca sebebi ise , senaryosu .
Olaylar çok yüzeysel irdelenmiş .
Kullanılan bir çok konu havada kalmış .
Gerilim sahneleri ise son derece basit .
İzlerken nereden ne geleceğini biliyorsunuz .
Böyle bir filme giderken zaten pek bir yenilik beklenmez ama herşey bu kadar da vasat olmamalı diye düşünüyor insan .
Örneğin Robert Zemeckis'in geçen sene gösterimde olan gerilim filmi Where Lies Beneath da çok muhteşem bir film değildi ama izlerken sinema sanatının zevkine varabilmiştik .
Hem de fazlasıyla .
Dragonfly'ın yine de üzerinde durulması gereken iki noktası var : Bu noktalardan biri Kevin Costner , öbürü de bir zamanlar en iyi kadın oyuncu dalında akademi ödülünü almış olan Kathy Bates .
Kevin Costner uzun zamandır yapım aşamasında kendisinin bulunduğu filmlerle boy gösterip , fena şekilde çuvallıyordu .
Su Dünyası ve Postacı'yı buna örnek olarak gösterebiliriz .
Bu filmde ise sadece oyunculuğunu gösterme kararı almış anlaşılan .
İyi de olmuş .
Sade ve standartların oldukça üzerinde tarzıyla filmde izleme zevki yüksek bir performans sergiliyor .
Aynı şey Kathy Bates için de geçerli .
Gerçi onun kariyeri Costner'a göre daha istikrarlı .
Hiç bir zaman flaş bir oyuncu olmadı ama seviyesini de korudu .
Sözün özü : Dragonfly kısa sürede unutulacak , bir süre sonra dvd ve vcd raflarında boy gösterecek , fakat fazla talep görmediği için marketlerdeki indirimli filmler standlarında yer alacak vasat bir film .
Eğer fantastik bir şeyler izlemek istiyorsanız , Cuma akşamları TGRT'de The X Files ( Gizli Dosyalar ) var , öneririz .
Sonsuz Aşk adına kanıp aşk filmi izleyeceğinizi düşünüyorsanız da boşverin .
" Ben Kevin Costner görmek istiyorum . Sen ne karışıyorsun ! " diyorsanız , o zaman haklısınız .
Adam hala iyi oyuncu ve hala yakışıklı .
