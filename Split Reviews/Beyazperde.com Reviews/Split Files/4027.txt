Oğlan , kızla tanışır .
Aşık olurlar .
Mutludurlar .
Sonra her şey bozulmaya başlar .
Mutsuzluk takip eder .
En çok tekrarlanmış öykülerden biridir .
Envai türevini sinemada izlemişizdir .
Yazar , yönetmen ve oyuncu Evan Glodell de bir versiyonunu yapmış .
Hem de sadece on yedi bin dolara !
Filmini özel kılmak için de bir takım zıpırlıklar düşünmüş .
Dünya yerle bir olursa güçlü durabilmek için alev silahları tasarlayan , Mad Max serisi hayranı iki genç arkadaş bunların başında geliyor .
Bir de filmin , ikinci yarısında kan revan içinde bir küçük kıyamete dönüşmesi var .
Arıza Aşk ( Bellflower ) Glodell'in amacı , son dönemde yırtmaya çalışan çoğu Amerikan bağımsız sinemacısı gibi , Hollywood'a daha büyük projeleri de yönetebileceğinin sinyalini vermek sanki .
Her şey bir klip estetiği içinde .
Hikaye lüzumsuz bir aksiyon ve vahşet döngüsünün içine dalıyor .
Hayalle gerçeğin bir noktadan sonra birbirine giriyor olması da " cool " döngüsünü tamamlıyor herhalde .
Tabii bu kadar ucuza , çok paraya mal olmuş gibi duran ( özellikle yoğun renk düzeltme işlemi ile filme iyi cila çekilmiş ) böyle bir film çekmek küçümsenecek şey değil .
Daha büyük filmler yapmaya gidecek yolu planlamak da öyle .
Sadece şunu görelim diye söylüyorum : Arıza Aşk , film yapmak isteyen genç bir sinemacının kariyer planındaki bir adım sadece .
Benim bu genç sinemacıya naçizane önerim , manasız kan ve vahşet gösterilerinden ziyade karakterlerine ve inandırıcılığa odaklanması olurdu .
Ancak gelin görün ki adam çekmiş filmini , If İstanbul'un ardından Türkiye'de vizyona bile giriyor .
İçinde samimi anlar , yaratıcı bazı fikircikler de bulmak mümkün .
Yolu açık olsun demekten başka bir şey kalmıyor yani bize .
Twitter : aliercivan Vimeo ve YouTube : Paralel Kurgu
