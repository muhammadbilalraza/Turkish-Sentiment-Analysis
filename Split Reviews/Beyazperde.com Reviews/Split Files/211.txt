Başrollerinde Eva Green , Asa Butterfield , Samuel L. Jackson , Judi Dench gibi önemli oyuncuların yer aldığı Tim Burton’ın dilimize Bayan Peregrine'in Tuhaf Çocukları diye çevrilen Miss Peregrine's Home for Peculiar Children seyirciye fantastik bir dünyanın kapılarını aralıyor .
Uzun zamandan beri vizyona girmesi beklenen film her ne kadar başlangıçta seyirciye “işte bu tam bir Burton film ! ” dedirtse de filmin ilerleyen dakikalarında şunu fark ediyoruz ki Burton bu filminde diğer filmlerinden farklı olarak sadece gerçeklik algısıyla oynamış .
Bunun dışında , kendi film yapma ekseninde önceki çalışmalarının üzerine yeni bir şey eklememiş .
Bildiğiniz üzere Burton’ın önceki filmlerinde seyirci olarak kendimizi her zaman fantastik bir dünyanın içerisinde hissederdik .
Ancak bu filmde Burton , her ne kadar hikâyede anlatılanın fantastik bir zaman diliminde geçtiğini gösterse de kimi zaman fantastik olanın gerçeklikle buluştuğu anlara tanık olmamızı sağlamıştır . 
Ransom Riggs’in aynı adlı romanından uyarlama olan bu filmde Jake karakterini oynayan Asa Butterfield büyüdüğünde kendisini dedesi Abe’nin ( Terence Stamp ) ona küçükken anlattığı masal dünyasında buluyor .
Biliyoruz ki masallarda iyi kişilerin olduğu kadar kötü kişiler de başat konumdadır .
Bu bağlamda film iyiler ve kötüler mücadelesinin ekseninde dönmektedir .
Galler dünyasının masalın anlatımında zengin bir fon olarak kurulmuş olduğunu söyleyecek olursak görsel açıdan Burton’ın , seyircisini gerçekten iyi bir şekilde doyurduğunun altını çizebiliriz .
Yan rol kullanımında da oldukça tipik karakterler üzerinden anlatımına renk katan yönetmen , yetimhaneyi yöneten otoriter Bayan Peregrine'i ve onun olağanüstü birbirinden farklı özellikleri olan çocukları ile bize yer yer önceki filmlerinden Alice in Wonderland ( Alis Harikalar Diyarında ) filmini hatırlatıyor . 
Oyuncu seçimi açısından oldukça spesifik karakter kullanımı yapan Burton , filmin anlatımı açısından daha çok gözleri ile dikkat çeken oyuncuları kullanmayı tercih etmiştir .
Bu açıdan da Burton’ın 2005 yapımı Corpse Bride ( Ölü Gelin ) adlı animasyon filmini hatırlayabiliriz .
Filmin müziklerine gelecek olursak Burton’ın bu açıdan sıkı bir çalışma içerisine girdiğini fark etmeniz mümkündür .
Zira filmde kullanılan bazı şarkılar tarihsel açıdan belli bir imge durumundadır .
Misal filmde kullanılan Flanagan and Allen’ın “Run Rabbit” –İkinci Dünya Savaşı - şarkısı filmin fantastik yapısına gerçeklik algısını taşıyan bir başka unsurdur .
Sonuç olarak filmin kompozisyonuna ve sahip olduğu ayrıcalıklara bakacak olursak esasında Burton’ın elinde koca bir hazine olduğunu fark ederiz .
Ancak şunu net olarak söyleyebiliriz ki Burton bu filmle Burton’ı geçememiş .  Yönetmenin Edward Scissorhand ( Edward Makas Eller ) , Batman Returns ( Batman Dönüyor ) , Sleepy Hollow ( Hayalet Süvari ) ve Dark Shadows ( Karanlık Gölgeler ) erken dönem filmlerini takiben Peregrine'in Tuhaf Çocuklar çok daha olgundur .
Her ne kadar bu yapımın yönetmenin son dönem filmlerine oranla en iyisi olduğunu söyleyemesek bile yönetmen bu filmiyle filmografisi boyunca deneyimlediği şeyleri konuşturmuştur .
Öte yandan biliyoruz ki Burton’ın erken dönem filmleri ile son dönem filmleri arasında oldukça büyük bir kontrast ve geçişler mevcuttur .
Beetlejuice ( Beterböcek ) , Ed Wood , Mars Attacks !
( Çılgın Marslılar ) , 2001 yapımı Planet of the Apes ( Maymunlar Cehennemi ) , Charlie and the Chocolate Factory ( Charlie’nin Çikolata Fabrikası ) , Sweeney Todd , Big Fish ( Büyük Balık ) ve Frankenweenie ile üst düzey bir sinema anlayışı yakalayan yönetmen , Bayan Peregrine'in Tuhaf Çocukları adlı son filmiyle geleneği bozmamıştır .
Burcu Meltem TOHUM
