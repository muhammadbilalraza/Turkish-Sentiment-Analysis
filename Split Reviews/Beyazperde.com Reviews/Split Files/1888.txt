Afişinde , Uzakdoğu korkularına nazire yaparcasına poz veren iki küçük kızın olduğu bir korku filmini görmek için çok hevesli olmasam da , yönetmen koltuğuna Sol Ayağım ( My Left Foot : The Story of Christy Brown ) , Babam İçin ( In the Name of the Father ) ve " Yeni Bir Ülkede ( In America ) " gibi şaheserleri çekmiş Jim Sheridan'ın oturmuş olması , filmi izlemek için yeterli bir sebepti . 
 " Neden böyle bir film çekmiş ki ? " diye sorgulayıp şaşırmadım değil .
Kariyerinde müthiş , Dehşet ( The Changeling ) ' ten başka korku filmi olmayan Peter Medak'ın yaptığı gibi bir başyapıt çektiğini umuyordum Sheridan'ın .
Oyuncu kadrosunun Daniel Craig , Naomi Watts ve Rachel Weisz gibi güçlü isimlerden oluşmuş olması da beklentimi kat kat arttırmıştı .
Oysa , " Büyük beklenti , büyük hayal kırıklığı yaratır " sözüne uygun olarak neredeyse TV filmi özeniyle çekilmiş bir tür kırmasından başka bir şey değildi Korku Evi ( Dream House ) . 
Mutlu , mesut bir Amerikan ailesini odağına alan film , ailenin yeni taşındığı evde 5 yıl önce yaşanan korkunç cinayetlerin yarattığı terörü anlatırken kendinden önce çekilmiş ve başyapıt seviyesine ulaşmış pek çok yapımdan ödünç aldığı fikirlerle finale doğru ilerliyor . 
Daha başta filmi yapanların hinliği ortaya çıkıyor esasen .
Orijinal bir eser üretmek yerine tutmuş formülleri uygulamak ve bu formüller arasında keskin dönüşler yaparak izleyiciyi ters köşe yatırmak .
Öyle ki , " A , The Shining'i çekmişler , evin babası da roman yazarı , demek böyle gidecek " derken , film ani bir manevrayla dikkatsiz bir Zindan Adası ( Shutter Island ) taklidine dönüşüveriyor .
" Aile " yi dert edinen , bu yüzden de belli anlarda epey duygusallaşması gereken filmin bu konuda en büyük numarası , bu sekansların tümüne acıklı yaylıların hayat verdiği bir tema müziğini döşemek olmuş . 
Buraya kadar tamam ama fikirler zekice uygulanmayınca , yapılmak istenenin altındaki ticari kurnazlık iyice ortaya çıkınca işin tadı kaçıyor .
Finaline doğru elindeki tüm malzemeyi bir kenara bırakıp , 90'ların Showtime filmlerinin sıkıcılığında bir polisiyeye dönüşen Korku Evi , ne yönetmenini sevenler , ne de ünlü oyuncularının işlerini takip edenler için doyurucu bir seyirlik olamıyor ne yazık ki .
O kadar oyuncunun içinde dikkati en çok çekenin evin küçük kızları olması da işin başka bir ilginç ve acıklı tarafı .
Halbuki hikayeyi bu kadar dar bir kanladan akıtmak yerine , yan karakterler ve onların öyküyle etkileşimi biraz daha güçlendirilebilse ortaya yine de zevkle izlenebilecek bir film çıkabilirmiş . 
Hollywood oyuncuları , kariyerleri nerede olursa olsun , ticari sinema örneklerinde görünmekten çekinmez .
Profesyonelliğin gereği de budur zaten ve olayın gayet farkında olarak neredeyse hiç efor sarfetmeden rol kesiyorlar .
Yine de Naomi Watts'ı bu kadar önemsiz bir karakteri , böylesine canı sıkılarak oynar görmek hoş değil . 
Jim Sheridan gibi , muhteşem bir filmografisi olan bir yönetmenin elinden ancak bu kadarının geldiğini görmek acı verici .
Aslına bakarsanız , kariyeri Yeni Bİr Ülke'den beri inişte ve son 2 filmiyle kimselere yaranamadı fakat zanaatı güçlü , gerçek bir hikaye anlatıcı olduğu da ortada .
Yeni yönetmenlerde iş yok derken , eskilerin de yağmacılık yaparak idare ettikleri zamanlarda sinema seyircisi olmak zor . 
Her şeyin sonunda , Korku Evi ancak evde DVD üzerinde izlenince zevk alınabilecek ve bu seviyede önemsenebilecek bir film .
Film hafızası olan seyirci , ilk dakikadan finale kadar yapılan bir dolu göndermeyi yakalayarak izlediği şeyden keyif alabilir ama bunların hiç birinin saygı duruşu niyetini taşımadığını gördüğünde hayal kırıklığına uğrayacaktır . 
Twitter : murattolga
murattolga@gmail.com
