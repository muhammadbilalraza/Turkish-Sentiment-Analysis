“Fransa Sinemalarda” mottosuyla bugünlerde birçok Fransız filmi vizyonda yerini alıyor .
Nitekim Fransız Sineması’nın iyi örneklerinden Pas ve Kemik bu hafta vizyona girdi ve onunla birlikte Zoraki İkili ( De l'autre côté du périph ) de Türk izleyicisinin beğenisine sunuldu .
Karakter , geçmiş ve yaşam tarzı açısından tamamen birbirlerine zıt olan Osman ve François’nın yolu , varoş mahallelerden birinde yaşanan bir cinayet vakasıyla kesişir .
Varoşlarda büyüyen Osman , cinayet kurbanının uzun süredir peşinde olduğu kumar çetesinin müşterisi olduğunu fark edince , çeteyi çökertmek adına üstünü oyuna getirerek cinayet masasından seçkin dedektif François’nın bu davada ortağı olur .
Terfiini sabırsızlıkla bekleyen François ise , bu ortaklığın üstlerinin gözünde iyi gözükeceğini düşünerek Osman ile iş birliği yapmayı kabul eder .
Yalnızca küçük bir kumar çetesi ile ilgilendiklerini düşünen ikili , kendilerini ülkenin en büyük suç ağının peşinde bulacaklardır ; kendi çalışma yöntemleri yüzünden birbirlerinin işini batırmaları da cabası .
Can Dostum ( Intouchables ) filmiyle tüm dünyada gönülleri fetheden Omar Sy’ın başrolde olduğu Zoraki İkili’yi , bir aksiyon - komedi filmi olarak Fransız Sineması’nın sanat yaklaşımından uzakta konumlandırabiliriz .
Funky müzikleri , takip sahneleri , Eddie Murphy’nin 80’lerdeki polisiye filmlerine göndermeleriyle 80’lerin havasını buram buram hissedebileceğiniz film daha çok Hollywoodvari bir yapı sergiliyor .
Nitekim 1981 yapımı film Le Professionnel ( Profesyonel ) Osman’ın adeta klasik filmiyken , saygı duruşu niteliğinde filmde Eddie Murphy’nin adı geçiyor .
Ne konu , ne de olay örgüsü olarak şaşırtıcı bir tarafı olmayan filmde , komedi adına da incelikten uzak , bodozlama , bel altı espriler yerini alıyor .
Daha çok bir dizinin ilk bölümü tadındaki filmin en büyük gücünü şüphesiz filmin başrol oyuncusu Omar Sy ve rol arkadaşı  Laurent Lafitte oluşturuyor .
Varoşlardan kendini kurtararak dişiyle tırnağıyla polis olmayı başaran , mahallenin eziği Osman , etik anlamda “doğru insan” profili çizerken , babası sayesinde yükselen , kadınları seks aracı gören François’nın birbirlerinin eksiklerini kapatan arkadaşlığa gitme yolundaki maceraları muhakkak ki keyif veriyor .
Filmde iki ana karakterin de geçmişlerini öğrenebildiğimiz için karakterlerle rahatça empati kuruluyor .
Sonuç olarak , Omar Sy hayranları oyuncunun performansından memnun kalırken vasat bir filmden daha fazlasını umanlar hayal kırıklığı yaşayacaktır .
Yine de Eddie Murphy’nin filmlerinin nostaljisini yaşamak isteyenler 80’lere bu filmle bir kapı aralayabilirler .
