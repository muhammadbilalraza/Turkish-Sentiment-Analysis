“Bi küçük Eylül meselesi”ni , hiçbir beklenti içerisinde olmadan seyrettim , hakkında en ufak bir bilgim dahi yoktu , ne yalan söyleyeyim …
Ve beni şaşırtan , hayli temiz çekilmiş , dürüst bir işle karşılaştım .
Küçük bir öykü bu , müzikle , karikatürle , sevinçle , hüzünle ve Bozcaada ile süslenmiş .
Kurgusuna ruhunu işleyebilen yapıtları seviyorum , benim küçük meselem ise , sinema salonundan duygulanarak çıkabilmektir , başka da bir şey istemem hani . 
Evet , meşhur “Ezel” dizisinin senaristi Kerem Deren , filmi hem yazmış , hem de yönetmiş .
Ve ilk denemesinde başarmış , umarım hiç bozmaz , katarak , hatalarını azaltarak , giderek ustalaşarak devam eder .
100. yılındaki memleket sinemamız aşkına , tutunca üçleyen , dörtleyen gişe tipi projeler dışında , hikâyeleri güzelce resmedecek insanlara da ihtiyacımız var . 
Filmi izledikten sonra twitter’a ; “bi küçük Eylül meselesi , seyredilesi bir film olmuş .
Hüzünlü bir karikatür gibi , bir Zihni Sinir projesi gibi , aşkın mucize olması gibi . ” yazdım , hemen telefonlarım çalmaya başladı , eh pek alışık değiller insanlar , yerli işi filmler hakkında olumlu şeyler yazmama , önceliğim bir öyküye inanmak dedim , gerisi hep ayrıntı çünkü .   Devamında görüntü yönetmeni Gökhan Tiryaki , yurdumuzun en iyi gözlerinden biri , onun kamerasından dökülen sahneleri görünce daha iyi anlıyorsunuz , insan , her şeyi bırakıp , Bozcaada’ya yerleşme fikriyle çıkıyor , sinemadan …
Karikatürist dostumuz Erdil’in ( Yaşaroğlu ) ,   çizimleriyle filme katkısı büyük , resmen renk ve fark katmış . 
Engin Akyürek , Farah Zeynep Abdullah , Ceren Moray ve Serra Keskin’in aralarında bulunduğu oyuncu kadrosu , görevlerini layıkıyla yapmışlar , haklarını teslim edelim . “Tek” denilen başroldeki münzevi , yarı deli , insan iyisi karikatüristin , karakter gelişimi keşke daha iyi verilebilseydi , hem derinlik kazanırdı , hem de sinemamız adına unutulmaz olurdu .
Film şuna benziyor , bunu andırıyor meselesine hiç girmeyeceğim , esinlenme hep olur , klişeler yerinde kullanılırsa , cuk oturur .
Tesadüfler , insanları biraraya getirir , zıt karakterler birbirlerini çeker , tüm bunlar malum , nerede , ne zaman , hangi koşullarda , işte bu bilinmez .
Denk gelmesi zordur ve bu yüzden aşk bir mucizedir , daha da yazasım var , ancak sonrası ‘spoiler’ vermek gibi olur , noktayı koyalım . twitter . com / AlpertTurgut01
