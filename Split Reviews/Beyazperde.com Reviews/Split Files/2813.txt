Senem Tüzen imzalı Ana Yurdu’nu İstanbul Film Festivali’nde Atlas sinemasında izledim ve seyircilerin sorularıyla parça pinçik edilen filmin söyleşisine özellikle kaldım .
Filmin tekinsiz , taşraya olan gerilimli ve farklı bakışı , mesafesi ve tavrından etkilendim .
Özellikle de ters köşe yaptığı sonuyla herkesi ufak bir şoka uğrattığını bile söylemek mümkün .
Film mahalle baskısıyla şekillenen ve günümüz muhafazakar kesiminin de işin içine girmesiyle çapını genişleten yargılama sürecini bir anne kız üzerinden anlatmasıyla ilgi çekiyor .
Yani baskıya uğradığını her seferinde tekrarlayan bir kesimin aslında bu baskıyı diğerleri üzerinde sürekli yaptığını , sadece bunun devlet eliyle olmadığını vurgulayan bir yapıya da dikkat çekiyor film .
Kısaca mahalle baskısı karşısında savunmasız kalan ana kızın hikayesi de diyebiliriz .
Tabii filmin alttan alta vuran bu baskılar yanında ele aldığı ana kız ilişkisi de bir hayli ilginç .
Aslında ayakları yere gayet sağlam basan bir genç kadını tökezleten , hatta dengesini bozup belki de hiç sapmayacağı yollara saptıran bir anne profili karşımızda .
Genç kadın yani Nesrin okumuş , bir evlilik denemesinden sonra tekrar hayata tutunma kararı almış ama arada ufak bir taşra esi veren bir karakter .
Babannesinin köydeki boş evine gitmesinden , orada yazmak , ve bundan sonra yapmak istediklerini ortaya sermesinden daha doğal bir şey yok .
Ama anne korumacılığından öte bir duyguyla soluğu kızının yanında alan Halise karakteri zaman zaman karikatürize bir kimliğe bürünerek , var olan gerçekliğin dışına taşıyor adeta .
Burada kendi adıma rahatsız olduğum durum emekli bir öğretmen olan Halise’nin etrafındaki ve içindeki baskılara ve hezeyanlara karşı koyamayışı .
Kızını sürekli çembere alıp , bu çemberi daha da daraltan annenin psikolojisindeki yara her geçen gün kapanmak yerine daha da açılıyor ve kızını şişiren bir irine dönüşüyor .
Yani Halise’nin daha aydın , çevresindeki söylentileri takmayan bir kadın olmasını beklerdim .
Nihayetinde okumuş etmiş , öğretmenlik yapmış bir kadın var karşımızda .
Ama bu saklıdan , bir gelenekmiş , taşraya has bir yemekmiş gibi yapılan baskının bir süt gibi gizliden gizliye taştığını gözlemlemek de ayrı bir deneyim yaratmıyor değil .
Anne kız arasında yaşanan git gelli ilişki bize de ayrı tesir ediyor .
Annelik halinin kutsallığını da sorgulayan film , mükemmel anne yaratmaktan özellikle uzağa düşüyor .
Ve istediği gerilimi bize çok rahat yaşatıyor .
Karanlık , dip , çoğu zaman tekrarlı bir dünyanın içinde girdaba dönüşen anne kız ilişkisinden gayet iyi , korku öğelerini kullanmadan bir gerilim havası yaratmayı başarıyor .
Nesrin’in son sürecini takip eden kamerada ise sinirlerin gerilip , iyice tavan yaptığını , hatta suratımıza ufak bir tokat yediğimizi de itiraf etmemiz lazım .
Bu son seyirci tarafından pek hoşgörüyle karşılanmadı ve karşılanmayacak gibi de görünüyor .
Bir yandan da bizi delirten bir ülkeye kendimizce bir yanıt verme hali olduğunu düşünüyorum .
Yani oynatmaya az kaldı !
Tüzen özellikle Nesrin karakterini çok normal , belki de düz demek lazım , çizmiş .
Bu da tüm diğer karakterleri ‘delilik’ kıvamına yaslıyor .
Ama top yine de ne hikmetse onun elinde patlıyor .
Hiç festivaller arası ödül savaşına girmek istemiyorum .
Ama Ana Yurdu’nun hiçbir festivalde görülmeyecek bir film olduğuna inanmıyorum .
Meselesine inanan ve bunu mümkün olan en profesyonel bakış açısıyla perdeye taşıyan bu filmin annenin abartısı ( az da olsa ) dışında meseleye çok nokta atışı baktığını düşünüyorum .
Küçük de olsa bir topluluğunun bir insan üzerinde yarattığı deformasyonu gayet sade , sessiz sakin ve kurnazca anlatan bir ilk film var karşımızda .
Esra Bezen’i bu role çok yakıştırdım , o dengeyi çok iyi kurmuş , geçişler yaşayan karakteri iyi dizginlemiş .
Nihal Koldaş ise yolunu şaşırmış anne rolünde gayet iyi .
Ana Yurdu ebeveyn evlat arasında yaşanan didişmeyi bir yandan farklı , bir yandan da çok tanıdık kurmayı başaran iyi filmlerden .
Tekin olmayan havasıyla da bir hayli etkileyici !
Kesinlikle tavsiye ederim . twitter . com / BanuBozdemir
