Bu sene , ünlü Fransız modacı Coco Chanel'in ölümünün otuzsekizinci yılı ve beyazperdede bu sene kendisiyle ilgili iki film yer alıyor .
Bunlardan ilki , Büyük Aşk .
Cannes'da da gösterilmiş olan film , ünlü modacının 1920'lerde ünlü Rus müzisyen Igor Stravinsky ile yaşamış olduğu tutkulu aşkı merkeze alıyor .
Chris Greenhalgh'ın 2002'de yazmış olduğu Coco&Igor adlı romanından uyarlanan filmin senaryosunu da Chris Greenhalgh yönetmenle birlikte oluşturmuş .
Hollandalı yönetmen Jan Kounen , filmin açılış sahnesini Stravinsky'nin The Rites of Spring isimli skandala yol açmış prömiyeri olarak seçmiş .
Fazla modern , fazla yabancı , fazla devrimci ve fazla isyankar olduğu için eleştiri ateşine tutulan The Rites of Spring , stilin divası olma yolunda ilerleyen Coco Chanel'i oldukça etkiliyor ve Chanel yıllar sonra Rus İhtilali sonrası sefil bir hayat süren Stravinsky'i muhteşem villasında birlikte yaşamak için davet ediyor .
Hasta eşi ve çocuklarıyla villaya yerleşen Stravinsky ile Chanel'in herkese ve her şeye rağmen yaşanan tutkulu aşkları filmin ana teması .
Bu filmde Chanel'i canlandıran Anna Mouglalis , sekiz yıldır Chanel markası için çalışmakta olan bir model .
Dolayısıyla Karl Lagerfeld'den matmazel Chanel ile ilgili birçok bilgi alabildiğini söylüyor .
Oyuncu olmamasına rağmen vücut dilini , jest ve mimiklerini oldukça iyi kullanabilmiş ve bu rolü kotarmış diye düşünüyorum .
Film boyunca giymiş olduğu giysilerle de Chanel'i bize oldukça iyi yansıttı , film hem dönemi hem de Chanel'in stilini yansıtması açısından kostümleriyle oldukça başarılı .
Filmde Rus besteci Stravinsky'i canlandıran Mads Mikkelsen ise kanımca hem bir müzik dahisi , hem de böylesine bir tutkuyu yaratan adam rolüne pek yakışmamış .
Filmin sinematografisine gelirsek , kimi zaman klostrofobik , kimi zaman sembolik resimlerden ibaret diyebiliriz .
Filmin en büyük eksiği ise , bu iki insanın , sanatlarına yansıyacak kadar büyük bir tutku yaşıyor olmalarının içinin boş kalması .
Bu film , çok şık bir elbisenin , giyen insanın üzerine oturmaması gibi bir hissiyat veriyor insana .
İlişkinin gelişimi üzerine elle tutulur , etkileyici diyaloglar , bu tutkunun altyapısını oluşturacak bir doluluk hissi eksik maalesef .
Sanki sadece seks yapan ve seksin vücutta yarattığı enerjiyle gidip besteler yapan / parfümler üreten iki normal insan var karşımızda .
Halbuki bu çok ünlü ve kendi alanlarında çok dahi / çok yaratıcı iki insanın , eserlerine ilham verecek denli tutkulu bir aşk yaşamaları , seksin toksik etkisinden daha sağlam işlenebilirdi diye düşünüyorum .
Coco Chanel'in hayatını konu alan ikinci film , " Coco , Chanel'den Önce " ismini taşıyor .
Ülkemizde Kasım'da vizyona girecek olan filmde ise Chanel'i , Amelie'den hatırlayacağımız Audrey Tautou canlandırıyor .
Bu filme göre daha biyografik sanırım .
İzleyelim görelim ve de kıyaslayalım .
