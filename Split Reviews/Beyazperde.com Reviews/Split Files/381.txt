1927 doğumlu Margaret Keane , çok bilinen ve kullanılan " gözler ruhun / kalbin aynasıdır " deyişine tam oturan portrelerin ressamı .
Özellikle çiçekler arsında ya da elinde çiçek demeti , kucağında kedi veya köpekle resmettiği kız çocuklar , saflığın / gamın simgesi portreler olarak dünyanın bir çok yerinde rağbet görmekte .
Evlerin duvarlarında , motorlu araçların uygun yerlerinde , dükkanlarda ve benzeri , görülebilecek köşelerde karşımıza çıkıyorlar ( doğaldır ki , bazen de taklitleri kullanılıyor ) .
Ancak Keane'in resim sanatına büyük bir katkısı yoktur .
Hatta kimi eleştirmenler , resimlerini kötü bulmuşlardır .
Peki , Tim Burton ressamın biyografisiyle neden ilgilenmiş ?
Çünkü Margaret Keane , erkek ( koca ) hegemonyasından kurtulmuş ve adaleti arayan bir kadın olarak tarihe geçmiştir .
Baştan özetlemek gerek .
Margaret ( Amy Adams ) , ilk kocasının şiddetinden kızı Jane ile kaçtıktan sonra , geçimini San Francisco'da sokak ressamlığı yaparak sağlar .
Ressam olduğunu sandığı , 1955'de evlenerek soyadını alacağı Walter Keane ( Christoph Waltz ) ile de yeni bir hayata başlar . Walter , ağzı müthiş laf yapan , ikna gücü yüksek , pratik zekasıyla her durumu lehine çeviren bir pazarlamacıdır .
Gönüllü olmayan Margaret'i ikna eder ve Büyük Gözler tablolarına kendi imzasını atarak pazarlamaya başlar .
Bazı taktiklerle satış grafiği hızla yükselir ve yıllar içinde çok para kazanır .
Ancak iyice şımaran Walter'ın psikolojik baskı uyguladığı ve hayatını kısıtladığı Margaret ruhsal çöküşe geçer .
Dokuz yıl sonra , fiziksel şiddete uğrama tehlikesi ortaya çıktığında , artık ergen olan kızının da etkisiyle bir kez daha kaçacak ama bunu Walter Keane'in ( 1915-20 ) yanına bırakmayacaktır .
Burton , on yedi uzun metrajlı filminin sadece ikisinde fantastik bir hikaye anlatmadı .
Biri tarihin en eksantrik ve berbat yönetmenlerinden birinin dramatik öyküsü " Ed Wood " , diğeri de " Büyük Gözler ( Big Eyes ) " oldu .
Tabii , bu filmlerde de bazı anlara gerçeküstü dokunuşlarda bulundu ( örneğin " Büyük Gözler " de süpermarket sahnesi ) .
Burton'ı ilgilendiren , zaten herkesin üzerinde fikir birliğine vardığı büyük sanatçılar değil .
O , sanatıyla değil ama sıra dışılığı ve fark yaratmasıyla öne çıkanlarla ilgili .
Savaş sonrasında Amerikan çekirdek ailesinin model alınıp , kadının da ' yuvayı yapan dişi kuş ' görevleriyle vurgulandığı bir dönemde , kocasına karşı harekete geçen Margaret gibi çok kırılgan bir kadının öyküsünü önemsemiş .
Çünkü , Walter'ın sahtekarlığını açıklayarak yasal yollardan hakkını araması , altmışlardaki kadın hareketleri açısından önemli bir kilometre taşıydı .
Senaryo , " Ed Wood " un uyarlama senaryosuna da imza atmış olan Scott Alexander ve Larry Karaszewski ikilisine ait .
Gerçek bir öykü olsa da , Amy Adams'ın nüanslı performansının etkisiyle , Margaret'in atölyede tablolar arasına hapsedilmiş zarif prenses edası ve Christoph Waltz'un sinsi / kötücül büyücüyü andırır yaklaşımları , masalımsı bir duygu da yaymıyor değil .
Bir de , daha önce dört kez Oscar adayı olan Fransız görüntü yönetmeni Bruno Delbonnel'in , ışığı fırça darbeleri gibi kullanarak elde ettiği pastel renkler var ki , modern masal havasını güçlendiriyor .
