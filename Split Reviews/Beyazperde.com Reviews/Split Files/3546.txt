Ülkemizde Tut Şu Bücürü adıyla gösterime girmiş olan , Oscar'a aday gösterilmediği için Tarantino ve arkadaşlarının akademiyi protesto ettiği Get Shorty'nin devamı Sakin Ol sinemalarımızda .
Bir devam filmi , tutmuş bir formülün yeniden uygulanma ve en azından daha önceki çevrimlerle aynı düzeyde bir seyirci potansiyelini yakalama çabası güttüğü için önceki film ya da filmlerle kıyaslanmaması söz konusu değildir .
Buradan itibarla , Sakin Ol'un Tut Şu Bücürü filminin kıyısından bile geçemeyecek düzeyde bir film olduğunu söyleyerek yazıma başlamak isterim .
İlk filmin senaryosundaki gerçek hayat ve kurgusal hayat geçişleri Sakin Ol'un sadece açılışında yakalanabilmiş .
Ayrıca karakter analizlerindeki ve hikaye anlatımdaki zafiyetin , özellikle Chili Palmer'ın zayıf tanıtımının ilk filmi görmüş olmayı gerektirecek bir ortam yarattığı söylenebilir .
Hatta filmin birçok sahnesinin anlam kazanması için Ucuz Roman filminin izlenmiş olması gerekiyor .
Bagaj çekimi , Edie'nin villa girişi , Travolta tuvalette iken gerçekleşen önemli olaylar , prensip icabı adam öldürme , rehinci dükkanı , dans sahnesi , Johnny Cash göndermesi ve daha bir yığın sahne ile beraber Sakin Ol sanki başlı başına Ucuz Roman'a adanmış bir film gibi .
Ama Elmore Leonard kökenli olmanın , Travolta - Thurman - Keitel üçlüsünü taşımanın seyri kolaylaştırıcı bir öge olduğunu da belirtmek gerek .
Usta oyuncular DeVito ve Woods filme fazla şey katmamış olsalar da asıl eğlenceli kısmı yaratanların Sin LaSalle ve Dabu karakterleri olduğu söylenebilir .
En ciddi anlarda bile sakin tutumundan ödün vermeyen Chili Palmer'ı canlandıran Travolta'nın ilk filme kıyasla biraz geri planda kaldığını söylemek mümkün .
Hikaye örgüsü açısından değerlendirildiğinde filmin başarılı olduğunu ve farklı amaçları ve işlevleri olan yan karakterlerle ana karakterleri ustaca kesiştirmeyi becerdiğini söyleyebiliriz .
Özellikle gittikçe daha karmaşık bir hal alan Palmer'a suikast çabaları , müzik dünyasında dönen dolaplar ve yıldız yaratma sürecinin karikatürize edilmesi ve dolayısıyla eleştirisi , filmin merkezine ustalıkla oturtulmuş .
Batı ve Doğu cephesindeki rap'çilerin o bitmek tükenmek bilmez silahlanma ve gangesterleşme süreçlerinin eğlenceli bir biçimde de olsa masaya yatırılması ve ne olursa olsun asıl star'ların Steven Tyler ( Aerosmith ) örneğinde olduğu gibi sadece işiyle uğraşanlar olduğunun birilerine anlatılmaya çalışılması filmin en önemli söylemi .
Başarıya ulaşan / ulaştırılan Linda Moon örneği de MTV kültürüne hem övgü hem yergi içeren bir yapıya büründürülmüş .
Bu da filmin bir başka artısı .
İkinci yarısı birinci yarısına oranla çok daha eğlenceli ve sürükleyici olan Sakin Ol , hem komedi hem oyunculuk hem de yönetmenlik açısından büyük bir beklentisi olmayanları tatmin edebilecek orta halli bir eğlence filmi .
Chili Palmer'ın yüzüne bir silah doğrultulduğunda bile fire vermeyen " cool " tavrının , zekasının ve büyük sorunlara bulduğu dahiyane çözümlerin tanığı olmak ya da - benim gibi
- Thurman - Travolta ikilisi bir kez daha ( belki de son kez ) beraber dans ederken görmek isteyenleri memnun edebilecek bir film Be Cool , fazlası değil .
