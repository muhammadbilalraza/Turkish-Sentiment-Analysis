Güney Kore'li yönetmen Chan - wook Park'ın Haklı İntikam ( Boksuneun naui geot ) ile başlayıp , İhtiyar Delikanlı ( Old Boy ) ile devam eden epik intikam üçlemesi , İntikam Meleği ( Chinjeolhan geumjassi ) ile son buldu .
Geriye ; bir üçlemenin sona erişinin getirdiği katarsis , yönetmenin bu tema üzerinde bir daha çalışmama olasılığının yarattığı burukluk ve eski bir ustanın en iyi 250 yönetmen listesinden çıkarılması kaldı .
" İntikam " ya da diğer bir kullanımıyla " öç " kavramının sözlük karşılığına baktığımızda hepimizin bildiği ama çoğu zaman gözden kaçırdığımız bir tanımla karşılaşırız : " Acısını çıkarmak " , " hıncını çıkarmak " tır kavramın karşılığı .
İntikam , varlığını , " kin " doğurması gereken / beklenen bir eylemin varlığına borçludur ve bu eylem Francis Bacon'ın deyimiyle " vahşice bir adalet " in tezahür etmesine yol açmaktadır .
Kant'ın " olmasını önceden engellemek " ve " bir daha olmasını engellemek " şeklinde ikiye böldüğü hukuk profili de " intikam " olgusu üzerine bina edilmemiş midir ?
Sosyal hayatı biçimlendirmeyi amaçlayan manifestolar ve ayrıntılı ideolojik metinler de intikam duygusunu göz ardı edemezler hatta intikam anlayışının en dehşet verici , en korkunç biçimine kutsal kitaplarda rastlarız .
Tanrı , kendi gazabının geçmişte yol açtıklarını ve gelecekte yol açabileceklerini ( Dante'de örneğinde olduğu gibi hayal gücünü de kışkırtarak ) açık açık dile getirmemiş midir ?
Tüm bunları , üçlemede yer alan çıkarımları ve doğal bir uzantısı olarak da üçlemenin varlığını etik açısından yanlış bulan sinemaseverler için yazdım .
İntikam olgusu ; günlük hayatın ( hatta metafiziğin ) öylesine önemli ve gerekli bir parçasıdır ki , bireysel intikamın yerine kurumsal intikamı koyan bizler ahlâkî açıdan aklandığımızı sanırız .
İntikam Meleği'nde " iyi kalpli "
Geum - ja'nın ve çocuklarını kaybeden ailelerin kurduğu mahkemede yargılanan sadece İngilizce öğretmeni değil , insanlıktır da .
Dedektif Choi'nin katılımı bu anlamda önemlidir .
Son darbeyi vuran ve makası saplayan sakin sükut bayan , Tanrı'yı çağrıştırmaktadır , en büyük acıyı o çekmiştir .
Neredeyse üç kişi kaybetmiştir .
Finale doğru , Vivaldi eşliğinde ortalığı silip süpürenler insanlığın kimi değerlerini de süpürmektedirler ve bunun farkındadırlar .
Finalde , Geum - ja'yı tofu yemeye iten Tanrı değil midir ?
O halde intikam , kutsaldır .
O halde büyük günahlar için büyük kefaret gerektiği de doğrudur .
Mükemmel bir insan olmadığı da .
Dürüst olmak gerekirse , Park'ın ulaştığı sonuçları tartışmak gibi bir niyeti yok , sadece belirli bir konudaki görüşlerini iletiyor hepsi bu .
Park'ın filmlerindeki teknik hakimiyeti , müzik seçimi ve eşsiz etkileyiciliğe sahip senaryoları oyuncu yorumlarını gölgede bırakır .
Görüntü çalışması o kadar dikkat çekici bir boyuta ulaşır ki Üç Sıradışı ( Three Extremes ) epizodunda olduğu gibi karakterden açıkça rol çalar .
İntikam Meleği'nde de durum bundan pek farklı değil .
Olağandışı ileri - sıçramalar ve geriye - dönüşler bazı karakterlerin karıştırılmasına yol açıyor .
Görsel yapının seyirciyi yorduğu da bir başka eleştiri noktası olabilir ama sonuçta hikayenin yani filmin asıl öğesinin akılda kalmasını sağladığını da unutmayalım .
Chan - wook Park deyince müziklerden bahsetmeden geçmek olmaz .
Park ; İhtiyar Delikanlı'da olduğu gibi , yine kusursuz klasik müzik parçalarıyla donatmış filmini .
Fahişenin Kyoungju'ya gelişinde , Geum - ja'nın intikam düşü sonrasında , rahibe artık Budist olduğunu söyledikten sonra , pastane sahnesinde ve sevişme sahnesinden önce olmak üzere tam beş kez , giriş kısmı çalınan Paganini Caprice 24 ( A Minör ) ; aşkı , hüznü , kini , özlemi ve umudu simgeleyen , parçanın bir kovalamacayı andıran yapısını duyumsatan benzersiz bir sinemasal öğeye dönüşmüş .
Vivaldi'lerin sahnelerle uyumu da gayet başarılı .
Gözyaşı , kan , doğa ve insan temalarıyla bezeli açılış jeneriği tasarımından renkli kapanışına kadar özenli bir görüntü çalışmasına sahne olan İntikam Meleği ; daha hapse düştüğü gün destansı intikam alma sürecini başlatan , kan kırmızı göz farıyla intikamının son aşamasını simgeleştiren Lee Geum - ja'nın hikayesini anlatıyor .
" Bir çocuk kaçırıcısının , bir çocuk kaçırıcısının çocuğunu kaçırması " gibi delice fikirlere sahip , Joint Security Area başyapıtına imza atmış , başarılı bir yönetmenin elinden çıkmış bomba gibi bir film izlemek isteyenlere , İntikam Meleği'ni önerebilirim .
Sonuçta , İntikam Meleği bir üçlemenin son aşamasını teşkil ediyor .
Kendi adıma , üçlemenin en çok ilk filmini beğendiğimi söyleyebilirim .
Yıllar önce festivalde sinemaseverlerle buluşan Haklı İntikam'da ; birbirinden farklı gerekçelerle , birbirinden farklı şekillerde intikamını almayı başaran , hikayeleri içiçe geçen ve sonunda bir tür daire / halka yaratan çok fazla karakter vardı .
İhtiyar Delikanlı'da iki ayrı ( haklı ) intikam , iki uç arasında gidip geliyordu .
İntikam Meleği'nde ise intikamın yöneltilme sebebi tek bir kişi , bu sefer de bir tür ortak intikam alması gerekenlerin sayısı çok fazla .
Güney Kore yapımı bu film Türk'lere uygun mu diye sorarsanız ; Sympathy for Mr .
Vengeance'a Haklı İntikam , Sympathy for Lady Vengeance'a ( kültürümüzde Azrail'in karşılığı olan yani Tanrısal nedenlerden dolayı öldürmeyi hak eden ) İntikam Meleği adını layık gördüğümüze göre cevabımız " kesinlikle evet " tir .
Festivalin de en iyilerinden olduğuna kuşku yok .
