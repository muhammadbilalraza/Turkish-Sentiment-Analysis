Chunking Express ile çağdaş aşk filmlerinin önünü açtı Wong Kar Wai ( izlemediyseniz , hiç durmayın hemen izleyin ! ) .
Romantizmin öncü yönetmeni oluverdi ve izleyen filmleri ile de bizi düş kırıklığına uğratmadı .
İmkansız aşk , platonik aşk , cevapsız kalmış aşklar gibi temalar , bu film dahil olmak üzere WKW'ın vazgeçemediği unsurlar oldu .
Post - modern rüzgarından etkilendiğindendir , aşk onun filmlerinde bir yap - boz gibi farklı renklere ve formlara dönüştü .
Zaman kavramı da başka bir oyuncağı oldu .
Bir de tabii ki çok karakterli ve çok hikayeli anlatımlarından vazgeçemedi .
Ve kadınlar .
Hong Kong dövüş sanatları filmlerinin fetiş oyuncularını bu türün dışına çıkartıp Batı tarafından keşfedilmesini sağlayan yönetmen bence WKW'dır .
Bu kadınları Hollywood'un kadın oyuncu idolleri kadar efsaneleştirdi .
Şimdilerde her " auteur " ( usta mı desek ? ) yönetmen gibi , yeni yollar arıyor WKW .  Benim Aşk Pastam'dan önce yaptığı 2046 , aslında WKW'ın Batı'ya doğru yol aldığına dair sinyaller veriyordu .
2046'da , 60'ların Hong Kong'unun Amerikan kopyası halinin çekiciliğine kapıldığı apaçık ortadaydı .
Ve Amerika'da Amerikalı ve İngiliz oyuncular ile çekilen Benim Aşk Pastam , WKW'ın Amerikan filmlerine , şehirlerine ve kültürel incilerine adanmış bir aşk filmi gibi .
Evet , bu film daha çok , WKW'ın Amerika'ya olan hayranlığının itirafı gibi .
O yüzden " made in Uzakdoğu " filmlerinin acısı bol aşklarından bu filmde pek bulamayacaksınız .
Kendisini Amerika'nın yollarına koyuvermiş bir ustanın Uzakdoğu'da yaptığı leziz pastaların kırıntılarını bulabileceğiniz bir film bu .
Uzakdoğu malzemesi ile yapılan bir pasta ile Amerikan marketlerinde satılan malzemeler ile yapılan bir pasta aynı olabilir mi ?
Ne yazık ki olmuyor .
Özellikle WKW hayranları baştan böyle bir yabancılaşma ile karşı karşıya kalacaklar .
Her ne kadar bazı WKW formülleri iyi gitse de Amerikan dekoruna , bazıları eğreti duruyor .
Örneğin şu anlatıcı üst ses .
Mandarin lehçesinde kulağa güzel gelirken , nedense İngilizce'de pek bir aykırı durmuş .
Bir de şu cafcaflı renk kullanımı .
Uzakdoğu'nun o ilginç mekanlarında romantizmi doruğa çıkartırken , burada gerçekten ekrana atılmış pasta gibi duruyor ( hangi sahneyi kastettiğimi filmi izlerken anlayacaksınız ) .
Yani WKW'ın stil sahibi Uzakdoğu macerası Amerika yollarında sekteye uğramış .  WKW'ın eski filmlerinde de öyle incelikli senaryolar yoktu .
Her şey ifade seviyesinde inanılmaz etkileyicilik kazanıyordu .
Benim Aşk Pastam'da ifade zayıf kalınca , senaryo da göze batmaya başlıyor .
Anlatılan hikayeler sıradanlaşıyor , karakterler uzak plan kalıyor .
Özellikle ilk sahnedeki atmosfere bakın .
Tiyatro oyunu sahneleniyormuş gibi bir hissiyat vermiyor mu ?
Filmin kadın kahramanlarına gelirsek .
Norah Jones'un canlandırdığı kadın kahraman başta çok sıkıcı bir görüntü verse de , daha sonra biraz daha ivme kazanıyor ve birazcık daha renkleniyor .
Ama yine de bir filmin ana kahramanına yakışmayacak kadar soğuk ve sıradan bir karakter .
Daha sonra beliren , Rachel Weisz ve Natalie Portman tarafından canlandırılan kadınlar ise daha ilginç ve kesinlikle daha izlenmeye değerler , ama ne yazık ki çabuk gelip geçiyorlar .
Biz daha doyamadan .
Erkek kahraman rolünde ise gözlerimiz WKW'ın fetiş oyuncusu Tony Leung gibi birisini arıyor . WKW'ın romantizmine Jude Law çok toy kalmış .
Her ne kadar WKW hayranlarını tatmin etmeyecek bir film olsa da , akıcı ve Hollywood romantizmine alternatif bir film .
Ayrıca bir yol filmi olsa da , Paris , Texas'ın yanından bile geçemez .
