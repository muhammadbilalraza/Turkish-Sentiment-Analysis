Hollywood’un Afro - Amerikan yıldızlarından Halle Berry oldukça kafa karıştırıcı bir kariyere haiz Bir bakıyorsunuz  X - Men serisinin ortalığı kasıp kavuran Storm’u olmuş , bir bakıyorsunuz mücadeleci , siyahi bir anneyi canlandırdığı Kesişen Yollar ile ilk ve tek Oscar’ını almış ; sonra gelsin iz bırakan Gothika , hatırlamak bile istemediğimiz Kedi Kadın , aralara serpiştirilmiş romantik komediler ya da aksiyon gerilimleri …
Evet , gerilimi belli bir çizginin üzerinde olan aksiyon - dramlar tam Halle Berry’ni kalemi desek , abartı bir tespit olmaz herhalde .
Bu sıcak yaz günlerinde , büyük gişe hitlerinin yanında biraz da sessiz sedasız vizyona giren Anne ( Kidnap ) , özlenen Halle Berry sineması için adeta bir şans ! 
Filmin yönetmen koltuğunda aslen İspanyol olan , 1990’larda ABD’de sinema eğitimi tamamladıktan sonra , özellikle kısa filmleriyle uluslararası camiada tanınan Luis Prieto oturuyor .
Ülkemizde vizyona girmese bile meraklısının ulaşıp izlediği 2012 tarihli Pusher ise Prietro’nun İngilizce ilk uzun metrajı olarak karşımıza çıkmıştı ; bu kategorideki ikinci filmi Anne’nin senaryosu ise Knate Gwaltney’e ait .
Bu açıdan baktığımızda filmin Prieto’ya biraz ısmarlama olarak geldiği belli çünkü senarist Gwalytney aynı zamanda projenin yürütücü yapımcısı !
Öte yandan Prietro ve filmin neredeyse her karesinde yer alan başrol Berry öyle iyi bir ortaklık çıkarmışlar ki filmin negatif olabilecek ibreleri , lehlerine dönmüş . 
Filmin bizzat kendisine gelirsek , senaryo Halle Berry’nin canla başla canlandırdığı bir anne figürü üzerinde yükseliyor .
Modern dünyanın pek çok bekar annesi gibi kendi ayakları üzerinde durmaya çalışan garson Karla Dyson , oğlu Frankie’yi hayatının merkezine koymuştur .
Bir öğlen oğlunu oyun parkına eğlenmeye götürür ve Frankie kaşla göz arasında insan tacirlerinin sıradaki kurbanı olur .
1 saniye bile polise gitmek gibi başka bir alternatifi düşünmeden oğlunu kaçıran arabayı kıyasıya takibe alan Karla , ne olursa olsun mavi Mustang’in ve içindekilerin peşini bırakmaz . 
Tek gün zamanına yayılan film , tüm omurgasını bu “peşini bırakmama” inadına yaslıyor .
Anne Karla’nın filmin neredeyse yüzde 85’ini kaplayan araç takip aksiyonu , oldukça gerçeğe yakın tasarlanmış .
Berry yaşanan onca kaza , çarpışma ve trajik anın gerilimini , çocuğunun peşinden kıyasıya koşan bir anne olarak çalışmış ; karakter motivasyonu , ‘insan kurtarma adrenalinin’ yanı sıra analık müessesinden de geliyor yani .
Türkçe vizyon adıyla da anneliğin altını kalın kalın çizen film , Karla - Frankie arasındaki küçük şakalaşmaları da vererek bu bağı seyircide kuvvetlendirmeye çalışıyor .
Bu noktada keşke filmin açılışındaki video kayıtlar , iki karakter arasındaki flashback sekanslarla daha gerçekçi kullanılsaydı , amacına daha iyi hizmet ederdi .  Tek bir günde ve dediğimiz gibi yüzde 85’i araç kovalama olarak geçen bu senaryoda en çok hissedilen eksiklik karakter alt yapısı , geçmiş öyküsü .
Eski eşte ve yaşanan velayet çekişmesinde zemin biraz daha dolguya ihtiyaç duyuyor ; aynı biçimde Frankie de pür - i pak masum , sıfır yaramazlık içeren bir çocuk olarak karşımıza çıkıyor .
Oyun alanları çok siyah - beyaz yani .
Berry de tüm enerjisini anın kendisine yoğunlaştırdığı için filmin 94 dakikası dışına öykü anlamında çıkamıyoruz . 
Uzun lafın kısası , filmin senaryo açısından saydığımız bu bazı eksikliklerini göz ardı edilebilirseniz , yaz sıcakları için seyir zevki ve özellikle temposu oldukça yüksek bir film Anne ( Kidnap ) .
Mevzunun o detaylarına hiç girmese de , küçük yaştaki çocukların kaçırılması / pazarlanması / satılması uluslararası boyutta çok ciddi mevzu , sinema yoluyla hatırlanması ve hatırlatılması kıymetli .
Analar , çocuklarınıza dikkat edin !
