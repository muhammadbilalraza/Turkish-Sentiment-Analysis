Bundan tam 4 yıl önce .
15 Nisan 2013 günü , saat 14:59. ABD’nin önde gelen kentlerinden biri olan Boston’da önemli bir gün kutlanıyor .
Şehirde gerçekleşecek olan koşu için herkes heyecanlı , neredeyse tüm televizyon kanalları canlı yayından bu önemli olayı dünya ile paylaşıyor .
İki Çeçen kardeş ise bu güzel günü çok korkunç bir terör olayına sahne kılmak üzere .
Patlayıcılar ile dolu olan sırt çantalarını yol kenarındaki seyircilerin arasına bırakıyor , yerdeki çantalar kısa süre sonra korkunç bir gürültü ile patlıyor .
Biri çocuk olmak üzere 3 kişi hayatını kaybederken , sayısız kişi ağır yaralanıyor .
Bitmek bilmeyen terör saldırılarının bir başka örneği olan Boston katliamı yüzünden Amerika Birleşik Devletleri genelinde ciddi bir kaos havası yaşanmış , kent yaklaşık 4 gün boyunca hop oturup , hop kalkmıştı .
FBI’ın da dahil olduğu kovalamacada iki Çeçen kardeş zorlu bir yolun sonunda ele geçirildi .
Peki bu korku dolu süreçte gerçekten neler yaşandı ?
Daha önce Deepwater Horizon ve Lone Survivor filmlerinde beraber çalışan ve aslen doğma büyüme Boston’lı olan Mark Wahlberg ve filmin yönetmeni Peter Berg üçüncü kez bir arada .
İlk iki birlikteliklerinde de benzeri havayı taşıyan hikayeleri beyazperdeye taşıyan Wahlberg ve Berg bir kez daha bir kahramanlık destanı peşinde .
Deepwater Horizon’da , okyanustaki bir petrol çıkartma merkezindekileri kurtaran işçi Wahlberg , öncesinde bir ABD askeri olarak hayatta kalmaya çalışıyordu ( Lone Survivor ) .
Hollywood’un ünlü ismi bu kez bir polis memuru ve teröristlerin peşinde .
Kara Gün , oldukça acı dolu bir olayın yine olabildiğine gerçekçi bir portresini sunuyor .
Mahvolan aileler , bacaklarını kaybeden onlarca insan , karmaşa ve gözleri kapattırmayan bir dehşet .
Dünya tarihi üzerinde terörist saldırıların zirveye ulaştığı şu son 20 yıllık süreçte beyazperdeye aktarılan bu acı tecrübeler arasında yapım hangi noktada duruyor ?
Sürükleyici bir kurgu , yer yer belgesel tadında bir anlatım , ortalamanın üstünde oyunculuklar ve çok sağlam bir kadro .
Ancak neticede büyük kahramanlık hikayeleri filmlerinden öteye geçemeyen , izleyişi keyif veren ama pek bir şey katamayan .
Bunun en büyük sebebi de olayın bir süre sonra ciddi bir propaganda yarışına dönüşmesi .
İyi aile babası , sevgi dolu Boston Polis memuru Tommy Saunders ( Wahlberg ) , yerel komiser Jeffrey Pugliese ( J. K. Simmons ) , görev odaklı , sevilmesi zor FBI ajanı Richard DesLauriers ( Kevin Bacon ) ve Boston kent komiseri Ed Davis ( John Goodman ) .
Karakterler her ne kadar beraber hareket etse de , ortak bir amaç peşinde koşsalar da , her birinin kendi ajandası var .
Çözüme ulaşmak için farklı yollar .
FBI yetkilisi DesLauriers , eldeki bilgileri en kısa sürede basın üzerinden paylaşmayı , teröristleri bir bakıma halk tarafından kıskaca aldırılmasını düşünürken , Komiser Davis tam tersini düşünüyor .
Memur Saunders ( ki filmin kahramanı pozisyonunda ) tek bir şeye odaklanıyor ; işi neticelendirmek , adaleti sağlamak .
Gerçek bir olay üzerinden ciddi anlamda etkileyici bir uyarlama olarak karşımıza gelen Kara Gün , diğer başlıklarda da elinden geleni yapıyor , genel olarak hedefi tutturmayı başarıyor .
Karakterler her ne kadar bilindik olsa , tahmin edilebilir aksiyonlara girişseler de ilgiyi diri tutuyorlar .
Oyuncu ekibi A sınıfı isimlerden oluşuyor .
Müzikler yer yer ajitasyona kaçsa da yerli yerinde .
Ama iş kahramanlık kısmına geldiğinde eksi hanesine büyük bir çarpı alıyor film .
Terörist Çeçen kardeşler Tamerlan Tsarnaev ( Themo Melikidze ) ve Jahar Tsarnaev ( Alex Wolff ) filmin katıksız kötüleri .
Pek tabii teröristin iyisi ne derece olası , orası ayrı ( tamamen kandırılarak öne sürülen piyonlar belki ? ) Alkol , uyuşturucu , cinayet , adam yaralama , hırsızlık , kundaklama gibi uzayan bir liste ile tek bir beyaz noktaya sahip olmayan iki kardeş ve neredeyse kusursuz beyazlıktaki polisler ve çevresi .
Tekrar etmekte fayda var : burada sorun terörist iyi , diğerleri kötü gibi bir klişe değil , bir taraf saf kötü , diğer taraf saf iyi anlayışının kullanılması .
Bu da doğal olarak inandırıcılığı baltalıyor , işi “iyiler”propagandasına taşıyor .
Kara Gün filmi seyrinden sıkılması zor , sürükleyici , saldırı ve sonrasına ait sağlam bir ön inceleme ile çekilmiş , güçlü kadroya sahip ama örneğini çok gördüğümüz bir proje .
Yani iki arada , bir derede . burcinaygun@gmail.com
