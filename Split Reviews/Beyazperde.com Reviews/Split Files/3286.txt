Brian Yuzna , korku filmlerini bir “tür sineması” takibi gerçekleştirerek izleyenlerin yakından tanıdığı bir isim .
80’ler sinemasının önemli örneklerinden biri olan , sınıfsal çatışmayı merkeze alarak , bir korku filmi için haddini aşacak kadar çok sosyal tespit içeren Society ile tanıdığımız sinemacı Re - Animatör serisinin devam filmleri olan Bride of Re - Animator , Beyond Re - Animator ve yine bir devam filmi olan Return of the Living Dead 3 ve özellikle ev sineması seyircilerinin hatırlayacağı The Dentist  ( I - II ) filmlerini çekerek isminden söz ettirdi .
Brian Yuzna benim için düşük bütçeyle şaşırtıcı işler başaran , tür sinemasının bütün formüllerini ezberlemiş ve başarıyla uygulayan zanaatkar bir sinemacı , o yüzden Derindeki Yaratık ( Amphibious )  filminin kritiğini yazmak beni heyecanlandırdı ancak filmi izlerken zaten çok uzun zaman önce de izlemiş olduğumu fark ettim .
İlk defa , 2010 yılında , Sitges Fantastik Filmler Festivali’nde seyirci karşısına çıkan film tam 4 yıllık bir gecikmeyle ülkemizde gösterime giriyor .
Brian Yuzna’nın , Endonezya’da çektiği ve cast’ın büyük çoğunluğunu Endonezyalılardan oluşturduğu filmin vitrininde iki beyaz yüz var ; Michael Paré ve Ida Jessica Peter …
Bu kendisi gibi Filipinler doğumlu olan ve Stryker , Silk , Equalizer 20 gibi video furyasının unutulmaz çöp filmlerine imza atan Crio H. Santiago’nun uyguladığı  işe yarayan bir formül aslında …
Bu “beyaz yüzler” sayesinde aslında oldukça Asyalı olan filminizi Avrupa ve Kuzey Amerika DVD pazarında da satabiliyorsunuz .   Beyaz adam önde , çekik gözler geride ve ekşın !
Başroldeymiş gibi duran Michael Paré , B film sevenlerin hatırlayacağı bir isim .
Onun filmlerini TV kanalları çuval hesabı alıp yıllar boyunca  gecenin bir yarısında gösterdiler durdular .
O yüzden ciddiye alınacak bir oyunculuğu olmasa da bir göz aşinalığı var .
Bu da bu kadar düşük bütçeli bir film için başarı bile sayılabilir .
Filmin “denizden çıkan yaratık” dehşetine bahane yapmak için yazılmış uyduruk bir hikayesi var .
Köpekbalığı filmlerinden alışık olduğumuz bir “deniz biyoloğu” araştırma yaparken Tamal adında , balıkçılara köle işçi olarak satılmış bir ergenle karşılaşıyor , tabi filmin seti Sumatra taraflarında olunca kadim büyülerde devreye giriyor ve 83 dakika boyunca yarı bilimsel , yarı mitolojik bir kabus perdeye taşınıyor .
Ve burada Brian Yuzna’nın eski filmlerini neden bu kadar çok sevdiğimi hatırlıyorum !
Çünkü 80’ler henüz SyFy Channel ya da Asylum gibi firmaların ucuz CGI yaratıklarla B sinemasını iyice tatsız bir seyirliğe çevirmediği zamanlardı .
O zamanlar Yuzna gibi sinemacılar da yaratıcı “practical effect” firmalarıyla çalışırdı ve bu filmleri inanılmaz bir tuhaflığa / lezzete taşırdı .
Re - Animator filmlerini bir kez izleyin , ne demek istediğimi çok iyi anlayacaksınız .
Brian Yuzna her ne kadar “gore” konusunda elini korkak alıştırmamış olsa da , parçalanmış cesetler , kopmuş kollar , beden giren büyük kazıklar , görsel efekt meraklıları için hala eski usül bir şölen sunsa da “Derindeki Yaratık” tüm olmamışlığıyla ve %100 CGI olarak karşıma çıktığında büyük bir hayal kırıklığı yaşadım .
TV’de böyle filmlerden her gün gösteriyorlar ve çoğu seyirci için 5 saniyeli bir zap durağından başka bir şey ifade etmiyor bu çaba …
Yılların sinemacısı , marka olmuş ismini bu kadar kolay harcamamalıydı .
Eğer , ucuz CGI mahsulü , büyüyle genç bir çocuğa bağlanmış ve iyice semirmiş bir deniz akrebinin maceralarını izlemek istiyorsanız sizi tutmayayım ama Derindeki Yaratık “ev sineması” seyircisi dışında pek kimselere önereceğim bir film değil .
Brian Yuzna kendini hala VHS zamanlarında sanıyor olmalı ki , filmin başına denizde katledilen diri göğüslü seksi kadın sahnesi bile eklemiş !
Artık büyüdük Yuzna ağabey , filmi başına bakıp almıyoruz , o günler eskide kaldı . murattolga@gmail.com
