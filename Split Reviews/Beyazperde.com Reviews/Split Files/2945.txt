" Dost acı söyler . "
Hairspray'in bütün versiyonlarını kısaca açıklamak için en uygun atasözü .
Klasik tanımla müzikal olmayan ' 87 yapımı orijinal filminden Broadway müzikaline , şimdi de Broadway müzikalinden uyarlama ikinci sinema macerası ile , 60'lı yılların cıvıl cıvıl , renkli dünyasına tutkun seyircinin favorisi , bu yeni beyazperde macerasıyla metamorfozunu tamamlamış oldu .
Hikayenin orijinal yaratıcısı John Waters dahil , Hairspray'in versiyonlarına imza atmış tüm yazarların ve yönetmenlerin , o dönemin saf ve masum havasına içten bir sevgi ve şevkat ile yaklaştıkları , dostları oldukları kesin .
Ama haliyle dost dediğin doğruyu söyler .
Yani Kennedy suikasti , Vietnam savaşı , Watergate öncesi Amerika'sının , her ne kadar masum olsa da , kusursuz olmadığını ortaya koymaktan çekinmiyor Hairspray .
Filmin açılış şarkısı " Günaydın Baltimore " u örnek verelim .
Bir kaç yıl önce South Park filminin de acımasızca dalga geçtiği , Doris Day tarzı " ana karakterimiz mutlulukla yeni günü karşılar , komşularına güle oynaya günaydın der " şarkısını bu sefer yaşam dolu Tracy Turnblatt'tan dinliyoruz .
Tracy ilk başta komşularına , dükkan sahiplerine güle oynaya yeni günün müjdesini veriyor .
Fakat bir süre sonra evsiz sarhoşa , ara sokaklardaki lağım kokusuna ve Baltimore'un kızlarını terörize eden teşhirciye ( John Waters tabi ki , başka kim olacak ? ) şahit oluyoruz ve Tracy aynı heyecan ile bu " yan karakter " ler ile de yeni günün heyecanını paylaşıyor .
Filmin geri kalanı boyunca , hikayenin ilk iki versiyonunda olduğu gibi hem klasik 60'lar dans sahneleri ve abartı iyimser renk paleti ile eski usül bir eğlencelik , hem de ırkçılık ve ayrımcılık gibi ciddi meseleleri inceden eleyen hicivsel bir komedi izliyoruz .
Yani Hairspray , nostalji ve parodiyi aynı oranda iç içe geçiren nadir deneyimlerden .
Ve kesinlikle kusursuz bir film olmamasına rağmen sırf bu orijinalliği ile övgüyü hak ediyor .
Fakat bu orijinallik , haliyle filmin kusurlarını örtbas edemiyor .
İlk akla gelen problem , filmin gereğinden çok daha uzun olması .
Özellikle Tracy'nin dans yarışmasına girmesini engellemeye çalışan cadı Velma'nın ( Michelle Pfeiffer ) , Tracy'nin babası Wilbur'u ( Christopher Walken ) baştan çıkarmaya çalıştığı , sonradan Wilbur'un eşi Edna ( John Travolta . Evet , John Travolta ) ile barışmaya uğraştığı sekanslar hem filmin akışını yavaşlatıyor , hem de buram buram pembe dizi kokuyor .
Bu tür bir eleştiri , ana konuya daha bağlı olmasına rağmen melodram sınırlarını zorlayan protesto sahneleri için de ortaya konulabilir .
İşi fazla uzatmadan herkesin aklındaki meseleye gelelim : Tracy'nin muhafazakar ve şişman annesi rolündeki John Travolta .
Hairspray'in vizyona girdiği dönemde bütün talk showlarda ve komedi programlarında az alaşağı edilmedi Travolta'nın ilginç rol seçimi .
Kişisel favorim , politik görüşleri yüzünden Travolta'yı filmden sahneler göstermekle tehdit eden Stephen Colbert'e ait .
Anlamamız gereken ilk nokta , hikayenin her versiyonunda bu rölün bir erkek tarafından oynanmış olması .
Yani bu yeni sinema versiyonu ister istemez orijinal filme ve müzikale bağlı kalacağına göre , bu rol eninde sonunda bir erkek tarafından oynanacaktı zaten .
60'lı yıllarda geçen eğlencelik bir müzikale Travolta'yı yerleştirip , belki de türün en popüler örneği Grease'e göndermede bulunmak akıllıca bir fikir .
Konu Travolta'nın performansına geldiğinde ise , tonlarca makyaj ve role getirdiği bağlılık sayesinde Travolta , Edna rolünün içerisinde kayboluyor .
Bu bakımdan Travolta başarılı oluyor .
Filme reklam kaynağı olan Travolta'nın diğer başarılı performanslara gölge düşürmemesi lazım .
Girdiği zor durumlarda bile gülümsemesi eksik olmayan Tracy rolünde yeni yetme Nikki Blonsky , verimli bir kariyere ilk adımlarını atıyor .
Tracy'i her şekilde destekleyen yüzyılın babası Wilbur rolünde Christopher Walken , filmin en içten performansına imza atıyor .
Bütün politik ve ırk bazlı esprilerinin yanında Hairspray , " Pazar sabahı sineması " usülü , eski stil bir Hollywood eğlenceliği .
Eski günleri şevkatle anmaya hazır , aynı zamanda beyninin analitik tarafını geride bırakmamaya meyilli seyirciye tavsiye edilir .
