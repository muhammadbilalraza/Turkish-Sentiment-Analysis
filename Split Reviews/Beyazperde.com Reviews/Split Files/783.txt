Ömer Faruk Sorak'ın gerçek bir yaşam hikayesinden esinlendiği 8 Saniye biraz uhrevi biraz tasavvufi duygularla rüya meselesinin derinliğine iniyor .
Esra İnal'ın yaşamından büyük izler taşıyan filmin özü gerçek hayata taşan rüyaların yarattığı uyumsuzluk olarak nitelenebilir .
Film Esra'nın doğumuyla başlıyor ve onun ' aykırı ' sayılabilecek her tutumunu izliyor .
Aslında aykırı olan Esra'nın tutumundan çok toplumun değer yargıları diyebiliriz .
Ailenin yıllar sonra gelen küçük kızı imece usulü yetiştirilirken Esra eniştesinin baskıları sonucu evleniyor .
Filmin kişilikler arası uyumsuzluğu biraz kadına yönelik baskı olarak yansıtmaya çalışması , Esra'ya hep erkekler tarafından yüklenen anlamama halini biraz yukarılara taşıyor .
Esra biraz da rüyalarındaki dünyanın yani onun yansılamalarını gerçek dünyada arar gibi .
O yüzden uyumsuzluk yaşıyor .
Filmin bu anlamdaki geçişleri yani rüyadan gerçek hayata uzanan dokunuşları bir hayli iyi .
Film zaten bu konuda iyi olmak konusunda ( maddi ve manevi açıdan ) özenli davranmış , rüyaların dünyasında dolaşan Esra'yı ve onun hayatına dokunan insanları anlatmış .
Filmin önermesi affetmek üzerine ama filmde genel anlam da bu affetmeyi destekleyecek olaylar zinciri eksik duruyor .
Yani Esra farklı olduğu için ona kötü davranan insanlar yok , kendi hayatını yaşayan ve Esra'nın hayatına dahil olan insanlar var .
Esra'nın filmde sıkça bağıra çağıra dillendirdiği ' bu benim hayatım ' isteği onlara da uyarlanabilir .
Onlar da kendi hayatını yaşıyor .
Bu anlamda Esra'nın sadece kendi hayatını dayatma algısını zorlama bulduğumu söyleyebilirim .
Bir de çocukluğundan beri gördüğü ve onu farklı ve güzel dünyalara taşıyan rüyaların keyfini sürmek yerine neden onları kaçılacak , huzur bozacak ve insanlarla arasını etkileyecek şeyler olarak görüyor ?
Bu anlamda , filmin bazı yerleri önerdiği şeyleri karşılamak da eksik kalıyor .
O yüzden de kızın o muhteşem rüyalarının görsel etkisi filmin konusu içinde kayboluyor .
Herhangi bir vakaya dönüşüyor .
Filmin rüyalardan yansıyan sahnelerini Peter Jackson’ın The Lovely Bones  / Cennetimden Bakarken filmine benzettim , rüya sahnelerini bir nevi fantastik unsurlar olarak da alabiliriz .
Film Esra’nın inişli çıkışlı hayatında yer edinen insanları gösteriyor , hatta Esra’nın çocukluğundan beri rüyalarında yer edinen adamı The Four Agreements / Dört Anlaşma kitabının yazarı Miguel Ruiz yaparak başka ( popüler ) bir boyuta taşıyor , Esra’ya rüyalarından beri yardımcı olan kişinin gerçek hayatta karşılığını yaratıyor .
Film bir kadına açılan özgürlük kapısı görevini üstlenmeye çalışıyor , hayatındaki insanları affederek insanın hayatla barışık hale geleceğinin üstünü çiziyor bunu kahramanının açmazlarıyla anlatıyor .
Esra İnal’ın enerjisi filme pozitif bir etki katmış yani İnal kendi hayatını güzel , samimi ve dolu bir biçimde canlandırıyor .
Görsel efektlerin filme katkısı da bir hayli başarılı ama konu bazı yerlerde performansların ve görselliğin gerisinde kalıyor dediğim gibi .
Ama yine de rüyalar alemine ve onların yansımasına farklı bir yerden baktığı için izlenebilir . twitter . com / BanuBozdemir
