İngilizce kursuna gitmiş olan herkes bilir , Beginner denince , sınıfın hali ortadadır , yani başlayanların , kelimelerle resmen kafa göz yardığı , iki dili kendince karıştırıp yardırdığı malumdur .
Herkes acemidir , çekingendir , aman becerecek miyim sorusu , zihinde takılı kalmıştır , illa …
Telaffuz filan hak getire , sonrasında sözcükler akıldan uçar gider , ya da zaten usa hiç girmemiştir , ziyadesiyle pot kırmak ve üstüne utanmak da cabası …
Hiç unutmam , İngilizce hocamız , evinde parti vermişti , sınıfça katıldık , Londra aksanıyla , tane tane konuşan bizim İngiliz ve diğer yurttaşları , kadehleri havaya kaldırdı ve lanet olsun , benim ağzımdan tek bir kelime döküldü .
Herkes kıkır kıkır gülüyordu , çünkü şerefinize demek yerine , peynir demiştim .
Haliyle bozuntuya vermemeye çabaladım , makara sürüyordu ve bizim İngiliz , eli büyüttü ve Türkçe sordu ; “Alpır , yoksa çok mu acıktın ? ” Keh , keh , keh , hiç gülmedim !
Ha uşağum , haçan bunları ne demeye anlatıyorsun derseniz ,  Beginner filmi , emekli olmasına karşın , geçimini sağlamak için taksi şoförlü yapan yaşlıca bir adamın , İngilizceyle imtihanını resmediyor da , işte o yüzden …
Elbette , yaş ilerledikçe dil öğrenmenin zorluğu daha barizdir .
Sabır ve yatkınlık dışında , hayata dair zorunluluklar , engel olmaya ant içmiş gibidir .
Kahramanımız Faruk’un , zevkine öğrenmek gibi bir gayesi de yoktur , İngiltere’de kendisi gibi bir başına kalmış torununun velayetini almak için çırpınır durur .
Duraktaki arkadaşları , uyuz , gıcık ve despot patronu ve her telden müşterileri tarafından çerçevelenen yaşamı , meşakkatli , yorucu ve yıpratıcıdır .
Ondan ilgisini esirgemeyen , hayat dolu komşusu Figen de olmasa hani , gündelik hayat , çekilecek çile değildir .
Faruk’un hayatı , bir büyük dramdır , geçmişiyle ve kendisiyle hesaplaşmaktan , acep İngilizceye fırsat kalacak ve kendisini , yeni bir dile adayabilecek midir ?
Bu sualin cevabı , haliyle sinema salonunda …
Daha fazla aktarmak , finali açık edebilir .
Gelin , en iyisi biz , film nasıl , ona bakalım .
Bence çok iyi başladı yapıt , güzel de ilerliyordu , sonra bambaşka bir moda geçti ve bu ahengi , tempoyu , her şeyi değiştirdi .
Yani İngiliz gibi başladık , Türk gibi bitirdik , bu bizim alışkanlığımız , yapacak pek bir şey de yok .
Başı sanat sepet , sonu dizi tipi seyirlik !
Neyse …
Senaryoyu da yazan Burçak Üzen’in , bu ilk filmi , üzeni , üzmeyelim , doğru yoldasın , sinema yolculuğuna devam et diyelim , sadece başladığı gibi bitirmesini söyleyerek .
Hah !
Unutmadan …
Başroldeki Güven Kıraç’a , Birsen Dürülü , Bülent Çolak , Muhammet Uzuner ,  Bülent Ergün ve diğer oyuncuların eşlik ettiğini söyleyelim , emeği geçenleri ıskalamayalım .
İyi seyirler …
