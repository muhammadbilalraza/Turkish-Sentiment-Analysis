Siberia /  Sibirya filmi başrolüne Keanu Reeves’i koyup , bir James Bond havası yaratmaya çalışıyor ama  ne yazık belirsiz bir aşk hikayesinden öteye gidemiyor .
Keanu Reeves’in oynadığı Lucas bir elmas tüccarı ama üzerinden adeta ‘bu işi ilk defa yapıyorum’ durumu akıyor .
Nadir mavi elmasları satmak için Rusya’ya gelen Lucas bir türlü Rus ortağına ulaşamaz .
Ortağı ve alıcı arasında denge kurmaya çalışırken Rusya’nın Sibirya kıyılarında takılır .
Bu filmden şansımıza çıka çıka bir saplantılı bir ilişki çıkıyor .
Şöyle ki Lucas ve küçük bir cafe işletmecisi Katya arasında gelişen ve bir gram inandırıcılığı olmayan ilişki , Lucas’ın elmaslarla olan ilişkisinden daha fazla karşımıza çıkıyor .
Bu tarz filmlerde anlayış ve tevazu yerine biraz da olsa aksiyon bekliyoruz ama o da yok … 
Amerikalı ve Rus olmak üzerine altı dolmayan espriler eşliğinde Katya ve Lucas sürekli bir araya geliyor , bu arada ise hikaye yerinde sayıyor , daha doğrusu hikaye konu bütünlüğü taşımaktan uzağa düşüyor .
Film arada Lucas ve karısı arasındaki uzak ilişkinin detaylarıyla bizi Katya’yla olan ilişkisine ikna etmeye çalışır gibi …
Ama biz hala açık vermeyen mavi elmasların sırını çözmekle meşgulüz ! 
Keanu Reeves John Wick aksiyonuyla başımızı döndürürken burada bir tek Katya’nın başını döndürüyor diyebiliriz .
Aslında bu kadar çok yurt dışına çıkıp , elmasların peşine düşen bir adamın daha güçlü eşikleri ya da tek atımlık zevkleri olmasını bekliyoruz ama karşımızda neredeyse aşka varan bir adamın tepkileri var .
Ve yaşadığı tehlike sadece Katya’nın abisinin ve arkadaşlarının etkisi çabucak geçen soğuk hava şakaları .
Hal böyle olunca filmin pek de tadı tuzu olmadığını söylemek mümkün .
Aksiyon , gizem ve hatta karizmayla başlayan film Kanada ve San Petersburg’un fazlaca belirgin olmayan sokaklarında sonlanıyor . 
Aslında yönetmen Matthew Ross bir önceki filmi Frank ve Lola’da ilerisi için daha fazla umut vaat eden bir yönetmen havası çiziyordu ama bu filmle ciddi bir iniş var , umarım kısa zamanda toparlar .
Tabii Keanu Reeves de hep iyi projeler de karşımıza çıksın isteriz .
Elmas tüccarı deyip geçememek lazım ama film olayların ve kişilerin altını şöyle sağlamca dolduramadığı için filmden tatminsiz ayrılıyoruz .
Film kendi içinde ele aldığı bölümler itibariyle daha başarılı ama bütüne vurunca savruk .
Ama Keanu Reeves ne yapsa kabulümdür diyenlere buyurun diyoruz o halde … 
twitter . com / banubozdemir
