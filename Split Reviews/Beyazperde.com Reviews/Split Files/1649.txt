Rocky serisinin türün şablonu olarak bilindiği , hırslı ve temiz yürekli bir atletin fakir mahalleden süperstarlığa çıkışını anlatan " underdog " spor filmi türü , artık seyirciye tanıdık geliyordur .
Sonuçta her yıl Rocky formülünü adımı adımına takip eden en az bir kaç film vizyona giriyor .
Dövüşçü , bu türü olabildiğince takip etmesine rağmen , güçlü yönetimi ve oyunculuklarından güç alarak , diğer başarılı filmlere yaslanmak yerine kendi ayakları üzerinde durmayı başaran nadir filmlerden biri .
Boston'un fakir mahallelerinden birinde yaşayan , zamanında Sugar Ray Leonard ile dövüşmüş ama şimdi uyuşturucu bağımlısı olan abisi Dickey ( Christian Bale ) , kontrolcü annesi Alice ( Melissa Leo ) , ve birbirinden şirret kız kardeşlerine rağmen ortasiklet dünya şampiyonu olmaya ant içmiş Mickey Ward'un ( Mark Wahlberg ) zorluklarla dolu yükselişi etrafında oluşuyor hikaye .
Dövüşçü'nün en büyük kozu , kesinlikle mükemmel oyuncu seçimi ve güçlü performanslarında saklı .
Açılışta fazla gösterişçi bir " Oscar'a yem atma " etkisi veren Christian Bale , filmin geri kalanı boyunca alışılagelmiş trajik uyuşturucu bağımlısı kalıplarından çıkarak , filmin en doğal ve içten performansını yaratıyor Dicky rolü ile .
Geçen sene Frozen River'daki performansı ile En İyi Kadın Oyuncu Oscar'ına aday olan Melissa Leo , gerçek hayatta Bale ve Wahlberg'den sadece bir kaç yıl yaşlı olmasına rağmen , aynen Dicky ile olduğu gibi ilk bakışta karikatür bir karakter izlenimi veriyor fakat toplamda yılın en özenle elden geçirilmiş karakterlerinden birini yaratıyor .
Sıra Mickey'nin zehirimsi ailesinden olabildiğince uzaklaşmasını kendine görev edinen güç ve şefkat dolu kız arkadaşı Charlene rolündeki Amy Adams'a gelmişken soruyorum : artık kendisine bir Oscar verilmesinin zamanı gelmedi mi ?
Farkındayım dünyanın en güzel kadınlarından biri olan Adams'a olan aşkım , kendisine tek taraflı yaklaşmama yol açıyor ama söyleyin bana , bu performans ile Adams bir tek yanlış nota bile çalıyor mu ?
Bu projeyi kendi bebeği gibi büyüten , yapımından baştan sona sorumlu olan Mark Wahlberg , dışarıdan bakıldığında bir kez daha orta başarıda , kendine pek dikkat çekmeyen bir ruhsuzluk sergiliyor olabilir .
Fakat bu çılgın aile içinde en " normal " karakteri canlandıran Wahlberg'e zaten baştan çok da gösterişli bir rol verilmemiş .
Mickey rolünün gücü de buradan kaynaklanıyor zaten .
Gayet kontrollü bir oyunculuk göstererek Wahlberg , diğer güçlü performanslara bir nevi mıknatıs görevi görüyor ve filmi bir arada tutuyor .
Bu senenin Oscar'larında üç oyunculuk dalında aday olan Dövüşçü'nün başta Christian Bale olmak üzere en az iki altın heykelciği eve götürmesi dileğim .
En son on yıl önce Üç Kral ile başarılı olan ( I Heart Huckabees de fena değildi , varoluşçu okuyucu sinirlenmesin ) David O. Russell'ın dramatik sahnelerde hafif bir belgesel havasına sahip olan kamerası ve dövüş sahnelerinde gerçek hayatta HBO'da gösterilen kavgaları aynı açılardan göstermesi gayet gerçekçi bir hava yaratıyor .
Russell biliyor ki Scorsese / DeNiro boks şaheseri Kızgın Boğa'nın aksine , bu sefer hikayenin ana çelişkisi içten değil , karakterin dışından geliyor .
Gayet azimli ve yetişkin bir görünüm sergileyen Mickey'nin tek büyük zayıflığı darmadağın olan ailesine olan bağımlılığı .
Russell , bu yaklaşım ile oyuncuları arasında gayet güçlü bir dinamizm yaratıyor .
Dövüşçü , Kızgın Boğa kadar ihtişamlı , Rocky kadar eğlendirici değil belki , ama hem Mickey Rourke'lu Şampiyon'dan beri en başarılı spor filmini yaratıyor , hem de 2010 yılının en iyi filmlerinden biri olarak yerini hak ediyor . http://oktayegekozak.blogspot.com/
