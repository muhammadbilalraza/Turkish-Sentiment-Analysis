Asghar Farhadi İran sinemasının popüler yüzlerinden .
O da birçok yönetmen gibi ülkesinin sınırlarını aşarak uluslararası filmlere imza atıyor .
Abbas Kiyarüstemi de Aslı Gibidir filminde Juliet Binoche ile çalışmıştı .
Farhadi , ünlü çift Penelope Cruz ve  Javier Bardem’i oynatmış flminde .
Bunu bir şekilde tepki olarak yazmıyorum ama İran sinemasında film çekmek için ülkesinden çıkamayan , hatta film çekilmesine izin verilmeyen yönetmenler var .
Örneğin Cafer Panahi .
Bu ikisi arasındaki zıtlık , tezat üzücü gerçekten de …
Herkes istediği topraklarda istediği filmi çekebilsin ve gösterebilsin diyerek Todos La Saben /  Herkes Biliyor filmimize giriş yapalım .
Film her Farhadi filminde olduğu gibi gizemli ve basit diyebileceğimiz bir tarzda başlıyor ve olaylar katmanlı bir şekilde sonuca ulaşıyor .
Yine karakterlerin geçmişlerinden taşıp gelen arzular , şu anki hayatlarında olan kopukluklar ve kalabalık bir grubun karmaşası var .
Filmi ilgiyle izliyorsunuz ama Farhadi’nin diğer filmlerindeki tadı bulmak neredeyse imkansız .
İzlerken bir yandan da bunu düşündüm , niye diye …
Sanırım fazla boğmuş bu sefer , elinizi attığınız her olayın ardından bir sorun çıkıyor zira ve bu da hikayeyi açımlamak yerine biraz sıkıcı bir hale getiriyor . 
İber Yarımadasında geçen film özünde aile ama bir yandan da bir kasabanın hesaplaşma hikayesi .
Kız kardeşinin düğününe gelen Laura’nın düğün gecesi kızı kaçırılır ve ondan sonra olaylar çorap söküğü gibi gelişmeye başlar .
Filmdeki uzun bir düğün sahnesi Baba filmini hatırlatmıyor değil .
Aslında özünde insanoğlunun sahiplenme ve bir yanıyla da bırakıp gitme duygusuna denk düşüyor .
Laura’yla Paco arasında yıllar önce yaşananlar ; Paco’ya devredilen ve şimdilerde iyi mahsul veren bir tarla ve o tarlada başkalarının da gözünün olması , kısa yoldan para kazanmak isteyenler ve ailenin zengin olduğu düşünülen eniştesinden para sızdırma girişimleri … 
Filmin çoğunluğu Laura’nın kayıp kızını arama hikayesi elbette , bu arama sürecinde herkes payına düşeni yaşıyor , o ana değin kurulmuş ya da kurulduğu sanılan düzenler bozuluyor , film herkesi olağan şüpheli durumuna düşürüyor .
Film , doksanlı dakikalarına yaklaşırken sanki başka bir çözüm yolu yokmuş ya da sıkışmış gibi her şeyi eski bir polis memuruna devrediyor ve çözüme ulaşıyor filmdeki kayıp vakasının akıbeti …
Sanırım bu filmin ilginçliği bu filmi Farhadi’nin çekmiş olması .
Cannes Film Festivali’nin açılış filmi olmasının da sebeplerinden biri de bu .
İranlı bir yönetmenin İspanya’da geçen İspanyolca bir film çekmesi ve Penelope Cruz’la Bardem’i oynatması .
Onun dışında tabii ki başarılı bir yönetim ve oyunculuktan bahsedebiliriz ama yine de iki büyük oyuncudan beklentim daha fazlaydı .
Yönetmen bir yerde İran ve İspanya arasındaki benzerliğe değinmiş ve İran’a benzeyen ülkelerde film çekmek istediğini söylemiş .
Bu ayrı bir yazı konusu olabilir bence . 
Farhadi her şeye rağmen karakterlerine yakın ve samimi bir film çekmiş , çoklu bir karmaşanın ortasında fazla debelenip helak oluyoruz sadece .
Ve çözümün her şeyin farkında olup bir anda çözen bir polis memurundan gelmesi de fazla kolaycı gibi duruyor , çünkü neredeyse bütün kasabanın şeceresini öğrendik …
Sanki yönetmen buraya profesyonel bir göz koymak istemiş gibi , hikaye sıkışıp çözümsüz bir noktaya giderken durdurmuş gibi .
Sonuçta Herkes Biliyor iyi bir film ama Farhadi’den daha iyi işler bekliyoruz .
Tüm bu beğenisizlik bu yüzden … 
 
twitter . com / banubozdemir
