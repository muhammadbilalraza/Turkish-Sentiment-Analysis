Kainatta , hakkında tarafsız bir değerlendirme yapamayacağım bir kaç isimden biri Terry Gilliam .
Yedinci sanatın gelmiş geçmiş en talihsiz yönetmenlerinden biri olmasının , bu yaklaşımımdaki payını inkâr edebilmem mümkün değil elbette .
Yine bu sebeple , ellerinden çıkan en kötü , yakışıksız mahsûlde bile beğenecek detaylar aradığım doğrudur .
Son olarak Zero Theroem'de Pat Rushin ile birlikte sağladığı ve çok da alışıldık olmadığımız türden fikir birliği ; bundan sonraki süreçte de öngörülebilir olmaktan uzaklaşacağını düşünmemizi sağlamıştı .
Gilliam'ın yeni filmine bakınca gönül rahatlığıyla söyleyebilirim ki ; Yanılmışız !
Çok Şükür ! 
  " 25 Yıldır Çekilen ya da Çekilemeyen Terry Gilliam Filmi " kinayesi ile perdesini açıyor Don Kişot'u Öldüren Adam .
Tamam !
Gilliam elbette epik talihsizlikleriyle nam salmış bir yönetmen olabilir fakat Don Kişot'un akıbeti , abartısız bir biçimde sinema tarihinin en girift yılan hikayelerinden biridir !
90'lı yılların ortasında , özellikle Hollywood'a transfer olmasının ardından başlayan bu sancılı süreç ; geçtiğimiz aylarda nihayet doğumunu gerçekleştirdi . 
  Neler yaşamadı ki Gilliam .
Önce yapım hakları çok absürt insanların ellerine ulaştı .
Sonra da 2006 yılında " filmin bitmemiş versiyonu "
Youtube gibi platformlarda boy gösterdi .
Finansal desteği geri çekildiği için bir kaç defa iptal oldu .
Tozlu raflara kaldırıldı .
Sonra yeniden masaya yatırıldı .
Hatta bahsi geçen masalar da raflar da eskidi , çürüdü .
Nihayetinde , Fear and Loathing in Las Vegas filminin galasında müjdelediği film , onlarca oyuncu , hikâye , yatırımcı değişimine karşın , Gilliam'ın tutkulu inadı sayesinde perdeye zıplamayı başardı . 
  Gilliam'ın yaratım çıkmazı , bütün bu serüven süresince içine düştüğü delilik sürecini konu alan , Keith Fulton ve Louis Pepe ikilisinin yönetmen koltuğuna oturduğu 2002 tarihli Lost in La Mancha belgeseline de konu olmuştu .
Tabi aradan geçen 16 yıllık süreçte , projenin başına gelenlere kıyasla , belgeselde anlatılan " çıkmaz " son derece romantik bir hal almış bile olabilir !
Üstelik zaman içerisinde Don Kişot'a hayat verecek olan Jean Rochefort ve John Hurt'ün ebediyete intikaliyle birlikte , projenin negatif ağırlığı da baskınlığını iyiden iyiye hissettirdi . 
  Filmin yaşadığı talihsizliklere dair bu orta kalibrede hüzün yüklü içeriği hızlıca geride bırakıp söyleyebiliriz ki ; Don Kişot'u Öldüren Adam , her anlamda karşımıza çıkan " En Gilliamesk Sinemala Mahsûl " olma özelliği taşıyor !
Onu bugünlere getiren yeteneği , başına gelen absürt ötesi talihsizlikleri ve eşsiz kaçıklığına dair aradığınız her şey burada var !
Hem de zorlama bir biçimde yönlendirilmiş " köklere dönüş " eğiliminden tamamen bağımsız , alabildiğine özgür ve özgün bir biçimde ! 
  Rahatlıkla söyleyebiliriz ki , Don Kişot'u Öldüren Adam , gayri ihtiyari bir biçimde otobiyografik izler taşıyan bir özgün uyarlama örneği !
Adam Driver'ın suretinde perdeye taşınan Toby'nin , Gilliam'dan menkul bir şekilde değerlendirilmemesine imkân yok !
Gençliğinde İspanya kırsalında kallavi bir Don Kişot uyarlamasına imza atmış olan Toby'nin , yıllar sonra yeniden aynı coğrafyaya , aynı konsepte sahip bir reklam filmi için gelmesi ; Gilliam'ın sönüp sönüp yanan Don Kişot prodüksiyonu süreciyle hemen hemen aynı hırs rotasına sahip ve kesinlikle aynı arayışa kapı açıyor . 
  Tabi filmin , gelmiş geçmiş bütün Gilliam külliyatının damıtılmış hali olduğunu iddia etmek de pek yanlış olmaz .
Konsept olarak kaçınılmaz bir biçimde Chapman'li , Jones'lu , Palin'li , Idle'lı , Monty Python zamanlarını referans noktası olarak alacağımız listede , Gilliam'ı daha özgür kabul edilebileceği Adventures of Baron Munchausen zamanlarının görsel estetiği de yer alıyor ; Balıkçı Kral'da Parry ve Jack'in zoraki partnerlikleri ile hayal - gerçek ikilemi gibi karmaşalar da .
Bu kalabalık referans çuvalı , zaman zaman filmin hareket kabiliyetini kısıtladığı gibi ; izleyicinin çoğunlukla anlamlandırmakta zorlandığı farklı türden bir karmaşanın da kapılarını açıyor ister istemez .
Aslında karmaşık değil de , referansları açısında kalabalık bir yapım var karşımızda . 
  Yazının başında da belirttiğim gibi , hayatımın yarısını , belli periyotlarla bu filmi bekleyerek geçirdiğimin altını çizmek isterim .
Yapımın vücuda geliş sürecinde başına gelen bütün detaylar , bu 25 yıllık sürecin azami 16 yılında , filme dair işittiğimiz her şey ; onu bir film yapmaktan da uzaklaştırıyor " bence ! "
Kalkı ki , Gilliam'ın ellerinde hayat bulan pek çok yapım için bu varsayım geçerli .
Tam da bu sebeple Don Kişot'u Öldüren Adam bir film olmaktan çıkarak , eşsiz bir deneyime dönüşüyor .
Emsaline çok da sık rastlamayacağınız türden bir deneyime hem de . 
  Gilliam 25 yıl önce giriştiği bu macerada , çok açık bir biçimde , vücudundaki tüm hücrelerle , derin bir varoluş savaşına girmiş .
Bu savaşta karşısında , yatırımcılar , yapımcılar gibi düşmanlarla birlikte ; zaman , mekân hatta fizik kuralları çerçevesinde değerlendirilebilecek tüm unsurlar dikilmiş !
Dolayısıyla Don Kişot'un çatışmasının hemen hemen aynısını yaşadığını söylemek , klişe olduğu kadar da gerçek ve reddedilemez bir tespit .
Elbette ki son derece taraflı yorumum : Gilliam'ın bu mücadeleden mutlak bir galibiyetle ayrıldığı yönünde !
Bizler de bu taraflı galibiyeti kutlamaya hazır - hatta bunu kutlamak için yıllardır beklemiş olan neferleriz bir nevi . 
  Yukarıda yazdıklarımın tamamı , filmin de içerisindeki hayal ve gerçek ikileminin , fantezi ayağını teşkil ediyor .
Peki ya gerçeklik ?
Gilliam'ın sinemasına özgü absürt mizahı , biraz daha olgun bir dille yansıtan yapımın , görsel işçiliği de ; Driver ve Pryce ikilisinin karşılıklı döktürmeleri de seyir zevkinizi katlayacak orası kesin !
Özellikle Nicola Pecorini'nin mizansenlerinin lezzeti uzun süre damakta kalacak cinsten .
Bu sıkı görsel doku , karakterlerin de aynı oranda belirginleşebileceği , adeta organik bir işbirliği ile dikilmiş .
Nihayetinde tıpkı Gilliam gibi , Toby de , dehasının nefes alabilmesi için etrafındaki tüm gerçeklikle savaş halinde bir yetenek .
Rol modeli olan ve bir süre sonra tüm benliğini esir alan Don Kişot'a öykünme yolunda girdiği delik ise pek çok kafa karıştırıcı detayla süslü ! 
  Sonuç itibariyle Hunter S. Thompson'un kitabından çekilip çıkarılabilecek bir uyarlama kadar karmaşık değil lakin Gilliam'ın yeni jenerasyon izleyiciyi yakalayabilmesi de takdir edersiniz ki biraz zor .
Yukarıda da bahsettiğim gibi ; zengin bir alegori olduğu kadar , hayatımızın tam da bu evresinde yaşamamız gereken bir deneyim olarak değerlendirildiği sürece , Don Kişot'u Öldüren Adam'a kayıtsız kalabilmek oldukça zor orası kesin !
Gilliam'ın sayısız yeldeğirmenine karşı giriştiği bu mücadeleden galip ayrıldığına " inanmak " bir yanıyla mucizelere inanmak demek .
İnanalım mı ?
Bence hiç bir mahsuru yok !
