Amerikan Güzeli'nde gotik bir banliyö hikayesi anlatan Alan Ball , televizyon tarihine Six Feet Under gibi önemli diziler kazandırdıktan sonra , Tabu ile sinemaya geri döndü .
Daha önce yapımcılığını ve senaristliğini üstlendiği diziler için yönetmenlik denemeleri yapan Ball , ilk defa bir sinema filmi için kamera arkasına da geçmiş oldu .
Ball televizyonun dahi yazarı olarak kabul edilse de , ilk filmini popüler bir romandan uyarlamaya karar vermiş .
Fakat burada sadık bir uyarlamadan çok yaratıcı bir buluşmadan söz etmek daha doğru olacak .
Ball biyografik öğeler taşıyan romanı uyarlarken , bilinçli olarak bir televizyon dizisi tadı yakalamış .
Fakat buna rağmen Tabu bir ilk film olarak şaşırtıcı bir orijinallik içeriyor .
Basit öyküsüne rağmen izleyiciye zorlu yollara sokmaktan , yolculuk esnasında sıkı bir şekilde sarsmaktan hiç çekinmiyor .
Amerikan bağımsız sinemasının güç kazanmasında önemli bir payı olan Ball , bağımsız klasiklere de selam yollamayı unutmuyor .
Ama bir Larry Clark filmine benzediği noktada bile , klasik bir Clark filmi gibi değil , onun çektiği bir pembe dizi gibi duruyor .
Amerika'da yaşayan veya yaşamaya çalışan ortadoğulu göçmenlerin hikayeleri son dönemde The Visitor gibi filmlere konu oldu .
Ortadoğulu göçmenler için Amerika'da yaşamak uzun bir süredir kolay değil .
Devletin uyguladığı potansiyel terörist muamelesine , tüm gün medyanın savaş haberleri altında ezilmiş sıradan insanın uyguladığı baskılar da ekleniyor .
Türkçede kısa ve vurucu Tabu ismine sahip olan filmin derdi başlangıçta bu çatışma gibi gözüküyor .
13 yaşındaki bir kız Amerikalı annesini ve onun sevgilisini bırakarak , Lübnan'lı babasının yanında yaşamaya başlıyor .
Kendisini sapına kadar Amerikalı hisseden baba ; özgürlükler ülkesinin rahat yapısı ile kendi ülkesinin gelenekçi zihniyeti arasında kalmış olmanın verdiği gerginliğin acısını kızından çıkarmaya başlıyor .
Okulda da aşağılanan kız çareyi komşularında buluyor .
Alan Ball'un kafa karıştırıcı derecede cesur tavrının arkasındaki motivasyonu anlamaya çalışmak gerekiyor .
Ball banliyölerin göründüğü gibi olmadığının ve kapalı kapılar ardında neler döndüğünün farkında ve durum böyleyken , cinsellikten , gündelik hayatın sert yüzünden arındırılmış bir film yapmak istemiyor .
Üstelik bunu yaparken kullandığı ışıkla ve temiz bahçeli evleriyle , steril filmlerin dekorundan uzaklaşmıyor .
Yani biz aslında bu filmdeki tüm sahneleri başka yerlerde izledik , ama bu şekilde değil .
Burada ; ortadoğulu kız , zenci erkek arkadaşından evden tampon çalmasını istiyor .
Irak'ta görevli bir vatansever komşu kıza açık saçık dergiler veriyor ve onu striptiz yaparken izliyor ; yine ortadoğulu kız babasının şiddetinden komşusuna sığınarak korunuyor ve korunma demişken , bir baba tuvalette bulduğu dolu bir prezervatifin ardından , kalabalık bir grupla kızının bekaretini tartışıyor .
Aslında böyle sahneler nedeniyle küçük ama yutması zor bir hapı ( demirden leblebi ) andıran bu filme ateşli bir şekilde karşı çıkanlar da var ; Ball'u pornografik banliyö hikayeleri üzerine kariyer kurmakla suçlayanlar onun samimiyetten uzak bir istismarcı olduğunu yazıyorlar .
Filme verilen Tabu adını izleyiciye verilmiş küçük bir uyarı olarak kabul edecekler olacaktır .
Banliyölerde geçen romantik Amerikan rüyalarını sevenlerin bu filmle alt üst olacağına şüphe yok .
Ball kuşaklar arasındaki çatışmaları iyi yakalayan bir sinemacı ; ki buna cinsel çatışmalar da dahil .
Genç kızların erken yaşta cinsellik yaşamaya başladığı bir ülkede , ortadoğulu bir kızın ailesiyle olan çatışması daha sert oluyor .
Ball burada ırkların ötesinde , beynin içindekilerle ilgileniyor ; bir ortadoğulunun bile kendini beyaz gibi hissedip zenciyi aşağılaması filmin kilit noktası aslında .
Filmdeki çocuk tacizi meselesi ise alıştığımız tacizci / kurban ilişkisinden çok daha karışık bir örnek ortaya koyuyor .
Kolay ve ateşli yargıların ötesinde soğukkanlı yaklaşıp ' anlamanın ' önemine vurgu yapıyor film .
Aslında bu öyle zor ki , filmdeki hamile kadın masum bir sohbetten cinsel taciz durumu hissedip koşmaya başlayarak kendini tehlikeye atabiliyor .
Üstelik bu garip hareketi yapan da , filmin en rasyonel görünen karakteri .
Ne diyelim , yüce medya kuyuya bir taş atmış kırk akıllı çıkaramamış .
