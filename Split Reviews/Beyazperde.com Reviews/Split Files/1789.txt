İtiraf etmek gerekir ki , Çaylak filmine giderken daha çok Al Pacino'yu izleme isteği vardı içimde .
Sıradan bir filme bile oyunculuğu sayesinde bir karakter katmayı beceren bu büyük oyuncu , bu sezon Insomnia ile kalitesini bir kez daha hatırlatmıştı bize .
Fakat , Al Pacino'yu izleyelim derken gözlerimiz bambaşka bir oyuncunun üzerinde odaklandı !
Önce Joel Schumacher'in çok da başarılı olmayan Tigerland filminde dikkatimizi çeken Colin Farrell , Çaylak'ı sürükleyen esas oyuncu olmuş diyebiliriz .
Hem yakışıklı hem de iyi bir oyuncu olmak gibi genellikle Hollywood'da bir arada olmayan iki özelliği kendi karakterinde birleştirmiş olan genç oyuncu , söz konusu filmde de Al Pacino karşısında hiç ezilmemiş .
Şeytanın Avukatı filminde Pacino karşısında Keanu Reeves'in nasıl zayıf kaldığını düşünürsek gerçekten genç bir oyuncu için önemli bir nitelik olduğunu söyleyebiliriz bu durumun .
Filme dönelim .
Roger Donaldson'un yönettiği Çaylak ilk başta akıllara geçene sene gösterime giren Tony Scott imzalı Spy Game'ı getiriyor .
Her iki filmde de yetişkin ve toy birer ajan karakteri var .
Fakat Donaldson'un filmi biraz daha sıradan kalıyor açıkcası .
Konusu kısaca şöyle : James Clayton genç bir bilgisayar programcısıdır .
İşinde çok başarılıdır .
Geliştirmiş olduğu Spartacus ismli program sektörde ses getirecek niteliktedir .
CIA'nın genç yetenekleri bulmakla görevli ajanı Walter Burke ondaki cevheri keşfeder ve ajan olmasını teklif eder .
Tabii bunun için once CIA'nın zorlu eğitim programından geçmesi gerekmektedir .
Aslında çok da sıradışı bir öykü olmamakla beraber Çaylak'ın önemli bir özelliği var .
Bugüne kadar onlarca filme konu olmuş CIA'nın perdeleri ilk defa bu filmde aralanıyor .
Ne kadarı doğru ne kadarı hayal ürünü olduğu hakkında bir fikir yürütecek durumda değiliz tabii ama yine de biraz da olsa merak giderici noktalar söz konusu filmde .
Ne gibi konular üzerine eğitim görüldüğüne tanık oluyoruz .
Bir James Bond olmanın çok da kolay olmadığını anlıyoruz .
Aslında oyunculuk performanslarını da hesaba katmazsak geriye pek bir şey kalmıyor filmden .
İlk yarısı oldukça durağan gelişiyor .
Bir CIA ajanı nasıl olur , onu izliyoruz bol bol .
Film ikinci yarıda bir forma girmeye başlıyor .
Küçük bir Görevimiz Tehlike gösterisi oluyor .
Yine Roger Donaldson'ın yönettiği 1987 yapımı Çıkış Yok filmini de andırıyor hafif .
Ama hatırlrsanız Çıkış Yok'da tempo hiç düşmüyordu Çaylak'ta ise zaman zaman filmi takip etmek bile zor oluyor .
Filmin sürpriz olarak tasarlanmış sonu da dakikalar öncesinden haber veriyor " geliyorum ben " diye .
Eğer Çaylak bir sinema filmi değil de bir televizyon dizisi olarak tasarlansaydı kült mertebesine erişebilirdi .
Çünkü bütün olaylar televizyon dizisi tadında gelişiyor .
Oysa polisiye dizilerden uyarlanan televizyon filmleri bile senaryoda farklılıklara giderler .
Kırk dakikalık bir bölümde kullanılan öyküler sinema filmlerinde çok çıplak kalırlar .
İki saat boyunca öyküyü aynı tempoda tutamadıkları için senaryo yazarları birkaç farklı öyküyü birleştirir , karakterlerin derinliğine iner .
Çaylak ise bir televizyon dizisinin diğer bölümlerine gore daha uzun olan ilk bölümü gibi .
Karakterleri tanıyoruz sonra ilk maceramızı yaşıyoruz beraber .
Filmden çıkarken haftaya aynı gün James Clayton karakterinin başka bir serüvenini izleyecekmiş gibi hissediyoruz !
Yine Colin Farrell'e gelelim .
Daha 27 yaşında olan bu genç oyuncu Amerikan sinemasındaki genç ve kaliteli oyuncu boşluğunu dolduracak gibi gözüküyor .
Bir Robert De Niro veya Dustin Hoffman statüsüne ulaşır mı bilemiyoruz ama Tom Cruise , Brad Pitt gibi oyuncuları rahatlıkla aşabilir gibi gözüküyor .
Al Pacino ise her zamanki gibi .
O etkileyici sesiyle : bu adam haberleri okusa izlerim dedirten bir performans sergiliyor !
