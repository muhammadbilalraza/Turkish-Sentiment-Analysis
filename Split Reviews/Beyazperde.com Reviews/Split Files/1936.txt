Şu anda dünya sinemasında bir sonraki filmini gerçek bir heyecanla beklediğimiz kaç yönetmen var bilmiyoruz .
Bildiğimiz ise Tanrıkent ( Cidade de deus ) , Arka Bahçe ( The Constant Gardener ) ve Körlük ( Blindness ) gibi filmleriyle zihnimizde fazlaca yer etmiş olan Fernando Meirelles'in ‘o ' heyecan verici yönetmenlerden biri olduğu .
Alejandro González Inárritu ile önce kendi halinde bir fenomene dönüşen , sonra da sinemayı ve ‘benim de hikâyelerim var ' diyen sinemacıların beynini işgal eden , ‘ayrı hayatlar , kesişen dünyalar ' filmlerinin dinmek bilmez kolaycılığı çizgisi de , Meirelles'in yükselen kariyerine paralel bir biçimde yoluna devam etmişti .
Sonuç olarak o gün geldi , bu kez de Meirelles ve ‘kesişen öyküler ' filmlerinin hayatları kesişti . 
‘Tam açı'nın matematiksel karşılığı olan ‘360 ' , tıpkı türdeşi filmler gibi birkaç küçük hikâyeyi birbirine bağlıyor ve aynı sonuca varıyor .
Kızına hasret bir baba , aldatılmış bir genç kız , psikolojik sorunları olan azılı bir sapık , yolunu arayan fahişe ve çok daha fazlası .
Bütün bu hayatlar , birbirlerine çok uzak olsalar dahi , birbirlerini etkiliyor ve birbirlerinden etkileniyorlar .
Tüm hayatımıza egemen " etki - tepki " mefhumu , kaos teorisinin ışığında bir kez daha gün yüzüne çıkıyor .
Kısacası bundan önce defalarca , aynı kalıplarla , aynı üslupla , aynı yordamla işlenen bir konu , Meirelles'in filminde bir kez daha karşımıza çıkıyor .
Biz de anlıyoruz ki , artık ‘birbiriyle buluşan hayatlar'ı görselleştiren sinemacıları karşımıza alıp konuşmamızın zamanı gelmiş . 
Anladık !
Küçük değişiklikler aslında zannettiğimiz kadar küçük değiller .
İnsanları yaşadıkları trajediler , mutluluklar , acılar oradan oraya savurarak yepyeni yollardan götürürler .
Nereli olduğumuz , nelerle cebelleştiğimiz , nereden geldiğimiz değil ; verdiğimiz kararlar ve olduğumuz kişi bizim nereye gideceğimizi belirler .
Gerçekten anladık !
Lakin , ona yakın karaktere içerisinde ‘aşk ' , ‘korku ' , ‘cesaret ' , ‘acı ' gibi kavramların çorbasından beslenen kısa hikayeler  yazmanın modası geçmedi mi artık ?
Bunu da sinemacıların anlaması gerekiyor sanırım . 
Birbirinden bağımsız sahneleri ‘yenilikçi ( ! ) ' bir kurguyla birbirine bağlayan 360'ın en büyük hedeflerinden biri de ‘insan'ı kendi doğasında incelemek olsa gerek .
Tabii bu inceleme esnasında başvurduğu yöntemin sinemanın son on beş yılında fazlasıyla eskiyip yıprandığını belirtmek gerek .
Meirelles , yönetmenlik zanaatıyla uğraşırken son yıllarda yapılan hiçbir ‘kesişen öyküler ' filmini izlememiş olacak ki , başarılı kariyerini eklemlediği 360'dan gerçekten bir şeyler umuyormuş gibi görünüyor . 
Anthony Hopkins , Jude Law , Rachel Weisz gibi çok tanıdık oyuncuları dünya sinemasından toplanmış ‘memleketlerinde ünlü ' yeni yüzlerle bir araya getiren filmin tek yararı ve güçlü yanı da bu sanırız .
Zira her ne kadar ‘acılı babayı oyna ' direktifinden öte bir dilekle karşılaştığını düşünmediğimiz Anthony Hopkins'in böylesine ‘sıradan ' bir rolün içine girebildiğini görmek keyif verici .
Rachel Weisz ise filmin içinden sanki bir sonraki filminin viral reklamını yaparmışçasına bir tavırla geçip gidiyor .
Jude Law ise bu filmde boy gösterdiği en kısa sürede unutulsun diye elinden geleni yapıyor . 
Filme kendi üslubunu , görüşünü , dokunuşunu eklemek gibi bir derdi de olmayan Meirelles , güzel bir soundtrack oluşturmak dışında hiçbir hoşluk ihtiva etmeyen filminin enkazından kurtulabilecek mi bilinmez ; ancak 360 , ondan bir şeyler bekleyen tüm sinema âlemini hayal kırıklığına uğratıyor .
Filme yaklaşımımızın fazla acımasız ya da merhametsiz olduğunu düşünebilirsiniz .
Ancak özellikle son on beş yılda defalarca kurulmuş cümleleri , mümkün mertebe daha da eksik bir biçimde kuran kolaycı bir film olan 360'ı neresinden tutsak elimizde kalıyor .
City of God ile kendini dünyaya kabul ettirmiş bir yönetmen kredisinden ancak bu kadar hızlı ve bu kadar fazla yiyebilirdi herhalde .
Farklı sosyal gruplar , karakteristik farklılıklar ve hepsine birden hayat tarafından oynanan halen ilginizi çekiyorsa 360'a - ya da kendi sabrınıza - bir şans verebilirsiniz . 
kaankarsan@gmail.com
twitter.com / kkarsan
