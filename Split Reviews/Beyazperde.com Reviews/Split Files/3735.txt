Sinema dünyasının çocuklar için açık olan penceresinden yepyeni bir yapım bu hafta itibariyle vizyona girişini yaptı .
Hollywood’un büyük animasyon stüdyolarının büyük gişe rakamları ile kendilerini mutlu ettikleri türe katkı , bir süredir Rusya ve Çin üzerinden geliyordu .
Batı animasyon filmleri ile yarışa giren , özellikle de Uzak Doğu orijinli yapımların arasına bu kez Avrupa’dan bir üye katıldı .
Manuk Depoyan , Viktor Andrienko adlı iki ismin yönettiği Cesur Kahraman : Ejderha Büyüsü filmi , Ukrayna’dan çıkmış , ilgi çekici bir proje .
Hikayenin kahramanı Nicky aslında Slav mitolojisinde yer alan , benzer bir macera yaşasa da çok daha ciddi ve yer yer karanlık öğelerle süslü bir senaryonun parçası .
Efsanelerde Nikki olarak bilinen Nicky , bu filmde doğal olarak faydalı mesajlar ve göndermeler ile süslü , ufaklıkların sinema salonlarından keyifli şekilde ayrılmasını hedeflemiş bir çalışmanın parçası .
Köyün önde geleni olan babasının geçmişine , daha doğrusu kahramanlık sıfatına hayran olan küçük bir çocuğun , aynen babası gibi olup , sevgi ve saygı görme arzusuyla dahil olduğu heyecan dolu bir koşturmaca .
Köyündeki sıradan yaşamından sıkılan , aynen babasının geçmişte yaptığı gibi bir ejderhayı dize getirip , kahraman olarak el üstünde tutulmak isteyen Nicky doğal olarak gerçekleri kabul edip hayatına devam etmektedir .
Ebeveynlerine destek olup mutlu bir yaşam sürmek varken “evcil ineği” ile macera peşinde koşan oğlanın isteği dolaylı yoldan gerçek olur .
Bilge usta yaklaşmakta olan bir felaketi dile getirir , Ateş Tomurcuğu patlamak üzeredir , bu da ejderhanın zincirlerinden kurtularak tüm Dünya için tehdit yaratması anlamına gelmektedir .
Küçük Nicky keşke bu işi ben halledebilseydim derken zıpır Eddie yardımına koşar , büyülü geçit sayesinde kendilerini sihir dolu başka bir dünyada bulurlar .
Kendilerini karşılayan Rocky ve sincabı Kamikaze ile kısa sürede dost olurlar ve yeni bir macera başlar .
Tabii her şeyin ardında olaylara hükmeden bir de kötü Cadı’mız vardır .
Cesur Kahraman : Ejderha Büyüsü aslında benzer konuları işleyen , öyle ya da böyle birkaçını izlemiş olduğumuz , hatta çocukluğumuzda bile bol bol önümüze serilmiş hikayelerden bir tanesi .
Özgüven , kendini kabullenme , cesaret , akılsızlık , korkaklık ve sevgi .
Nicky’nin macerasının temelleri de pek farklı değil .
Hatta bunlara o kadar takılı kalmış ki , Hollywood’un farklı fikirler ile büyükleri bile kendisine çeken animasyon filmlerinin ardına düşmüş .
Bunun asıl sebebi ise bu bilinen başlıkları yavan ve alışıldık şekilde servis etmesi .
Karakterler gereğinden fazla siyah ve beyaz , kurgu baştan sona bilindik şekilde ilerliyor , finalde ise mutlu son derken kahramanımızla birlikte küçük seyirciler de mesajlarını almış oluyorlar .
Ancak bu yemeği büyük bir keyifle yemek ve sadece doymak için yemek yemek arasındaki farkı hatırlatıyor .
Bütçesi yüzünden teknik açıdan biraz geride kalan ancak seyircisini bu konuda hiç rahatsız etmeyen Cesur Kahraman : Ejderha Büyüsü , bol bol izlediğimiz , bildiğimiz şeyleri farklı bir atmosfer ve karakterler üzerinden anlatıyor .
Belki yıllar boyu konuşulacak yapımlardan değil ama çocuklarınızla güzel vakit geçirmek için ideal .  burcinaygun@gmail.com
