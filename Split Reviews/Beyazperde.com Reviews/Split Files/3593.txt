Artık iyice alıştığımız üzere , bir yeniden yapım olan 205 : Korku Odası ( Room 205 ) ilginç kalmaya yetmeyecek kadar uzayan ve sıkıcılaşan senaryosuyla kendisine ilk baltayı vuruyor . 
Epeyce vakit harcanan ama hikaye gelişimine hizmet etmeyen giriş bölümünden sonra olayların sırrını açmaya başlayan film , kurbanlarına ölüm sıralaması yapmasıyla bir Son Durak ( Final Destination ) havası yaratıyor ki , maşallah Katrin'in elinin değdiği herkes ölüyor !
Şeytani kötülüğün beslediği huzursuzluk fikrinde ise Karanlık Sular ( Honogurai mizu no soko kara ) etkisi bariz .
Bu kez taşan suların yerini bataklık çamuru alıyor .
Fragmanı kesinlikle daha fazla umut vaat eden filmde yurt odasına yerleşen , baba otoritesinden kurtularak özgürlüğünü ilan eden 19 yaşındaki Katrin'in başından geçenlere tanık oluyoruz .
Bir sürü ilaç kullanarak baştan ‘ben hastayım ' imajı yaratan Katrin , yaşanan onca şey boyunca en ufak bir korkma belirtisi göstermiyor .
Hoş biz de aynı durumdayız !
Sadece şimdi sıra kimde duygusuna ve biraz da ölüm şekline odaklıyız !
Slasher türü yapımların en büyük numarası da budur zaten .
Her ölüm daha yaratıcı ve ilginç olmalıdır .
Okulda / yurtta vuku bulması nedeniyle aklıma İspanyol yapımı Alejandro Amenábar imzalı Tez ( Tesis ) de gelmedi değil filmi izlerken .
Tabii söz konusu Tez korku sinemasına ‘skopofili ' katarak izleyiciyi bambaşka bir seyir noktasına taşımıştı .
Burada da bizi ‘izlemeye ' iten durumlar yok değil ama ne yazık ki aynı etkiden bahsetmek mümkün değil .
Bir Sara hastasının kabusu olabilir bu film pekala .
Kararıp kararıp yanarak içimize fenalık salan ışıklar , hedefe odaklı tek atımlık ölümler ve Katrin'in odasına olan tutkusu korku janrına yakışan ama bayatlamış ayrıntılar .
O yüzden 205 : Korku Odası biraz da genç fantezisi gibi bir noktaya saplanıyor , gençlerin oynayıp sonra unuttukları bir oyunu andırıyor .
Katrin'e yüklediği anlam filmin genel bakış açısına uymuyor .
O daha sorumluluk sahibi bir ebeveyn gibi .
Çünkü kendisine ve etrafında ona kuşkuyla bakan insanlara ispat etmesi gereken şeyler var !
Babasına yüklenen ceza ise aslında annesinin başına gelenlerde babasının parmağı olduğu noktasını netleştiriyor .
Almanya'nın iklimi korku sinemasına yakışıyor , soğuk atmosfer bizi yakalıyor .
Dar ve karlı sokaklarda ilerleyen hikaye keşke sokaktan eve dönmemek konusunda biraz daha ısrarcı olabilseydi .
Kapalı mekanlara fazla sıkışmış , gereksiz bir oda tiyatrosu haline bürünmüş gibi .
Bu arada filmin komiseri Urban tam bir olay yeri Sherlock Holmes'u olmuş .
Film , olur da tutarsa bir seriye dönüşebileceği isteğini belli edercesine finali açık tutmayı ihmal etmiyor .
Olaylar çözülüyor , ölümden her defasında kaçan Katrin hayatına devam ediyor ama nedense filmin en büyük numarası olan ışıklar , yanıp sönerek seyirciye ‘bitmez ' dedirtmeyi başarıyor !
Ha Katilin yazılar çıkmadan önce kıpırdayan eli , ha bu !
Farklı değil .
Asıl filmi izlediyseniz ilgilenmemeniz gereken sıradan bir fantazya filmi , 205 : Korku Odası .
Haftanın diğer filmlerine dağılmaya bakın ! 
banubozdemir@gmail.com
