Hollywood şaşırtıcı bir şekilde son iki sezondur hepimizin çok yakından bildiği " Amerikan Aile Değerleri " ' ni yargılayan filmler piyasaya sundu .
Geçen sezonun filmi " Pleasantville - Yaşamın Renkleri " , bu sezonun olayı ise " Amerikan Beauty - Amerikan Güzeli " .
Amerikalılar " kendini bulma " kavramı söz konusu olduğunda nedense pek yaratıcı olamıyorlar .
İş cinselliğe geldi mi adamlar ne yapacaklarını şaşırıyorlar .
Benim için kendini bulma Tibet'te bilmem ne dağının tepesine çıkıp haykırmak olabiliyorken , Amerikalılar için sevgiliyle geçirilen ateşli bir gece veya dile getirilen bastırılmış duygular " renk değişimine " yol açabiliyor .
Her iki filmde temelde aynı konuyu işliyor .
Örnek Amerikan çekirdek ailenin çözülmesi , anlayış yapısının ve o pek bir önem verilen ahlak anlayışının değişmesi .
Gary Ross imzalı " Pleasantville - Yaşamın Renkleri " daha geniş bir misyon yüklenmeye kalkıyor .
Değişimin yanında , filmin bilhassa son yarım saatinde ön plana çıkan ırkçılık teması oluyor .
" Renklilerin " mücadelesi ister istemez 60'lı yıllarda Amerika'da insan hakları adına verilen mücadeleleri , " Renksizlerin " aldıkları sert önlemler ise II Dünya Savaşı sırasında Nazilerin taktiklerini hatırlatıyor .
Aslında hiç de yeni şeyler anlatmıyor bu film .
Kendine inan ve kendi bildiğinden şaşma , hayat çok güzel edebiyatı .
Büyük değişim için J. D. Salinger'ın " The Catcher In The Rye - Çavdar Tarlasında Çocuklar " ' ını okuyun ( karakolun duvarına yapılan grafitiye dikkat ) ve cinselliğinizi doyasıya yaşayın .
Bıraz dar bir bakış açısı .
50'li yıllar böyle sıkıcıyken acaba 2040'de yaşayan insanlar bizim hakkımızda ne düşünecek ?
Sanırım " Eskiden herşey daha güzeldi " diyen büyüklerimizin bu filmi bizden önce izlemeleri gerekiyor .
Hızlı bir başlangıç kötü , hatta mahkeme sahnesi aklıma geldikçe çok kötü bir son .
Filmi izlerken eğlenmemin sebebi vermeye çalıştığı dar mesajdan çok bana hatırlattığı filmler oldu .
Bir kere mekan ve gidilen zaman dilimi açısından " Back To The Future "
( 1985-1990 ) üçlemesinin ilk iki filmi aklıma geldi .
Her iki filmde birer senaryo , kurgu ve zamanlama harikası oldukları için çok severim .
Jeff Daniels'in işlettiği kafenin yerle bir edildiği sahnedede Spike Lee'nin " Do The Right Thing - Doğruyu Seç "
( 1989 ) ' ini hatırladım .
Filmde Afro - Amerikalılar mahallelerinde bulunan İtalyan pizzacısını basıyorlardı .
Irkçılık her yerde ırkçılıktır işte .
Kim yaparsa yapsın .
Amerikan yavrusuna gelince .
Aileleriyle anlaşamayan , çözümü uyuşturucuda arayan grunge teenagerlar , cinsel yaşamları bitmiş orta yaşa ulaşmış , yıllardır bir yerlerini yırtmalarına rağmen mesleklerinde başarıya ulaşamamış Amerikalı karı - kocalar .
İnsan daha dinlerken kendini kötü hissetmeye başlıyor .
Kevin Spacey'in canlandırdığı Lester Burnham kızının arkadaşını görünce kendi deyimiyle yirmi yıldır içinde bulunduğu komadan uyanıyor ( yine cinsellik ) ve hayatını değiştirmeye karar veriyor .
İşini bırakıyor ( bu arada patronlarını tehdit ederek , para kopararak işi bırakmak yeni moda galiba bkz. Edward Norton " Fight Club - Dövüş Kulübü " . Denemekte fayda var ) , vücut çalışmaya başlıyor ( evet gerçekten ) , karısına olan nefretini açıkça dile getiriyor .
Kendi uyanışını bu şekilde yaşıyor .
Karısı ise uyanışın mesleki başarıda ve iyi sekste ( bak sen ) olduğuna inanıyor , fakat yanıldığını ancak filmin sonunda algılayabiliyor .
Onuda algılayıp algılayamadığından pek emin değilim aslında .
Verilmeye çalışılan mesaj en basit şekliyle " Yarın ne olacağımız belli olmaz , hayatı sevin " aslında .
Bu filmde anlatım farklı sadece .
Filmden ne kadar çok insanın nefret ettiği dikkatinizi çekti mi ?
Film bu insanlara kendi zavallılıklarını mı hatırlatıyor acaba ?
Bilemem .
İzninizle .
