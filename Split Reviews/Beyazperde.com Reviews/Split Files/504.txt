Korku hayranlarını Katil Köpekbalığı ( Shark Night 3D ) ' ından uzak durmaya ikna etmem için tek yapmam gereken şu üç kelimeyi kullanmak : 13 yaş sınırı .
Evet , Katil Köpekbalığı her ne kadar geçen sene vizyona giren " gorefest " klasik canavar filmi Pirana 3D ( Piranha 3D ) ' nın yeniden çekiminin finansal başarısını taklit etmeye çalışsa da , gençleri sinemalara çekip birkaç dolar ekstra kazanabilmek için 13 yaş sınırı ile ( PG - 13 ) vizyona girmiş .
Bu da demektir ki kansız cansız bir tür filmi izleyeceğiz . 
Seksi bikinili kızları parçalarına ayıran köpekbalıkları ile ilgili Ölüm Geçirmez ( Grindhouse : Death Proof ) bozması ucuz bir istismar ürününden beklediğimiz tek tük özellikler arasında ilk akla gelenler kan , kopuk vücut parçaları ve sebepsiz çıplaklıktır .
( Hayır , başlangıçtaki çocuğun çıplak poposunu saymıyorum . Kadın okuyucular kusura bakmasın ama bu tür filmler genelde erkek seyirciye pazarlandığı için biraz dişi çıplaklık olması lazım ) . 
Sırf türden anlamayan birkaç gençten para koparmak amacıyla yapılmış bu tür bir filmde , bu elementlerin hiçbiri yoksa o zaman elimizdeki ürün fos demektir .
Yanlış anlaşılmasın , Pirana yeniden çekimi kesinlikle bir şaheser değildi ve sırf Pirana'yı bana övdürtüyor diye Katil Köpekbalığı'na daha bir tepem atmamış değil , fakat en azından o filmin yönetmeni Alexandre Aja hem kendini ciddiye almayan " campy " bir yaklaşım ediniyordu , hem de seyircinin beklediği kan ve çıplaklığı sunmaktan çekinmiyordu . 
Dürüst olalım ki köpekbalığı saldırılarıyla dolu bir korku filminin 13 yaş seyirciye başarılı bir biçimde pazarlanabilmesi için Spielberg'in Jaws'da yaptığı gibi gayet ustalıkla tasarlanmış atmosfer ve tansiyonun yaratılması lazım .
Böylece kan ve şiddetin eksikliği , yaratılan süspans ile kapatılır . 
Bizlere daha önce Son Durak 2 ( Final Destination 2 ) ve Son Durak 4 ( The Final Destination ) ile Ölümcül Kargo ( Snakes on a Plane ) gibi şaheserler sunmuş olan yönetmen David R. Ellis'in , bırakın Spielberg'i , Jaws serisinin en rezil filmi Jaws 4'ün yönetmeni Joseph Sargent'ın bile mertebesinde olmadığı kesin .
Yönetimi her daim ortalama ve ruhsuz olan Ellis'in adamakıllı becerdiği tek bir şey varsa o da şiddet ve " gore " sahneleri .
Bu konuda Son Durak 4'ün sınırları aşan ölüm sahneleri örnek olarak verilebilir . 
Fakat Ellis , birkaç korku filmi karikatürü tiplemenin ( atletik kız , kaltak kız , sporcu erkek , kendini beğenmiş erkek , inek erkek ) esrarengiz bir biçimde köpekbalıkları tarafından teker teker yendiği basit senaryoyu fazla kan göstermeden , kurbanların bir iki çırpınarak suya çekildikleri görsel köpekbalığı filmi klişeleri ile doldurmuş .
Belki de prodüktörler tarafından zorlanmış , çünkü 17 yaş sınırı için çekilirken son anda 13 yaş için montajlanmış gibi bir havası var filmin . 
Tabii ki Katil Köpekbalığı 17 yaş sınırını akılda bulundururarak çekilseydi yine de iyi bir tür filmi olmayacaktı düz yönetimi ve yeteneksiz oyunculuğuyla , fakat en azından korku hayranlarının beklediği materyelleri sunabilirdi .
Bu haliyle hem bomboş , hem de sıkıcı bir deneyim . 
Twitter : egekozak
oktayegekozak@hotmail.com
