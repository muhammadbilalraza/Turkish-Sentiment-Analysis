Dünya prömiyeri yaz başında South by Southwest Film Festivali'nde yapılmış olan Şef adlı film ülkemizde bu hafta gösterime giriyor .
Oyuncu olarak birçok popüler filmden aşina olduğumuz , 2001 yılından beri ise çeşitli TV ve sinema projelerinde yönetmen koltuğuna oturmaya başladıktan sonra Marvel yapımı Iron Man filmleriyle kendini bu alanda da ispatlayan Jon Favreau , Şef’in yönetmeni , senaristi , başrol oyuncusu ve yapımcılarından da biri …
Iron Man gibi dev prodüksiyonlardan sonra küçük bağımsız bir yapım olan Şef ile geri dönen Favreau , röportajlarında sırada yine bir blockbuster iş olduğunu söylese de ( Disney yapımı fantastik film The Jungle Book ) , Şef gibi mütevazi bir işte belli ki “kendi” olabilmenin mutluluğunu , imza attığı hikayesi ve yönetimiyle yaşamış …
Aslında Chef’in hikayesi de , ürün olarak “yemek” üzerinden gitse de , müşterilerin - toplumun istedikleri / kendi istediklerimiz noktasına bakan bir film olarak farklı okumalara açık …
Bir eleştirmen yaptığınız vasat ürünlerle ilgili olumsuz yorumlar yazdığında , ama yaptığınız ürün aslında “sattığında” , o tek eleştirmene kulak mı kabartırsınız yoksa nasıl olsa satıyor diyerek kendinizi geliştirmeden yaptığınız işe aynı şekilde devam mı edersiniz ?
Filmde Favreau’nun canlandırdığı Carl karakteri , aslında çok daha iyisini yapabileceğini bilen ama patronu tarafından sınırlandırılan başarılı bir şef .
Çalıştığı şık restoranda ona saygı duyan bir ekibi de var .
Restorana gelecek olan bir eleştirmen / gurme için özel bir menü hazırlamak isteyen Carl’a patronu karşı çıkar , aslında kapitalist sistemde para kazanmaya yönelik ticari bir işin içinde biraz yaratıcılıkla ilgili mesleğe sahipseniz , sizin de mutlaka yaşamış olduğunuz bir durumdur bu ; Carl isim olarak kendi imzasını atmak ister menüye , fakat restoranın sahibi , “senin ne yaptığın önemli değil , insanlara istediklerini ver ve bu bizim restoranımızın imzasıdır , senin değil” der. Buna daha fazla katlanamayarak istifa eden Carl , tamamen yabancısı olduğu internet dünyasının içindeki twitter’da yanlış hareketler de yapınca herkese rezil olur .
Aslında reklamın iyisi kötüsü olmadığı için internete düşen rezillikler bir yandan onu popüler de kılmıştır ama o sadece becerisini kullanabildiği yemekler yapabilmek , insanları mutlu etmek istemektedir .
Bütün bunlarla cebelleşirken , boşandığı ama hala iyi arkadaş olduğu eşi ve çocuğuyla da iletişimde sorunlar yaşamaya başlar .
Sonunda kararını verir , hayallerinin peşinden gidecektir !
Filmde Dustin Hoffman  ( kapitalist patron ) , Scarlett Johansson  ( iş arkadaşı ve destekçisi ) , ve Robert Downey JR  ( eski eşinin eski eşi ) gibi büyük isimler , ufak rollerdeler .
Bu da filme ilginç bir hava katmış doğrusu .
İnternet dilinde “food porn ( yemek pornosu ) ” olarak nitelendirilen biçimde yakın kamera çekimleriyle bezenmiş birbirinden lezzetli , üstelik sunumları aşırı derecede şık yemekler göreceksiniz .
Favreau , gerçekten de usta bir aşçı , yaptıklarını izlerken , acaba profesyonel bir aşçının ellerini mi izliyoruz , birtakım hileler mi var diye baktım ama öyle değil gibiydi , sonra araştırdım ki çok usta bir aşçıdan aylarca ders almış ki gerçekten takdire şayan bir çaba olarak görüyorum .
Bir oyuncunun oynadığı rolü küçümsemeyip o konuda uzman olmaya girişmesi bence bu işin disiplini anlamında olması gereken en önemli özelliklerden biri .
Film Carl’ın 9 yaşlarındaki oğluyla olan ilişkisini yakın markaja alırken sosyal medyanın etkisini de çok güzel irdelemiş .
Dönemimizin gerçeği olan Twitter filmin içinde bir karakter adeta , görsel anlamda da filme twitter’ın mavi kuşunu , tweet gönderdiğimizde çıkan sesi vs eklemişler , keyifli olmuş .
Carl’ın oğlu rolündeki Emjay Anthony’de yaşının üstünde performans sergiliyor , onu da takibe almak lazım .
Günün sonunda , sıkıştığımız kapitalist düzenin içinde , yapmak istediklerimize doğru adım atmak riskini göze alsak mı gibi gayet güncel ve gerçek bir dertten yola çıkıp aile ilişkileriyle harmanlanmış , umut veren sonuyla seyirciyi evine mutlu gönderecek , dönemimizi iyi yansıtan bir film var karşımızda .
