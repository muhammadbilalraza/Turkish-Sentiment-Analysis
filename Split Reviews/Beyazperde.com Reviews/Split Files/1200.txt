Uyuşturucu kullanımı ve bağımlılıklar hakkında The Panic In Needle Park ( 1971 ) , Drugstore Cowboy ( 1989 ) , Trainspotting ( 1996 ) ve Requiem For A Dream ( 20 ) gibi sayısız film izledik .
Suç örgütlerini ve acımasız işleyişlerini Martin Scorsese filmleri ile tanıdık .
Goodfellas ( Sıkı Dostlar , 1990 ) ve Casino ( 1995 ) bizlere Italyan mafyasının nasıl işlediğini en ufak ayrıntısına kadar gösterdi .
Brian De Palma ise bizleri , Al Pacino'nun kimliğinde 1983 yapımı Scarface ( Yaralı Yüz ) ve Carlito's Way ( Carlito'nun Yolu , 1993 ) ile Latin ülkelerinden gelenlerin suç faaliyetlerine gerçekci bir anlatımla soktu .
Geçen senenin sürpriz filmlerinden Traffic ( Trafik , 20 ) birbirine paralel üç hikayeyi anlatırken , bizleri hem uyuşturucu kullananlarla , hemde uyuşturucu satıcılarına karşı verilen amansız mücadele ile yüzleştiriyordu .
Blow ( Beyaz Şeytan ) ise ne uyuşturucu kullanımına , ne uyuşturucu trafiğinin ardındaki kartellere , ne de uyuşturucuya karşı verilen mücadeleye yoğunlaşıyor .
Anlatılan , gerçek hayat hikayesi izleyiciye sunulan George Jung'ın trajik öyküsü .
1960'lı yılların sonunda ufak bir marihuana satıcısı olan George Jung ( Johnny Depp ) bazı tesadüfler ve zekası sonucunda kendini ABD'ye inanılmaz miktarlarda kokain sokup dağıtan bir tekel durumunda bulur .
Film boyunca bizlere Jung'un gençliği , ot satışına başlaması , Kolombiya mafyası ve efsanevi Pablo Escobar ile tanışıp onlarla birlikte çalışması , ortağı ile olan ilişkisi , kadınları ile olan ilişkisi ( Franka Potente ve Penelope Cruz tarafından canlandırılıyorlar ) , tutuklanması , özgür kalması gibi sayısız kesit sunuluyor .
60'larda başlayan hikaye 20'li yıllara kadar devam ederken filmin gizli teması uyuşturucu kullanan insanların çevrelerine verdiği zarar .
Jung'un , anne ve babası ( ki onların fakirliklerinden nefret ettiği için bu yola sapıyor ) ile olan ilişkisi , onların hayatlarını inanılmaz derecede zorlaştırması film boyunca devamlı olarak irdeleniyor .
Fakat yönetmen Ted Demme bunu işaret parmağını yüzümüze doğru sallayarak , didaktik bir şekilde yapmıyor .
Inanılması güç iniş ve çıkışlarla dolu bir hayat hikayesini anlatırken arada ustaca aktarılıyor bu temel hikaye bizlere .
Geçen sezon oynayan Eddie Murphy - Martin Lawrence komedisi Life ( Müebbet Kuşları , 19 ) ' ın yönetmeni olarak hatırlanabilecek Ted Demme , anlattığı hikayenin ilginçliğine tam olarak güvenerek eli yüzü düzgün bir film koymuş ortaya .
David McKenna ve efsanevi John Cassavetes'in oğlu Nick'in kaleme aldığı senaryo hiçbir konu üzerinde fazla yoğunlaşmazken , film genelde kısa tutulmuş planlarla izleyiciyi sıkmadan finale kadar geliyor .
Johnny Depp , Jung karakterini 40 yıllık bir süreç içerisinde başarıyla canlandırıyor .
Jung yaptığı ticaretle binlerce insanın sonunu hazırlamış olmasına rağmen film boyunca ve salondan çıktıktan sonra ona kızamıyorsunuz .
Filmi yaratanların ona karşı belirli bir sempati taşıdığı ortada .
Filmin asıl yıldızı ise Depp'in babası olarak görünen Ray Liotta .
1989 yapımı Field Of Dreams ( Düşler Tarlası ) ' dan beri önemli filmlerde , sıradan rollerde gözüken Liotta bence hayatının en iyi oyununu çıkarıyor .
Oyuncu kadrosonu tamamlayan Penelope Cruz , Franka Potente ve Paul Reubens ise bu iki isme başarılı şekilde destek çıkıyorlar .
Blow ( Beyaz Şeytan ) birçok konuya şöyle bir değinen , derinlemesine çözüm üretmeye hiç soyunmayan ve hiç böyle " derin " mevzulara dokunmaya kalkmadığı için gayet başarılı sayılabilecek bir yapım .
