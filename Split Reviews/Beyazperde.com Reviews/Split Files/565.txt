Alışılageldik Tom Cruise aksiyonlarından daha düşük profilli olmasına rağmen vasat üstü bir iş olarak hafızalarımıza kazınan ilk Jack Reacher , bu yarım başarısını Lee Child'ın romanlarının sadık kitlesine yeni eklemeler yaparak kazanmıştı .
60 milyon dolarlık ' görece ' düşük bütçesini dünya genelindeki 200 milyon dolarlık ' görece ' düşük hasılatla taçlandırsa da devam filmine kapı açabilen Jack Reacher'ın çekiciliği , kötü adamlara acımasızca ceza kesen ve bunu yaparken mizahtan da ödün vermeyen ana karakterinin duruşunda saklıydı . 
 ' Yapımcı Tom Cruise'ün 2015'teki en iddialı projesi Mission Impossible : Rogue Nation için ' bir nevi ' teste soktuğu Christopher McQuarrie'in iyi işçiliği ile değerlenen Jack Reacher , bu sayede ' bir taşla iki kuş vurulan ' sürecin de başlangıcı olmuştu . 
Jack Reacher : Never Go Back , McQuarrie'in yokluğunu Edward Zwick ile doldurarak büyük bir hata yapıyor .
Kariyerini epikler ve dramalar üzerine şekillendirmiş , son yıllarını aktif emekliliğini sürdürerek geçiren Zwick'in memur yönetmenliği , ilk filmde ' kendini yönetmen olarak ispat etmeye çalışan ' selefinin enerjisinden çok uzak .
Gelişigüzel bir komplo gerilimi olarak tasarlanan hikayenin , komployu da hafifleşen anlardaki aksiyon komedisini de Reacher'a yüklenen ' ailevi ' alt metinleri de ' Zwick kontrolünde ' bize geçiremediğini söyleyebiliriz . 
Hatırlayacağınız üzere kendisine ' binbaşı ' diye hitap edenleri ' artık sivilim ' diye düzelten Jack Reacher , askeriye ile bağlantılarını koparamamış durumda .
Başının belaya girdiği bir çok anda kendisine yardımcı olan bir başka binbaşı Susan Turner ile flörtöz telefon konuşmalarıyla asosyalliğine hafif de olsa ket vurmasına rağmen telefon da bir yere kadar .
İlk yüz yüze görüşme umudu Binbaşı Turner'ın ' gizli devlet belgelerini sızdırdığından dolayı içeri tıkıldığı ' bilgisi ile dağılıyor .
Reacher bunun bir komplo olduğunu anlamakta gecikmezken , Never Go Back kötü adamlardan kaçış , suçsuzluğu ispatlama ve araya sıkıştırılan ' Reacher'ın bir kızı mı var ? ' ana fikirli aile sorgulamalarıyla geçip gidiyor . 
 ' Karaktere derinlik kazandırma ' emeli , ardı arkası kesilmeyen klişelikteki ilişkilenmeler ve perdeye yansıyan üşengeçlikle başarıya ulaşamazken , koca karakterin sahip olduğu tek özellik olan ' yalnız kurt ' duruşu da ciddi yaralar alıyor .
Reacher'ı bu sefer bir takımın parçası olarak görmek olan bitene çeşitlilik katsa da özellikle ' muhtemel evlat ' Samantha'nın varlığı film boyunca ' final sahnesinin nesnesi ' olacağını haykırıyor .
Tüm dikkat suçu bertaraf etmek üzerine verilmişken o sırada kaçırılan ve seçim yapılması gerekilen bir nesne . 
Takımın diğer üyesi Susan ise ' askeriye içerisinde kadın olmak ' ve ' kariyer boyunca kendisine yapılan cinsiyetçilik ' üzerinden Reacher'ın ben merkezciliğine vursa da ' sürpriz sayılamayacak biçimde ' yarım kalmış bir karakter .
Güçlü duruşunu kendine olan özgüveni ile perçinleyen , kıç tekmelerken Reacher'ın yardımına gerek duymayan Susan'ın ateşli bir tartışma sonrasında ' ben hallederim , sen burada kalacaksın '  sözüne boyun eğmesi biraz yavan duruyor .
Bu durum ,  akabindeki yüceltmelerin içerisindeki ışıltıyı artık görememeyi de beraberinde getiriyor . 
Artık ' aksiyon ' tanımı yapmak istemediğim alışılageldik vasat kovalamacalar , her biri başka filmlerden apartılmış mekan seçimleri ve Tom Cruise dudağını araladığı anda söyleyeceği cümleyi tahmin edebileceğiniz ' güldürmeyen ' one linerlarla süresini tamamlayan Never Go Back'in bir büyük problemi de yardımcı oyuncular kısmındaki renksizlik .
İlk filmin - ne kadar aktif kullanılabildiği soru işareti olsa da - kötü adamı Werner Herzog ve tayfayı tamamlayan Richard Jenkins , Rosamund Pike , Robert Duvall gibi isimlerinin yerine yalnızca Turner rolündeki Cobie Smulders konulabilmiş .
Karizmatik kötü adam mı ?
Ara ki bulasın . 
Maalesef Jack Reacher'ın ikinci denemesi hiç konuda doyurucu olamayan ' anında unut ' filmlerinden biri .
Hatırlattığı tek şey ise Cruise'ün valığının artık tek başına yeterli olmadığı . 
FIRAT ATAÇ / firat_atac@hotmail.com
