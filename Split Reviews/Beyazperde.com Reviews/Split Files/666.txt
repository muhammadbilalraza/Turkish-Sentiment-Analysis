Hikayeyi hepimiz biliyoruz : Heidi annesinin ölümünün ardından önce teyzesiyle daha sonra huysuz dedesiyle yaşamaya başlar .
Oradan oraya savrulan bu küçük yetim kız en sonunda zengin sakat bir kıza arkadaşlık yapmak için yola çıkar .
Bir çoğumuzun çocukluğumuzdan aşina olduğu hatta kendine kahraman bellediği Heidi'nin yeni filmi vizyonda .
Bundan önce defalarca beyazperdeye ve televizyona uyarlanan Heidi 1880 yılına ait bir romandan günümüze kadar geldi .
Tüm uyarlamaların aynı romandan birebir şekilde aktarılması , romanın güncelliği hakkında hemfikir olmamıza sebep .
Tekrar bir uyarlamaya ne gerek vardı mı diyorsunuz ?
İsviçreli yönetmen Alain Gsponer belli ki böyle düşünmüyor .
Az , öz ve tadında bir film çeken yönetmen , anlatmak istediklerini yoğun ama kısa bir şekilde veriyor .
Aralara eklenen espriler , gülünç olaylar ise sık sık gülümsetiyor .
Film boyunca bol bol gördüğümüz dağ , orman , göl manzaraları ; sıcacık insan ilişkileri ve tertemiz havayı ciğerimizde hissettiren görüntüler sinema salonundan bizleri Alplere çıkartıyor .
Hiç abartmıyorum !
Heidi rolünde izlediğimiz ve 500 genç oyuncu arasından seçilen Anuk Steffen rolünün hakkını öyle veriyor ki bu küçük kız her gülümsediğinde içinize neşe doluyor .
Steffen performansıyla içindeki o şefkati , yaşama sevincini ve arkadaşlığı herbir izleyiciye yansıtıyor .
Heidi'nin dedesiyle ve en yakın arkadaşı Peter ile olan ilişkisi ise filme büyük bir dinamizm katmakta .
Heidi'nin benim için en önemli özelliği diğer çocuk hikayelerinden biraz farklı olması .
Çocukluğumuzdan beri bizlere okutulan prensini bekleyen , arayan , arzulayan prenseslerin aksine Heidi'nin kendi ayakları üzerinde durma çabası , toplumun aksi yönünde davranması , " genç bir kız kibar olmalıdır " kalıbından sıyrılması gibi tam da günümüz çocuklarına aşılanması gerekenleri aşılayan bu hikaye güncelliğini asla kaybetmeyecek bir gerçeklik !
Bu başarılı yeniden uyarlama içinizi ısıtacak . twitter . com / ekinlimonj
