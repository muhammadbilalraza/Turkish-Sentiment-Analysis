Senaryosunu Simon Barrett’ın yazdığı , yönetmenliğini Adam Wingard’ın üstlendiği You’re Next / Katliam Gecesi’nin gösterime girmesini oldukça uzun zamandır bekliyordum .
" Home Invasion / Ev İstilası " filmleri benim olmasa da yeni nesil korku izleyicisinin favori türü olacak gibi görünüyor .
Film , şehrin kalabalığından uzaktaki bir evde evlilik yıldönümü için toplanan , mutlu mesut akşam yemeklerini yiyen ve hayata dair pişmanlıkları / umutları paylaşan Davison ailesinin üyelerinin geceyarısı el ayak çekilince bir grup eli baltalı manyak tarafından saldırıya uğraması ekseninde gelişiyor .
80'ler slasher geleneğine uygun şekilde , yüzlerinde sevimli hayvan maskeleri olan , baltalar , arbaletler ve palalar ile saldırıya geçen katiller ile Davison ailesi arasında büyük bir savaş başlıyor .
Yardım çağırmak mümkün değil çünkü cep telefonları çalışmıyor , yaşanacak katliamdan kimsenin haberi olmayacak .
Davison ailesi masum kurbanlar gibi gözükse de büyük oğulun kız arkadaşı Erin’in gizemli geçmişi , avcının ava dönüşmesine yol açıyor ve devamı bilet alıp izlemeniz gereken heyecanlı bir gerilime dönüşüyor .
Türün meraklısı iseniz pişman olmayacağınızdan eminim .
Bunun en önemli sebebi Katliam Gecesi'nin yönetmen koltuğundaki isim .
Adam Wingard beğendiğim yönetmenlerden biri .
1982 Alabama doğumlu Amerikalı yönetmen , ilk uzun metrajlı filmi Home Sick’i ( 2007 ) henüz öğrenci iken yapmış ama dikkatleri üzerine çekmesi ikinci filmi Pop Skull ( 2007 ) ile oldu . Wingard , sadece 2.0 dolarlık bir bütçe ile kotardığı film sayesinde birçok yapım şirketinin ilgisini çekmeyi başardı .
Pop Skull gösterildiği pek çok festivalde övgüler aldı .
Yönetmen ,  A Horrible Way To Die ile Fantastic Fest 2010’da korku kategorisinde en iyi senaryo , en iyi erkek oyuncu ve en iyi kadın oyuncu ödüllerini toparladı .
V / H / S , The ABCs of Death ve V / H / S / 2 gibi yakın tarihli korku antolojilerinde birer bölüm yönetti . Wingard , tehdit duygusunu kapalı kapılar içinde yaratıp büyütmeyi seven bir sinemacı .
V / H / S 2 ' de yönettiği " Clinical Trials " bölümünde işi iyice ileri götürüp , gözünü trafik kazasında kaybeden genç bir adama deneysel bir kamera göz takılmasıyla başlayan hayalet kabusunu hikayelendirmişti .
You’re Next aslında çok da yeni bir film değil , Eylül 2011’de Toronto Film Festivali’nde galasını yaptı .
Aynı festivalin Geceyarısı Çılgınlığı ( Midnight Madness ) bölümünün seyirci ödülü dalında ikinci olan film , 2013 Gérardmer Film Festivali’nde ise jüri özel ödülünü aldı .
Gösterime girmesinin bu kadar gecikmesinin sebebi ise Summit ve Lionsgate yapım şirketlerinin birleşmesinde yaşanan aksiliklerden kaynaklanıyor .
Yaz boyunca önemsiz pek çok korku / gerilim filmi izledik .
Bunları düşününce Katliam Gecesi gerçek bir ödül .
Yeni nesil bir korku yönetmenin elinden çıkma usta işi bir yapıt .
Ölüm sahnelerinin her biri üzerinde düşünülerek çekilmiş ve oldukça yüksek şiddet içeriyor .
Bu öylesine kurulmuş bir cümle değil , eğer beyazperdede şiddet görmekten hoşlanmıyorsanız bu filmden uzak durun . yönetmen bu konuda 80'lerin İtalyan sinemacıları  kadar cüretkar davranmış .
Re - Animator ve From Beyond filmlerinin yıldızı Barbara Crampton'u da anne rolünde izlemek büyük sürpriz oldu .
Sinemada izlemek şart ! 
murattolga@gmail.com
