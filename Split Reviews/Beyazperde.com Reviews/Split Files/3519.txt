Takım : Mahalle Aşkına filmini izledikten hemen sonra bir tweet attım ki o tweet bu yazının çekirdeğini oluşturmakta … “Nihayet , hikâyesi olan bir film ! ” diye yazmıştım .
İlginç olan şu ki , Emre Şahin’in 6 yıl önce çekip 4 yıl önce gösterime sokabildiği 40 filmini izlediğimde de aynı şeyi düşünmüştüm !
Hikâyesizliği marifet sayan “festival filmleri” ve acemice bağlanmış sekanslardan / skeçlerden mamul gişe filmleri arasında iyice boğulduğumuz şu günlerde Takım : Mahalle Aşkına , Türk sinemasının kıvamını bir dönem çok iyi tutturduğu ama çabucak unuttuğu bir tarifle yapılmış .
Takım : Mahalle Aşkına uzun bir aradan sonra seyirciye de eleştirmene de iyi gelecek bir film !
Siirt’in Sırrı’nın yönetmeni İnan Temelkuran’ın , Emre Şahin’le birlikte yazdığı direniş ve başarı öyküsü olan Takım : Mahalle Aşkına’nın senaryosunun cesur bir tarafı var .
Bu filmde bir mahalle , o mahalle de bir halı saha işletmesi , o halı sahada futbol oynayan varoş gençleri , o gençlerin futbol oynadığı yere ve sonrasında tüm mahalleye gözünü dikmiş rantçı bir müteahhit var .
Temelde ( gerekli olduğu için ) bir sürü klişeyi barındıran , pek çok filmden referans alan bir yapım .
Çok zorlarsanız , Pascal Nouma’dan çıkar Pele’li Zafere Kaçış ( Escape to Victory , 1981 ) filmine bile gidersiniz .
Mesela rant düşkünü Karadenizli Müteahhit karakteri , Ertem Eğilmez’in unutulmaz filmi Gülen Gözler’deki ( 1977 ) Yunus’u hatırlatıyor .
Yunus o filmde sevimli bir karakter olarak tasvir edilmişti .
O Yunus’lar büyüdü , serpildi , kolları uzadı .
Filmde EErkan Kolçak Köstendil’in canlandırdığı , işleri babasından devralmış genç müteahhittin ağzından çıkan kelimelerde olduğu gibi ; “İstanbul büyüdü , artık öyle sokak arası müteahhitliğiyle dönmüyor işler … ” Artık Yaşar Usta ile Nezaket Hanımın evinden fazlasına gözünü dikmiş şehir canavarları , tüm bir mahalleyi yutmak , oraya koca koca binalar dikerek zenginleşmek istiyorlar .
Yine bir Arzu Film yapımı olan Kartal Tibet imzalı Sultan ( 1978 ) filminde olduğu gibi …
Bu referanslardan yola çıkarak , Emre Şahin’in filmlerinde Ertem Eğilmez , Yavuz Turgul , Kartal Tibet sinemasının izlerini görmek mümkün .
Bu , benim yıllarca yazdığım , Türk sineması için en geçerli ve doğru tarif aynı zamanda …
Birlikte yaşadığımız insanların , yaşanması mümkün hikâyelerini sinemalaştırmaktan çoktan vazgeçtik ya da bunu o filmde yaşayanların seyretmeyeceği filmlerde yaptık .
Bkz : Saç ( Tayfun Pirselimoğlu ) Bir örnek : Bu filmi seyredenlerden kaçı , çocukluğunda - gençliğinde mahalle - belediye takımlarında oynayıp , Fenerbahçe’de , Beşiktaş’ta oynama hayalleri kurup sonradan sıradan hayatların içinde yuvarlanıp durmuştur ?
Bence , bir sürüsü …
Bir mahalle futbol takımı ile Türkiye’nin hikâyesini anlatmak mümkün mü ?
Bence evet , peki Emre Şahin bunu başarabilmiş mi ?
Kesinlikle …
Çünkü “futbol asla sadece futbol değildir . ” Takım : Mahalle Aşkına , Fırat Tanış , Beyza Şekerci , Yağız Can Konyalı , Pascal Nouma , Özgür Emre Yıldırım  ,  Mehmet Özgür ,  Rozet Hubeş ve Ayça Erturan'dan oluşan popüler bir oyuncu kadrosuna sahip .
Bu aralar oyunculuğunu kötü gişe komedilerinde harcayan Fırat Tanış filmi tek başına sürükleyen isim , izlemek çok keyifli .
Pascal da kendi sahnelerinin hakkından ustalıkla geliyor .
Mehmet Özgür’ü bir Karadenizli olarak izlerken önce yadırgadım ama yine oyununa hayran oldum .
Bir de Özgür Emre Yıldırım’ı işaretlemek lazım , bu kadar az göründüğü bir filmde bile sahnenin enerjisini , ışıltısını yükseltiyor , takıma çok yakışmış !
Filmin bana göre en can alıcı sahnesi , takım kurulduktan sonra yeraltı kulüplerinin çıktığı bir mekânda verdikleri mücadele …
Burada da çocukluk arkadaşım Selim Erdoğan’ı , bahisçi Selahattin karakterinde izliyoruz , o da “dar alanda kısa paslaşan” rolünü ustalıkla büyütmeyi başarmış .
Anahtar kelimeleri yeniden sayıyoruz : sokak futbolu , mahalle , kentsel dönüşüm , İstanbul’da yaşayan azınlıklar …
Takım : Mahalle Aşkına , uzun zamandır izlemediğimiz kadar iyi ve ‘gerçek’ bir sinema filmi , apaçık bir toplumcu sinema örneği .
Filmin , takımı oluşturanların kişisel hikâyelerine ( Pascal’ın oynadığı Puma dışında ) çok girememek gibi bir zaafı var ancak o kadarını görmezden gelmek hiç de zor değil .
Gösterişten , abartıdan , bulantıdan uzak ete - kemiğe - nefese bürünmüş bir “öteki” hikâyesi …
Emre Şahin ise filmlerini mutlaka sinemada izleyerek cesaretlendirmemiz gereken bir sinemacı …
Filmin soundtrack’i de ayrıca ilgiyi hak ediyor .
Takımı destekleyin , Pilav Üstü Kuru’nun macerasını mutlaka izleyin ! murattolga@gmail.com
