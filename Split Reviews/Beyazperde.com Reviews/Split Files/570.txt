Edebiyat uyarlamaları , sinema izleyici açısından her zaman riskli .
Çok sevdiği , elinden düşüremeyip ' yuttuğu ' romanları vardır herkesin hayatında .
Onları sinemada , peliküle aktarılmış halde izlemek , okur için her zaman tehlikelerle dolu bir yola çıkmak gibidir .
Tehlikenin nedeni , sinema ve edebiyatın öykü anlatmakla ilgili izlediği yolların farklı olması .
Bu fark , alınan tadı da farklılaştırır .
Kitap çağrışımlarla yol alırken okur , karakterlere kendince biçim seçer .
Olayların geçtiği yerler ne kadar betimlenirse betimlensin her okur bazen kafasını arkaya yaslayarak gözlerini kapatır , kendi dünyasını oluşturur .
Sadece tek bir adamın yani ' yönetmen'in oluşturduğu dünyanın , her okuru memnun etmesi bu nedenle beklenmez .
Ama hiç değilse , büyük popüleriteye sahip romanların sadık hayranlarına saygı beklenir .
Bu nedenle sinema sayısız başarısız roman denemeleriyle dolup taşar .
Yakın tarihli olduğundan aklıma ' Da Vinci Şifresi ' geliyor mesela .
Kitabın baş karakteri için gezegendeki en iyi aktörlerden birini de seçseniz , romanın yarattığı derinliği sinemada görebilmek mümkün olamamıştı .
Yönetmenin ve kadronun bütün mükemmelliyetçiliğine , senaryodaki ' doğru kısaltmalara ' rağmen kitaptaki keyfi ' Melek ve Şeytanlar'da da alamamıştık .
Bu nedenle , bazen iş , ' doğru ' kitabı seçmekle de ilgili olabilir .
Bu da konuyu , ' Ejderha Dövmeli Kız'a getiriyor .
Stieg Larsson’un bu romanı hayli hacimli .
Yaklaşık 650 sayfalık roman , en iyi senarist için bile yutulması zor bir lokma .
Girişte belirttiğimiz gibi , herşeyi doğru yaptığınızı da düşünseniz iş sinema olduğunda iki kere iki dört etmiyor her zaman .
İsveçli yönetmen Niels Arden Oplev’in filmi ise dört etmekle kalmıyor , neredeyse dört dörtlük olmayı da başarıyor .
Tercihlerdeki isabetten önce belirtmek gerekir ki , başarının nedeni romanın ' sinematografik ' yapısından kaynaklanıyor .
Tam da ' sinemaya uyarlanması gereken bir kitap bu ' diyorsunuz ki öyle oluyor zaten .
Sylvie Nasar’ın tek bir replik bile içermeyen biyografik ' The Beautiful Mind'ı geldi şimdi de aklıma .
Akiva Golsdman’ın ortaya çıkardığı senaryo , sadece Oscar aldığı için , ' nasıl yapılmalı ' sorusuna ders niteliğinde yanıt olduğu için unutulmazlar arasında .
' Ejderha Dövmeli Kız ' ise karakter replikleri açısından hayli zengin .
Hatta ' ' kadına yönelik şiddet'le ilgili bilgi verme açısından romanın biraz geveze olduğunu bile söyleyebiliriz .
Konuşma içermeyen romandan senaryo üretmek ne kadar zorsa , böyle bir kitaptan uyarlama yapmak da sıkıntılı olmalı .
Nikolaj Arcel - Rasmus Heisterberg’den oluşan senaryo ekibinin bu sıkıntıyı aştıklarını rahatlıkla söyleyebiliriz .
Bunda ; radikal bir karar alarak , bilgi içerikli hayli hacimli bir bölümü gözardı etmeleri önemli bir etken .
Bir sinema filmine hizmet etmeyecek unsurların titizlikle ayıklandığını , romanı hiç okumadan filmi izleyenlerin bu nedenle hiç bir eksiklik hissetmeyeceklerini söyleyebiliriz .
Filmde tıpkı romanda olduğu gibi , bir gazeteci ' Mikael ' ile ' yaralarını yeraltındaki ilaçlarla besleyen ' genç bir araştırmacı kadının rehberliğinde öyküye dalıyoruz .
40 yıl önce işlenmiş gizemli bir cinayeti aydınlatmaya çalışan iki karakterin , kişisel sorunları , önceleri , sonraları onları yakınlaştırıyor .
Seyirci de sonraları bu karakterlere yakınlaşıyor .
Mikail , zengin bir yatırımcının dolandırıcılığını ortaya çıkaracakken haber kaynakları tarafından satılan bir gazeteci .
Mikael’in de yüreği yaralı ki - tanınmış İsveçli aktör Michael Nyqvist’in gözlerinden bunu rahatlıkla görebilirsiniz .
Lisbeth ise çocukluğu türlü eziyetle geçmiş , sosyal yardım yerine sosyal taciz gören bir genç kız .
Zekasını , bir araştırma şirketinde çalışarak gösteriyor ama şirkete değil vicdanına göre çalışıyor .
Mikael ve Lisbet’in ' yaralı ' olmaları dışında hiçbir benzerliği yok .
Bu iki zıt karakterin birlikte bir olay üzerinde çalışmaları , ' polisiye ' türünün ana damarlarından birini besliyor .
Yönetmen Oplev , iki karaktere de o kadar iyi çalışmış ki , Stockholm sokaklarından Hedeby adında köhne bir kasabaya giden yolda bile gözlerini bir an bile bu iki karakterinin üzerinden ayırmıyor .
Filmde romandaki bazı unsurların ayıklandığını söyledik .
Yeri gelmişken bir parantez açalım .
Filmin , cinayet muammasının çözülmesiyle ilgili hiç de önemli olmayan bir olaya yeterince geniş yer ayırdığının altını çizelim .
Lisbeth ile sosyal yardım görevlisi arasındaki sahneler bunlar .
Filmin en travmatik sahnelerinden birinin de bu bölümde olduğunu belirtelim .
Yönetmenin bu sahneleri , serinin ikinci ve üçüncü bölümündeki Lisbeth karakterine seyirciyi hazırlama çabası olarak görebiliriz ' Ejderha Dövmeli Kız'ın ilk yarısı aslında oldukça düşük tempolu .
Başarıya götüren yol ise , saf bir polisiye gerilim olarak işlememesi .
Önce Agatha Christie romanlarındaki gibi ' katil kim ' sorusu üzerine bir hava estiriyor , yeri geldiğinde bir seri katil avına evriliyor , yeri geldiğindeyse ciddi bir toplum eleştirisine dönüşüyor .
Bu nedenle ' tür'ün envai çeşit rengine birden sahip olmak gibi hayli nitelikli bir yapısı var hikayenin .
Filmi izlerken , İsveç’in ne kadar ' sinematografik ' bir ülke olduğunu da görebileceksiniz .
Büyük bir şehirde yaşamanın tehlikelerinden , gözden ırak bir kasabanın ürkütücü sakinliğinin nasıl bir soğukluk yarattığına tanıklık edeceksiniz .
' Ejderha Dövmeli Kız'ın , bir kaç katmandan oluşan finaliyle , yakında vizyon tarihi açıklanacak ikinci filmin başına bağlandığını rahatlıkla tahmin edebiliriz .
1979 doğumlu Noomi Rapace’in etiyle kemiğiyle , dövmesi ve burnundaki halkalarla hayat verdiği Lisbeth karakterini daha yakından tanıma şansı da verecek devam filmleri .
Şimdilik bize kalansa , keşfedilmeyi bekleyen yenilikçi bir polisiye , İsveç usulü bir polisiye başyapıtı .
