Kim Ki - duk'un Türkiye'de gösterime giren ilk filmi , bu yaşam formlarında en önemlisinin iyi bir yüreğe sahiplik ile aşk olduğunu , yalın bir dille ve sinemanın etki gücünün hakkını vererek anlattığı , 2004 yapımı " Boş Evdi ( Bin - jip ) . Daha sonra , "
Fedakar Kız " ( Samaria , 2004 ) ; "
Yay " ( Hwal , 2005 ) ; "
Zaman " ( Shi gan , 2006 ) ; "
Nefes " ( Soom , 2007 ) ve son olarak da , zaman - mekân - insan - doğa ve doğaüstünün birbirine - sanki - görünmez bir iple bağlı olduğuna , tutku ve sadakate dair "
Rüya " ( Bi - mong , 2008 ) , ona dair bir hayran kitlesi oluşturdu . 2011'de film kariyerine bir bakış içeren belgeseli "
Arirang " dan sonra karşımıza geldiği 8.filmi "
Acı " ( Pieta ) , üç yıl aradan sonra çektiği ikinci kurmaca film ( diğeri " Amen " ) . "
Acı " nın yönetmen açısından değeri , bana göre , Kim Ki - duk'un ruhsal tekâmül sürecinde bir kademe daha ' yükseldiğinin ' işareti olması . Çünkü hiç sinema eğitimi almadan , kendine özgü sinemasını kurmayı başaran , hikâyelerinin simgesel ve değişmeceli yapısını , sade üslubunun içine zarifçe nüfuz ettiren Kim Ki - duk , insana dair en kutsal ve tehlikeli bölgeye girme cesaretini göstermiş bulunuyor : Annelik ! Filmlerine genel olarak baktığımızda , insan ruhunun onulmaz acılarına temas etmeye çalıştığını söylemek olası . Anne olmak ise , sevginin ve acı çekmenin son noktası . İçinde oluşup gelişmeye başlayan canlıyla birlikte tüm kimyası değişen annenin , evladıyla hayat boyu sürecek ilişkisini simgeleyen göbek bağı kesilse de , ruhsal bağı asla kesilmeyecektir . Onu kaybetmenin acısı da , hiç bir acıyla kıyas kabul etmez . Aynı şekilde , özellikle fiziksel anlamda güçlü görünseler de , erkek evlatların anneleri karşısındaki kırılganlıkları ve bağlılıkları , onları kaybettiklerinde duydukları acıyı katlanılamaz yapar . Anneleri onların ilk aşkı değil midir zaten ( Oidipus kompleksi ) ? "
Acı " , esas olarak ve sürprizini saklayarak , bu ilişkinin özüne iniyor . Genç adam Gang - Do ( Lee Jung - Jin ) , küçük esnafa musallat olmuş tefecilerin tahsilât elemanı . Gaddar , yüreğinde en ufak sevgi pırıltısı olmayan . Yatakta yarı uykulu kendisini tatmin edebilen , başkasıyla tensel temas kurmayan / kuramayan bir kimsesiz ! Borcunu ödeyemeyenleri sakat bırakıp sigorta tazminatlarına el koyuyor . Acıdır ki , sakatlayıp dilenciliğe düşürdüğü çoğu adam , kendisi gibi genç ; karıları , çocukları , anneleri olan genç adamlar . Onları sakatlarken bir tür kıskançlık da duyuyor olabilir . Ve şimdi , onu 30 yıl önce terk etmiş annesi Mi - Son ( Min - soo Jo ) çıkagelerek onu kazanmaya çalışacaktır . Gang - Do'nun yaşamında ilk kez gördüğü annesine karşı buz gibi , hatta bir ara sertleşen tepkisi , kadının sabır , direnç , inat ve sıcaklığıyla erimeye başlıyor . Kim Ki - duk , öyküsünü kefaret ve intikam üzerinden geliştirirken , yaman bir sürpriz hazırlıyor . Bu sürprizle daire tamamlandığında , geriye hiç bir boşluk kalmıyor ; film bütünsel olarak da , sağlam bir psikolojik zemin üzerine oturuyor . Bu nedenle de duygusunu seyirciye iletiyor : Yoksul kalmanın , üşümenin , acı çekmenin , hem fiziksel , hem de ruhsal anlamda nasıl olduğunu - neredeyse - duyumsuyorsunuz . Neden bunu duyumsamamızı istiyor peki ? "
Boş Oda " için söylediğimi yineleyeyim : Bu yaşam formlarında iyi bir yüreğe sahip olmanın nasıl önemli ve değerli olduğunu anımsatmak için .
