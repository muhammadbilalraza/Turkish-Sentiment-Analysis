No ,  Jackie ve Ema gibi filmleri bulunan Pablo Larrain ellerinden çıkma Spencer çok dar bir zamanda Diana’nın Prens Charles ile olan evliliğinin artık hükümsüz olduğu günlere odaklanıyor .
Diana çocukluğumuzun kahramanı olmuş , mahcup ve mutsuz olduğunu belli eden tavırlarıyla hepimizin gönüllerinde yer etmeyi başarmış , farklı bir prenses modeliydi .
Ölümü de aynı oranda üzücü olan Prenses Diana , arkasında bir sır perdesi barındıran ölümüyle hep bir merak unsuruydu !
Film Diana’nın evlenmeden önceki soyadı olan Spencer’ı gündeme taşıyor ve onu bu çalkantılı hayatın dışına çıkarmayı hedefliyor ama aslında tam tersini yapıyor .
Bir Noel kutlamasının arka planında , bizi Prenses Diana’nın yaşadığı ikilem , bunalım , mutsuzluk ve depresyon duygusuyla baş başa bırakıyor .
Filmi izlerken mutsuz prensesin bu denli mutsuz olduğunu bilmediğimi fark ettim .
Ve arkasından Diana bu döneminin bu denli açık bir şekilde ortaya konmasını ister miydi diye düşündüm !
Çok özel anlar , sonuna gelinmiş , taşmış hatta bitmiş duyguların izinde artık var olamayan , yapamayan bir kadının , evliliğinin ilk yıllarında tetiklenen blumia hastalığıyla dışavurum yöntemi …
Senaryosunu Oscar adaylığı da bulunan Steven Knight’ın kaleme aldığı film ; yoğun bir aristokrat baskı altında , tüm hayatı planlanan ve bu planlı hayatı yaşaması için zorlanan Diana’nın nadir mutlu anlarını da es geçmiyor .
Oğulları Henry ve William ile birlikte oldukları anlar , mutfaktaki baş aşçı ve hayali mi gerçek mi olduğuna karar veremediğimiz kadın yardımcısıyla geçirdiği kısa anlar .
Onun dışında kendini mutsuz eden , tahakküm kuran herkesten kaçıyor Diana , odaya kapanıyor ve kusuyor .
Prens Charles ile dillere destan bir düğünle evlenen ama Charles’ın sevgilisi Camilla’dan vazgeçmemesi üzerine ilk yıllardan beri çektiği mutsuzluğun son demlerini içiriyor film bize !
Filmin soğuk havası , uzun koridorların sıkça kullanılması , daha çok karanlık bir atmosfer filmi izlenimi yaratıyor . 
Kristen Stewart Spencer
Gelelim Diana rolünün emanet edildiği Kristen Stewart’a .
Oscar ödülü kesin gözüyle bakılan Stewart’ın kelimeleri yutması , hızlı hızlı konuşması Diana bu kadar hızlı mı konuşuyordu dedirtti bana .
Birkaç ses kaydına ulaştım ama bu kadar hızlı konuşmadığını fark ettim .
Belki de Diana’nın içine düştüğü ruh halini aktarmak için hızlı ve kesik bir konuşma stili uygulamış Stewart .
Ve tabii ki kocaman , kasvetli ve soğuk olduğu tekrarlanan evin yalnızlığı altında ezilip kalmış Diana’nın ruh halini gayet iyi bir şekilde ortaya çıkarmış .
Bir Spencer olarak geldiği sarayda Galler Prensesi Leydi Diana olarak anılan , ama bu yeni girdiği ortama uyum sağlamak için izin isteyen ve sonrasında yaşadığı olayların yükü altında aslında bir Spencer olarak kalmayı hayal edip babasının bir korkuluk üzerindeki eskimiş ceketine ( onun yerine kendi giysilerini takıyor , adeta eski günlerin özlemini çeken bir kadın olduğu vurgusu ve elinden alınmış bir hayatın sabit duruşu ) sahip çıkan bir kadının peşinde biz de o kasvetli koridorları adımladık .
Diana’nın ruh haline karışan 1. Elizabeth’in annesi Anne Boleyn’le benzer bir ruh hali ve yaşam hikayesi olduğu üzerine bir çağrışım yapılan film , ölümünün üzerinde de sır perdesi barındıran , herkesin kraliyet ailesinden çok ilgi gösterdiği acılı bir hayatı , birkaç günlük sancılı bir süreçle önümüze getiriyor .
Neyse ki sonunda nadir anlardan biri olduğunu anladığımız bir mutluluk barındırıyor .
Arabayla yollara düşüp çocuklarıyla bir bankın üzerinde bir şeyler atıştırmak …
İki Oscar adaylığı bulunan film Diana’yı bir kez daha anmak için iyi bir fırsat .
Mutsuzlukla çevrilmiş yılların en üst patlaması sayılabilecek , bir karar verme aşamasının en sancılı anlarına tanıklık ettiğimiz film karakterle iyi bir özdeşlik sağlıyor .
Bu da onu güçlü kılıyor !
