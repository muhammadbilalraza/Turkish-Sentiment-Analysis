Sivilceler , ilk aşkların müthiş acısı , ait olamama duygusu , geleceğin belirsizliği .
Bunlar benim 17'im ve şu an olmak istediğim kişiyim .
O yüzden geriye bakmak mı ?
Aman uzak olsun .
Ama kimilerimiz de vardır ki , lise yılları cennete dönüşmüştür ve bunlardan bazıları da geçmişte sıkışıp kalmıştır .
Çünkü onlar o güzel günlerin üzerine bir daha bir şey ekleyememişlerdir , ya da buna inanıyorlardır .
Mike da 37'sine gelmiştir .
Lisede basketbol takımının yıldızıyken tüm hayallerinden onun için vazgeçtiği aşkı onu terk etmek üzeredir ve çocuklarıyla olan mesafe gitgide büyümektedir .
Üstüne üstlük 16 yıldır çalıştığı işyerinde beklediği terfiyi iki ay önce işe başlayan bir çıtır almıştır .
Evden de atılınca kalacak yeri olmadığından süper uçuk arkadaşında yaşamak zorunda kalan Mike , anlaşılacağı tam anlamıyla diptedir .
Oysaki mutlu günleri bir fotoğrafta sıkışıp kalmıştır .
Mike geçmişine geri dönüp her şeyi baştan ' ' doğru ' ' yaşamak isterken biri ona bu dönüş için yardım edecektir .
Artık o , 17 yaşındaki haline geri dönecektir .
Bu film öncesinde Keşke 30 Olsam ( 13 Going On 30 ) dedik , daha öncesinde Tom Hanks'le Big filminde küçük bir çocuğun bir dileğiyle 30 yaşında bir vücuda hapsolmasını seyrettik .
Bu büyüme sendromları sonrasında son film 17 Yeniden ile 17 yaşına geri dönüş de gerçekleşti .
Filmin en büyük numarasından konuşmaya başlamak gerekirse bu Zac Efron'dur .
High School Musical TV serisinden tanıdığımız , ardından Hairspray'de izlediğimiz 21 yaşındaki bu çocuğun enerjisiyle biz kadınların çoğunu ekrana kilitlediği kesin .
Aslında Zac ve Alacakaranlık'ın kahramanı Robert Pattinson bence çekicilik kavramına başka bir anlam getirdiler .
Zac eğlenceli cool karakteriyle , Robert baştan aşağı cool tavırlarıyla ikon haline gelseler de ikisinin ortak sivrildiği nokta yaşadıkları enerji patlamasını bize yansıtmaları .
Tamam , zaman zaman dövecekmiş gibi bakıyorlar ama muhtemelen onların bu güç ve canlılık gösterisi bizim için asıl tahrik unsuru .
Bu konudan kalın bir kitap oluşturulur düşüncesiyle uzatmadan burada kesiyorum .
Zac Efron ' un enerjisinin yanı sıra bu performansında ergen vücuduna hapsolmuş 37 yaşındaki bir adamın ruhunu da gayet başarılı yansıttığını eklemek gerek .
Onun dışında karakterler tamamen karikatürize edilmiş .
Elfçe konuşan bir okul müdürü de var , büyümeyi ve toplumla uyumlu olmayı reddeden bir ' ' süper gig ' ' de .
Mike'ın 17'sine dönüşünü sağlayan ruhani rehberi bile , bu rol için oluşturulmuş genel tiplemeye bire bir uygun .
Aklınızda ben söylemeden önce beyaz sakallı bir dede oluştuğuna eminim .
Ama filmin duygusal noktalarında başkarakterlerde derinliğe giden bir hissiyat oluşuyor .
Bu noktada pek de akıl almayacak bir konu olarak bir vücudun 20 yaş gençleşmesinin hikayesi bize de dokunuyor .
Aslında ( ki tahmin edersiniz ) filmin tartıştığı , suya sabuna dokunan bir tarafı yok .
Fazladan gülelim diye gereksiz uzatılan sahneleri de zaman zaman insanı daraltıyor .
Ama genel olarak eğlenceli zaman geçirmek için bu film doğru tercihtir , özellikle kızlar için .
Gerçi bu filmden zevk alan yaşını başını almış adamlara da rastladım .
Sonuç itibariyle birçoğumuz 17 olduk ya da olacağız .
Ve elindekinin değerini bileceksin .
Bu film bu mesajı açısından insanların geçmişini ve bulunduğu noktayı düşündürüyor .
Ya da yaşı daha küçükse geleceğini doğru çizmenin önemini hatırlatıyor .
Hele Zac Efron'un performansı ve komik unsurlarıyla film pamuk şeker tadında pembe bir hikaye olup karşımıza çıkıyor .
