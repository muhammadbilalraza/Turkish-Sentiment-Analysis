Robinson Crusoe ve Cuma’nın maceralarını bilmeyen ( okumayan , seyretmeyen ) yoktur .
Romandan en bağımsız ve komik uyarlama ise sanırım Gürcan Yurt’un 1996 yılında L - Manyak dergisinde çizdiği halidir .
Robinson ve Cuma’yı ıssız bir adaya düşmüş , kadın düşkünü , tembel ve üçkağıtçı iki adi karakter olarak tasvirleyen bu çizgi roman film olmaya çok yakışıyordu .
Gürcan Yurt , kahramanlarını yine kendi elleriyle ete kemiğe büründürdü ve serinin 6. Kitabı olarak yayınlanan “Domelya ve Yalarin Aşkı” film oldu .
Gürcan Yurt ve ekibi istedikleri ıssız adaya konuşmak için kalkıp Küba’ya gittiler ve filmi orada çektiler .
Peki , bu iş Antalya’da olmaz mıydı ?
Olurdu belki ama bence ekip çizgi romanı görselleştirme konusunda oldukça iyi iş çıkarmış .
Robinson ve Cuma’nın adası tamda okuduğumuz çizgi dizilerdeki gibi …
Fransızların Asteriks filmlerinde başardığı türden özenli bir mekan çalışması yapılmış ki bu bile Robinson Crusoe & Cuma filmini diğer “hap yap para kap” gişe komedilerinden ayırıyor .
Doğal olarak bir ıssız ada castı pek fazla insandan oluşmuyor , bu da bütçeyi oyunculara harcayıp yalandan bir iş yapmak zaafının önüne geçmiş .
Robinson rolünde Serhat Kılıç ,  Cuma’da ise John Nyambi rollerine cuk oturmuşlar , Serhat Kılıç bildiğimiz gibi kendi başarılı oyununu oynuyor ancak John Nyambi’nin mimik , jest ve replikleri , şive komedisine bayılan Türk sinema seyircisini oldukça eğlendirecektir .
Bu sempatik oyuncu bir sürü sekansta kadrajda olan herkesin önüne geçerek ilgiyi üzerine topluyor .
Donelya ve Yanarin’in ( kızların ismi filmde masumlaştırılmış ) babaları Bay Viktor rolündeki Beyti Engin de kendi rolünün hakkını veriyor .
Ulan İstanbul dizisinden beri takibimde olan , komedi potansiyeli yüksek , çok yetenekli bir oyuncu …
Bu kadar övgüden sonra biraz da eleştirelim ; çizgi romanları okuyan hatta çoğu kitabı arşivinde saklayan biri olarak filmi çok masum buldum .
Küfür komedisinin dışında Robinson ve Cuma’nın maceraları cinsel yönden de uyaranlar içerir ancak DVD ve TV hakları gözetilmiş olacak ki bir yetişkin çizgi romanı olan Robinson Crusoe & Cuma , sinemada ergenlerin dahi izleyebileceği kadar zararsız bir seyirliğe dönüşüyor .
Yanarin ve Donelya için yapılan oyuncu seçimlerinden de anlaşılacağı üzere …
Açıkçası Survivor yarışmasında bile daha fazla bikini , göğüs ve bacak görebilirsiniz .
Cümleyi doğru kurdum mu bilemiyorum , bir filmin elbette bunlara ihtiyacı yok ancak çizgi romanda gördüklerini filmde de arıyor insan …
Sonuç olarak , Robinson Crusoe & Cuma filmi herkesin seyredebileceği , keyifli bir iş …
Hele ıssız bir adada geçen son iki yerli film olan Recep İvedik 4 ve Çılgın Dersane :  Ada filmlerini düşününce …
Gürcan Yurt yönetmenliğe alışmış , sakın ilk sinema filmi olan Destere’yi ölçü alarak bu film hakkında karar vermeyin , çok daha olmuş bir işle çıkıyor bu kez karşımıza …
Filmin vizyon tarihinin gişesini kötü etkileyeceğini düşünüyorum ancak bu hafta hangi filmi izlesek diye düşünenler , özellikle gençler bu filmi kaçırmasın .
Filmi izledikten sonra da bu ‘kirli , çürük ve adi’ ikilinin asıl potansiyelini görmek için kitaplarını alıp okumanızı şiddetle tavsiye ederim .
İyi seyirler … murattolga@gmail.com
