Tüm zamanların en sevilen çizgi kahramanlarından Örümcek Adam , iki yıllık aradan sonra yeni macerası ile karşımızda .
Bu film , ilkine göre hem çok daha iyi , hem çok iyi bir ikinci film , hem de tekil olarak çok başarılı bir macera filmi .
Serinin ilk filmini izledikten sonra yönetmen Sam Raimi başta olmak üzere bir çok nokta ile ilgili eleştirilerimizi sıralamış , ama ikinci filme umutla baktığımızı belirtmiştik .
Doğrusu Örümcek Adam 2 umduğumuzdan daha iyi , hedefi 12'den vuruyor .
İlk filme göre ne değişti diye soracak olursanız , yanıt " herşey " olur .
Belli ki , Raimi ve ekibi , ilk filmdeki hatalarından gerekli dersleri almış .
Gizli Pencere'yi çektiği için izin isteyen David Koepp'in yerine Oscarlı senarist Alvin Sargent'in getirilmesi , en önemli kazanımlardan biri olmuş , maya tutmuş .
Bu seferki macerada , çok daha sağlam bir dramatik yapı , daha iyi çizilmiş bir kötü adam ve güzel espriler var .
Peter Parker , sahip olduğu süper gücün aynı zamande bir lanet olduğunu iyice anlıyor , gündelik hayatını sürdüremez hale geldiği için seçim yapması gerekiyor .
Parker , ilk filme damgasını vuran " büyük güç büyük sorumluluk gerektirir " sözüne isyan ediyor ve " seçim " yapıyor .
Ama tıpkı çizgi romanda olduğu gibi durum kötüyken daha kötüye gidiyor .
Ana karakter gibi diğer kilit karakterlerde de gelişim var .
Gerçek kimliğini bir türlü açıklayamadığı Mary Jane , Manhattan'da bir tiyatro oyununda rol alıyor ve ünlü oluyor .
Mary Jane , Peter Parker'den istediği sözü bir türlü duyamadığı için bir başkası ile evlenmeye hazırlanıyor .
May Teyze'nin hem ruh hem de maddi olarak çöküşü , dramatik yapının artılarından biri .
May Teyze'nin rolü artırılarak , bir bakıma , Peter Parker'ın yaptığı seçimin , yani süper - kahramanlığa veda edişinin yükü artırılıyor .
Filmin kötü ( leşen ) adamı Dr .
Otto Octavius , bilim insanlığı ve kadın ruhundan anlama gibi iki önemli özelliği birleştirerek Parker'ın hayranlığını kazanıyor .
Sonra , ihtiras adı verilen pek insanca dürtüsüne yenilerek , başrolüne kendisini yerleştirdiği büyük bir kabus yaratıyor .
İlk filmde Yeşil Cin'e dönüşen Norman Osbourne'ın oğlu Harry'nin Örümcek Adam'a öfkesi giderek büyüyor .
Harry'nin öfkesi , babasını öldüren süper kahramanın fotoğraflarını çektiği halde yerini söylemediği için Peter Parker'a yöneliyor .
Harry'nin Peter'ı tokatladığı sahne çok iyi , bu film için bile .
Raimi , ilk filmde yaşanan felaketin ardından mükemmel hale getirilen görsel efektleri , başarı ile filmine yerleştirmiş .
Örümcek Adam'ın uçtuğu sahnelerde , New York gökdelenlerinin gerçek fotoğrafları kullanılmış ve bunlar efektin arka planına yapıştırılmış .
Oysa ilk filmde görsel efektler fizik kurallarını alt üst ettiği gibi kent de New York'tan çok ballı çöreğe benziyordu .
Dahası , Dr .
Ock ile Örümcek Adam arasında saat kulesinde başlayıp trende devam eden kavga sekansı , efektlere ne kadar emek verildiğinin göstergesi ; imkansız bir çekim .
Raimi , mavi perdeye oynayan oyuncuları yönetirken bu kez kamerasını daha doğru yerlere koymuş .
Böyle olunca da aksiyon sahnelerinde beynin görmek istediği devamlılık sağlanmış .
Raimi , ilk filme göre kesinlikle daha formda .
May Teyze ile Peter'ın masada etrafındaki kompozisyonları , kullandığı geniş açı sayesinde nihayet çizgi romandaki çerçevelere benzemiş .
Dr .
Ock'un New York sokaklarındaki çekimleri de çok estetize , özellikle yandan bakışları .
Tüm bu artıların yanında , filmden alınan keyfi artıran başka etmenler de var .
Peter'ın Örümcek Adam kostümü içindeyken halkın arasında yaşadığı durum komedileri ve kuşkusuz asabi gazete patronu J. Jonah Jameson , filme dinamizm katıyor .
Çizgi romanı okumamış olsanız bile , J. K. Simmons adlı bu aktörü izlemeye doyamayacaksınız .
Oyunculuklara geçmişken hemen söyleyelim , başrol oyuncuları cephesinde değişen bir şey yok .
Tobey Maguire , sağolsun , yine koca filmi aynı yüz ifadesi ile oynamış .
Kimi iyimser eleştirmenlerce oyunculuğu minimalist bulunan Maguire için söylenecek tek şey , sevimliliği sayesinde paçayı bir kez daha kurtarmış olduğu .
Tepki göstermesi gereken sahnelerde gözlerini kırpmadan öylece bakakalıyor ve siz de ona bakakalıyorsunuz .
Bu böyle tüm film boyunca sürüp gidiyor .
Ama ilk filmle ilgili yazımızda dediğimiz gibi , tüm eleştirilerimize rağmen Maguire , bu rol için o kadar da kötü bir seçim değil .
Çünkü süper kahramanın henüz emekleme dönemini canlandırıyor ve sevimliliği sayesinde seyircide antipati değil empati uyandırıyor .
Sevdiğini söyleyemediği sevgilisi Mary Jane rolünde ise , fettan bakışlarıyla bir kez daha Kirsten Dunst var .
İkisi arasındaki kimyanın zayıflığı yüzünden ikinci filmde başka bir aktris sahne alsa , kimse itiraz etmezdi herhalde .
Örneğin , son dönemdeki en tuttuğum genç oyunculardan Julia Stiles , bu rolde daha inandırıcı olabilirdi .
Zira Maguire , 7 yaş büyük olmasına rağmen çocuksu ifadesi nedeni ile Dunst'tan daha küçük duruyor .
Ve kötü adam .
Deneyimli aktör Alfred Molina , ürkütücü görüntüsünün arkasına sığınmayıp kalın ses tonunu da kullanarak perdedeki etkisini artırmış .
Kötü adamın ilk başta Peter ile sıcak diyalog kurması , ilk filmde de denenmiş bir anlatım tekniği .
Ama , kötü adamın Parker açısından " baba figürü " oluşturma alt metni , yine iyi işlenememiş .
Kafaya takılan hiç mi bir şey yok .
Var tabii .
Dr .
Ock , Örümcek Adam'ın yerini bilebilecek tek kişi olan Peter Parker'a , restoranın penceresinden koca otomobili fırlatırken ne düşünüyordu acaba ?
Ya finalde , Mary Jane'in Peter'a yönelttiği , " hadi kaplanım git hakla onları " repliği ?
İkinci filmin çok daha iyi repliklere ve olay akışına sahip olmasının yanında , yer yer yükselen bir duygusallığa sahip olduğunu da belirtelim .
Onlarca yıllık çizgi roman serisinden akıllarda kalan tüm beklentilerin neredeyse yerine getirildiği , ne anlatım ne de teknik bakımdan aksamayan bir film .
Daha akıllı , daha hızlı ve daha heyecanlı .
Kaçırılmaması gereken bir yaz eğlencesi .
