Bundan tam 20 yıl önceydi .
Sevimli bir Fransız polisiye komedisi olan Taxi serisinin ilk filmiyle karşılaştığımızda Uber daha fikir aşamasında bile değildi .
Film Fransa’da ve Dünyanın geri kalanında çok sevilince geçen 20 yılda 5 filmlik bir seriye dönüştü .
Her bölümde gösterilen bazı ünlüler ve dozu artan maskaralığa rağmen Taxi filmleri bir başka gaza basmalı seri olan Hızlı ve Öfkeli gibi beklenti yaratan bir sinema olayı değil .  
Taxi’nin , yapımcısı Luc Besson’un ellerinde 3. filmden sonra iyice franchise bir işe dönüştüğünü ve hala ilk filmin kaymağını yediğini düşünüyorum .
Serinin kemikleşmiş bir hayran kitlesi de yok değil ve bunu büyük oranda Fransız araba dublörlerinin seriye güç katan çabasına borçlu . 
Serinin şimdilik son filmi olan Taxi 5 , Komiser Gibert rolüyle ikonlaşmış Bernard Farcy dışında oyuncu kadrosunun değiştiği ve bu yüzden de her şeyi boş verip aksiyona abanan bir film .
Evet , o asla gülmediğim tuhaf Fransız mizahı bolca üretiliyor ancak Hızlı ve Öfkeli filmlerinin tüm arabalı işlere bir ayar verdiği ortada .
Taxi 5 de bu duruma fena bozulmuş ve yapımcıların Fransız milliyetçiliğiyle gaza gelerek verdikleri bir cevap gibi …
Arabalı sahnelere biraz abartarak da olsa yüklendikleri ve temiz bir iş çıkardıkları ortada ama şu her şeyi Fransız usulü sulandırma merakından vazgeçemediler gitti . 
Filme emek veren ekibin ¨Dünyanın en iyi araba dublörleri bizde¨ havasını atmak için çektikleri sekansları izlemenin tadına doyum olmuyor ancak filmin önü - arkası bu sekanslara dolgu yapmaktan ibaret ki bu da Taxi 5’i , serinin herhangi bir filmi yapıyor .
Açıkçası gözüm bu seriyle özdeşleşmiş Samy Naceri’yi aramadı değil .
Vin Diesel’siz Hızlı ve Öfkeli , Samy Naceri’siz Taxi olmaz diyordum ama onun başrolündeki seri 4. Filmle yakıtını tamamen tüketmiş gibi görünüyordu .  
5. Filmle gürültülü bir başlangıç yapmak ve gazı köklemek isteyen yapımcılar filmin başrolüne arabanın kendisini koymaya karar vermişler ki Avrupa filmlerinde araç karakterler sık sık karşımıza çıkar .
Mesela Hızlı ve Öfkeli serisinde Vin’in aracı dışında pek ironik bir vasıta yoktur .
Bütün seri onlarca pahalı aracın parçalanmasından ibarettir ama Taxi öyle yapmıyor ve 2006 model modifiyeli bir Peugeot 407’yi , araç değil onu kullananlar geçici diyerek filmin baş karakteri yapıyor .
Gerçi bir zamanlar Hollywood'un da bir Herbie'si vardı ama Amerikalıların tüketim çılgınlığı filmlerine yansıyor .
Cana geleceğine mala gelsin lafını fazla ciddiye aldıkları ortada . 
Taxi 5 üzerine çok kalem oynatılacak bir film değil , derin alt metin analizleri yapmaya gerek bırakmıyor .
Amacı belli ; eğlendirmek .
Bunu da başardığını düşünüyorum ama altını çizmeliyim ki ilk Taxi filminden sonra en çok eğlendiğim bölüm bu oldu .
4. film yüzünden seriden tamamen soğumuştum ancak yeni cast'la bile ¨bu iş olmuş diyebiliyorum .
Filmin kitlesi hızlı araba takibi sahnelerini izlemeyi sevenlerden oluşuyor ve tıpkı Hong Kong mamulu 80’ler dövüş filmlerinde olduğu gibi bahaneden bir hikayesi var .
O filmlerdeki amaç bir an önce dövüş sekanslarına geçmekti .
Burada da seyirciye adrenalin yüklemesi yapacak takip sekansları için bir bahane yaratılmış ve gerçekten bu konuda iyiler .
Hollywood hiçbir zaman Fransız araba aksiyonunlarının heyecanlandırma seviyesine ulaşamadı .
Gerçek tehlike , gerçek keyif . 
Uzun lafın kısası ; eğer kafanızı boşaltacak bir film arıyorsanız , egzoz kokusundan rahatsız olmuyor ve Fransız mizahına gülebiliyorsanız Taxi 5 harika bir seçim olabilir .
Hele de rekor sayıda filmin gösterime girdiği ama neredeyse tümünün kötü olduğu bir vizyon haftasında …
Salona bunu bilerek girin ve kemerlerinizi bağlamayı unutmayın .
İyi seyirler …
