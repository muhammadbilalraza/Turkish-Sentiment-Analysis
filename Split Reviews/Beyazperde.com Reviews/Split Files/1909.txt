Masallar dünyası o kadar fantastik ve o kadar başka konulara evrilmeye müsait ki adeta senaristlerin elinde oyuncak oldu diyebiliriz .
Masallarla klasik haliyle ilgilenenler olduğu kadar ‘masallar dünyasında ne yapabilirim’ kafasıyla cirit atanlar da çoğunlukta .
Into the Woods / Sihirli Orman ünlü yönetmen Rob Marshall’ın sihirli ellerinde ormanın karanlık atmosferinde geçen keyifli bir müzikale dönüşmüş .
Filmin farkı elbette ki senaryosunda .
Birçok masal kahramanını aynı hikayede , bir sonuca ulaşmak için çabalar halde görünce filmi daha da ilgiyle izler hale geliyorsunuz .
Filmin bir diğer ayrıntısı da olayların neredeyse çoğunluğunun ormanda geçmesi , o yüzden karanlık atmosfere sahip ormanın bir nevi sihirli bir güce dönüşmesine de olanak tanıyor .
Hikayede kimler yok ki , Grimm Kardeşlerin masal kahramanları olan Kırmızı Başlıklı Kız , Sinderella ve  Rapunzel bu hikayenin hem kadın hem de hikayeye yön veren kahramanları diyebiliriz ama film en çok Külkedisi / Sindrella’ya açılım getiriyor ve onu zengin / fakir hayat sorgulamasında tam ortada bırakıyor , ondan kendi ayakları üzerinde durmak isteyen özgür bir kız yaratıyor .
Hoş prens de o kadar tutkulu değil bu masal da .
Ormanın sihrine fazlaca kaptırıp fırıncının güzel karısına göz koyuyor vs …
Bir de Jack ve Fasulye Sırığı masalı var ki onun da filme bir hayli katkısı var .
Tabii filmin asıl hikayesi bir cadı tarafından lanetlenen fırıncı ve karısının çocuk sahibi olmak isteme hikayesiyle başlıyor .
Laneti bozmak için cadının istediklerini yerine getirmeye çalışan çiftin yolu bizim masal kahramanlarıyla kesişiyor elbet .
Kırmızı Başlıklı Kız’ın pelerini , Rapunzel’in saçları ve Külkedisi’nin saf altından ayakkabıları fırıncı ve karısının ele geçirmek zorunda oldukları malzemeler .
Tabii bir de Jack’in süt beyazı ineği var !
Fırıncı ve karısı bu malzemelerin peşinde helak olurken , kahramanlarımız da klasik hikayelerini yaşamaya devam ediyor .
Yani Kırmızı Başlıklı Kız ve büyükannesinin kurtla olan imtihanı , kuleye kapatılan Rapunzel’in halat saçları ve Sindrella’nın prense yol gösterecek tek ayakkabısı …
Tabii hikayede gökyüzüne kadar ulaşan sihirli fasulyeler , oradan gökyüzüne inen dev gibi yan ama hikayeyi sürükleyecek karakterler de mevcut .
Rapunzel hikayeyi en seri şekilde terk eden karakter diyebiliriz .
Kötü cadının tek derdi de her zaman olduğu gibi gençleşmek tabii .
Filmin biraz uzun olmasının yanında rahatsız edici bir yanı yok , farklı masal kahramanlarının elbirliğiyle gayet de güzel ayağa kaldırılmış .
Sonundaki mesaj da herkesin birbirine sahip çıkması üzerine .
Kırmızı Başlıklı Kız ile annesini kaybedip yetim kalan Jack’e de fırıncı tarafından sahip çıkılıyor .
Film her ne kadar ormanda ( karanlık ve tekinsiz ) geçen bir hikaye sunsa da sonunda masalların çocuk dünyasına ait olduğunu da fısıldamayı ihmal etmiyor .
Belki büyükler ya da masal sevmeyen büyükler için fazla zorlama gelebilir ama eninde sonunda çocuk filmi havasına bürünüyor .
Karışık gibi görünse de naiflikten fazlaca uzaklaşmıyor .
Masal kahramanlarının öne çıkan özelliklerini bir amacın parçası yapıyor ki mesaj olsun izleyenlere !
İşin müzikal kısmına gelirsek filmin neredeyse yarıdan fazlası bu tatta !
Konuşmalar müzikale dönüşüyor , sonra normalleşiyor ama filme etkisi bir hayli fazla .
Ama sevilmeyeceğini düşünmüyorum .
Filmin uzunluğu da şundan kaynaklanıyor , film neredeyse iki farklı hikaye sunuyor gibi .
İlkinde cadının istediklerini elde etme ve mutlu sona ulaşma , ikincisinde de hikayenin yeni bir aksiyona kavuşma hali var .
Bu da filmi inişli çıkışlı bir duruma neredeyse bitmiş bir yerden tekrara ayağa kaldırmaya benziyor ki , bu yükseltmenin başarılı olduğunu söylemek mümkün .
Filmde Meryl Streep faktörü ve ormanın kurdu olarak az da olsa karşımıza çıkan Johnny Depp var .
Depp fantastik rollerin adamı kesinlikle , az ve öz bir tat katmış filme .
Sihirli Orman çeşitli masal kahramanlarından karma ve başka bir hikaye yaratmış ve ortak mekan olarak da ormana atmış onları .
Çocuk ruhuyla masalları sevenlere tavsiye edilir . twitter . com / BanuBozdemir
