Brian De Palma'nın son yapıtı " Mission To Mars - Görev Mars " şerefine uzaylıları başka gezegenlerden gelen tehdit olarak algılamayan ve öyle sunmayan filmlere bir göz atalım .
" E. T - The Extra Terrestrial "
( 1982 ) : Dünya sinema tarihinin en çok hasılat getiren filmlerinden biri olmasının yanında Steven Spielberg'in de en bilinen filmlerinden biri .
Araştırma için dünyaya gelen bir grup uzaylı bir arkadaşlarını burada unuturlar .
Uzaylı kısa zamanda Elliot adlı 10 yaşında bir çocukla arkadaşlık kurar .
Yaratık dünya yaşamını öğrenirken Elliot da gerçek arkadaşlığın ne olduğunu öğrenir .
Filmde tüm yetişkinler korkunç insanlar olarak portre edilirken çocuklar saf ve masum .
E. T'nin gezegenine " telefon " edeceğini belirttiği sahne ve çocukların kullandığı bisikletlerin havalanıp polis bariyerini aştıkları sahneler unutulmaz .
Uzaylılar bir çocuk boyunda , sıtma göbekli , uzun boyunlu , koca kafalı ve çok iyi .
" Close Encounters Of The Third Kind - Üçüncü Türden Yakınlaşmalar "
( 1977 ) : Yine Spielberg imzalı bir bilim kurgu filmi .
Bazı insanlar içlerinden gelen çağrıya uyarak bir uzay gemisinin ineceği yerde toplanmaya başlarlar .
Fakat ordu bölgeye kimseyi sokmamaktadır .
Olaylar gelişir .
Ünlü yönetmen Francois Truffaut'un filmde oynaması ve Richard Dreyfuss'un performansı filmin artıları arasında .
Uzaylılar ışıklar arasından hayal meyal seçilebiliyor .
İnsana benziyorlar ve yumuşak hatlara sahipler .
Tabii çok dostane yaratıklar aynı zamanda .
" Contact - Mesaj "
( 1997 ) : Konu hakkında çekilmiş en başarılı filmlerden biri .
Oscar'lı yönetmen Robert Zemeckis ve Pulitzer ödüllü Carl E. Sagan'ın birlikteliğinden ortaya çıkmış olağanüstü bir film .
Başrolde çok ama çok sevdiğimiz Jodie Foster'ın olması filme ayrı bir lezzet katıyor gerçekten .
Astronom rolündeki Foster uzaydan gelen bir sinyal yakalar ve bunun bir çeşit uzay kapısının planlarının şifreli aktarımı olduğunu çözer .
Makina yapılır fakat insanlığı bekleyen nedir ?
Yeni bir ırk , yeni bir medeniyet ?
Yoksa uzaylılar kapıyı kullanıp dünyayı mı istila edecektir ?
Jodie Foster'ın ilk sinyali yakaladığı sahne , uzay kapısının havaya uçtuğu kısım ve Foster'ın uzay atlayışı sonrası babası olarak karşısına çıkan uzaylıyla karşılaştığı sahne gerçekten nefes kesici .
İlk karşılaşmanın insanlar açısından korkutucu geçmemesi açısından o insanın sevdiği bir varlık olarak karşısına çıkması fikri gerçekten çok hoş .
Bu filmi ve kitabı gerçekten çok seviyorum .
Konuya önümüzdeki hafta devam edeceğiz .
