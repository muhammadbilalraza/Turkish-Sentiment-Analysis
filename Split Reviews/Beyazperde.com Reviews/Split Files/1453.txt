Cemal Şan'ın ' Sekiz Gün ' üçlemesinin ilk filmi " Zeynep " in üzerinden uzun zaman geçtikten sonra " Dilber " ve " Ali " bölümleri arka arkaya gösterime girdi .
Böylece üçleme festivallerden sonra seyirci gözünde de tamamlanmış oldu .
Çeşitli festivallerde gösterilip ödüller ( özellikle oyuncu ödülleri ) alan " Dilber'in Sekiz Günü " nü ayrı bir yere koyduğumuz bu üçlemenin son halkası olan " Ali'nin Sekiz Günü " , bizlere bir ' tutunamayan ' hikâyesi anlatırken , bir yandan da kahramanın ' kara sevda'yla olan teşvik - i mesaisini yansıtıyor .
Daha doğrusu yansıtmaya çalışıyor .
Serdar Orçin'in canlandırdığı ' bakkal Ali ' karakterini merkeze oturtan öykü , onun yalnızlığını vurguluyor önce .
Ardından mahalleye yeni taşınan güzel bir kadına olan platonik aşkının yansımaları giriyor devreye .
Onun için yeni bir heyecan anlamına gelen bu genç kadın , giderek kahramanın tekdüze dünyasını altüst eden bir işlev üstleniyor .
Öte yandan Ali'nin iletişim kurma özrünün getirdiği dezavantajları aşması da mümkün olmuyor , olamıyor .
Kadından gelen ' sinyaller'i değerlendirdiğindeyse bu kara sevdanın sarpa sarmasıyla yüz yüze kalıyor kahramanımız ( yani anti kahramanımız ) .
Bu hikâyenin bizlere anlattığı ' iletişimsizlik ' problemi , özellikle ' sıkışmış ' bir karakterin hezeyanlarıyla anlamlanıyor .
Anlamlanıyor diyoruz ama onun hayatla olan ' bağsızlık'ının açılımlarını yeterince derinleştiremiyor Cemal Şan'ın senaryosu .
Bu eksiklik , giderek hikâyeden de koparıyor ve bir türlü ilerlemeyen bir yapıyla buluşturuyor bizleri .
Ali'nin geçmişiyle ilgili minik ipuçları veren senaryo , bunları asıl öyküye yedirip değerlendirme konusunda da oldukça ' sıkıntılı ' bir görünüm sunuyor .
Serdar Orçin de yeteneklerini sergileyebileceği bir alan bulamıyor böylece .
Zeki Demirkubuz'un " Yazgı " sındaki karakterine benzer bir beden dili üzerinden hareket eden aktör , hikâyenin inandırıcılık zaafiyetinden epeyce bir zarar görüyor ve Ali'yi bir ' karakter ' olarak benimsememizi sağlayacak derinliğe ulaşamıyor .
Filmdeki uzun monoloğuyla oyunculuk adına meşakkatli bir işin altına giren ve buradan alnının akıyla çıkan Begüm Birgören ise sinemasal tatlar bırakmayı başarıyor damağımızda .
Ama ondan da daha fazlasını umuyor ama bulamıyoruz .
Yine de Cemal Şan'ı kısa süre içinde kotardığı üçlemesiyle takdir etmek gerek diye düşünüyoruz .
Birinci ve üçüncü bölümlerle vasatın altına düşen , ama ikinci halkayla üçlemenin şanını kurtaran senarist - yönetmen , günümüz Türkiye'sinin çeşitli toplum katmanlarındaki karakterlerin iletişim sorunları üzerine düşünüp tartışmayı getiren bir bütün üzerinden hareket ederek , sosyolojik bir saptamanın da yapılmasına ön ayak oluyor böylece .
Zeynep , Dilber ve Ali karakterlerinin birer ' simge ' haline gelebilmesi için elinden geleni yapıyor Cemal Şan , ama final aşamasında karşısına çıkardığı ' duvar'la da bu fırsatı tepmiş oluyor .
