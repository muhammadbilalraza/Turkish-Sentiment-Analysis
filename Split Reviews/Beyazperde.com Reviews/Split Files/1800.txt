Çakallarla Dans , 2010’da vizyona girmişti .
O zamana kadar Murat Şeker , ülkemizde sinemaya giden kesimin nabzını iyi tutabilen , filmlerine Yeşilçam tadı da katabilen , temiz işler yapan genç yetenek bir yönetmen olarak kendini göstermişti diğer filmleriyle .
Çakallarla Dans da ismiyle olsun , kadrosuyla olsun dikkat çekici idi şüphesiz , İlker Ayrık , Timur Acar , Murat Akkoyunlu ve Şevket Çoruh , hem tiyatrodan hem televizyondan tanınan , sevilen , saygı duyulan oyuncular , biraraya gelişlerinde de muhteşem bir kimya var .
Bir yönetmenin en büyük başarılarından ve artılarından biri kanımca birbirine kimyası uyan oyuncuları biraraya getirebilmek çünkü bazı filmlerde , teknik ya da hikayesel eksikler olsa da açığı kapatacak kadar önemli bir detay olabiliyor bu .
Bu dörtlü o kadar güzel bir “ekip” haline geldi ve ilk film vizyonda büyük başarı göstermese de kulaktan kulağa o kadar konuşuldu ki , ikinci filmi çekmek de bir nevi şart oldu .
Çakallarla Dans 2 , 2012 sonunda vizyona girdi ve ilkinden çok daha fazla gişe yaptı .
Hem samimi ve sıcak bir mahalle öyküsü hem de suçu da içine harmanlayan , temposu hiç düşmeyen absürt bir komedi Çakallarla Dans .
Yabancı örnekleri çok fazla bu türün , ama onlara çok da fazla öykünmüyor , bize ait , mahalle kültürüne ait öğeleri kullanmayı tercih ediyor yönetmen ve senarist , iyi de yapıyor .
Mizah bizim mizahımız , hafif küfürlü , hafif delikanlı , arkadaşlığa , bağlılığa odaklı , ama arabeske de kaçmayan , kıvamında bir “Türk” öykü bu 3 filmde de anlatılan .
Bilen bilir , ilk filmde de ikincisinde de ekibin başına gelmeyen kalmıyordu hatta ikinci filmde hapisin yolunu bile boylamışlardı , ne de olsa çakal bunlar , ama sürekli de " bu çakallık nereye kadar " sorgulamasındalar …
Son filmde kişisel gelişim kurslarına gittiğini görüyoruz ekibin , başlarını beladan uzak tutmak istiyorlar artık , “işimdeyim gücümdeyim” haline gelmek istiyorlar , paraları pulları yok ama düzgün işlerde çalışma gayretindeler , bir şekilde düzgün hayat peşindeler ama çok kısa sürüyor bu hayalleri .
Del Piyero Hikmet ( Murat Akkoyunlu ) vapurda tanıştığı dilsiz bir kıza bir görüşte aşık oluyor , kısa bir süre dünyanın en naif flörtünü yaşıyorlar ve Hikmet arkadaşlarından yardım istiyor : bu peri kızıyla evlenecektir ve kızın annesinin de ricasıyla sevdiği kadının ameliyat olmasını ve dilinin çözülmesini istemektedir , ama o kadar ameliyat parasını nereden bulacaklar ?
Eee , çakal bunlar , ne yapar eder bulurlar değil mi ?
Evet , yine başlarına iş açmak zorunda kalırlar ama bu kez çok ters köşeden yerler golleri !
Film başladığında , ilk 15 dakika hikaye bir savruluyor , adeta iki filmden sonra bu adamların ne yapıyor ne ediyor oldukları , hayatın ne noktasında olduklarını oturtmakta zorlanmış senarist , halbuki bağlanacak ve sonrasında akacak çok güzel noktalar bulmuşlar , o noktalara gelene kadar sarkıyor açıkçası hikaye , fakat filmin yarısına gelmeden bir anda kendinizi yine muhteşem bir tempoya kaptırmış gitmişken ve ağzınız açık gülerken buluyorsunuz .
Yine küfürle güldürme var , doğruya doğru , ama bu ekibe yakışan , basit ve ucuz kaçmayan , yerinde diyaloglar bunlar .
Sonlara doğru arabayla kovalama sahnelerinde kahkahaları patlattık doğrusu .
Murat Şeker ve Ali Tanrıverdi’nin en sevdiğim özelliği ise , kolay hazmedilebilir , bir dert anlatmayan , amacı keyiflendirmek olan komedi hikayeleri anlatsalar da beyazperdede , içine mutlaka gündemle ilgili unsurlar katıyor olmaları , hoşlarına gitmeyen durumlarla ilgili söyleyeceklerini , yaşadıklarımızın içindeki duruşlarını mizahın içine katarak belirtmeleri .
Filmde " trafodaki kedi " gibi mizahi dokundurmaların yanısıra " Ali İsmail Korkmaz parkı " nı göstermeleri gibi ince dokunuşlar vardı , gülerken gözlerimizin önünden bir hüzün bulutu geçmesine sebep olan …
Bu arada , filmde analı - kızlı oyuncular var : Derya Baykal ve Derya Şensoy .
Hikayeye güzel bir enerji katmış oldukları kesin , fakat esas takdirleri toplaması gereken oyuncunun Didem Balçın olduğunu söylemeden edemeyeceğim , Servet ( İlker Ayrık ) ’in seksi , azgın karısı Fatma rolündeki oyuncuyu izlemeye doyamadım bu kez , en çok da ona güldüm . “Çakal” ekibin performansları da yine son derece yüksek .
Haftanın keyif vericisi .
Devamı da gelir mi gelir gibi …
Buradan Sugarworkz'ün onuncu senesini de kutlamış olalım , nice keyifli yapımlara . www.twitter.com/blossomel
