Karayip Korsanları : Salazar’ın İntikamı’nın yapığı en pozitif seçim , Johnny Depp’in ikonik Jack Sparrow karakterinin ana karakter olarak değil de , yan komedi karakter olarak daha yerinde olduğunu anlamak .
Tabi ki Depp’in seriye olan önemi azımsanamaz , sonuçta Jack Sparrow olmasa bu seri beş filmi bırakın , ilk filmin ötesine geçemezdi büyük ihtimalle .
Fakat Depp’in Keith Richards , Buster Keaton , ve sarhoş bir ahtapot karışımı performansı o kadar abartılı ki , bütün filmin odak noktası olmak yerine az tadını almak daha oturaklı oluyor .
Serinin diğer filmlerine kıyasla Jack Sparrow , özellikle ikinci ve üçüncü filmin yaptığı gibi epik bir mitolojinin ortasına sokuşturulmaktansa , beşinci bölümde ana karakterlerle beraber maceraya katılan bir yan karakter oluyor . 
Tabi ki filmin antagonistinin bütün motivasyonu Jack’in peşinden gitmek , ve bazı konu elementleri Jack olmadan oluşamıyor , fakat bu sefer Jack partinin safi sebebi olmak yerine , bir parçası .
Yapımcı stüdyo Disney , belki de Depp’in son dönem gişe başarısızlığı ve kişisel hayatındaki skandallar yüzünden rolünü biraz azaltmış olabilir .
Fakat bir bakıma bu seçim Depp için bir hediye gibi , çünkü karakter sanki sonunda serideki doğal yerine oturtulmuş . 
Salazar’ın İntikamı , seriden bağımsız olarak kendi ayaklarının üzerinde duran , gayet yüzeysel olmasına rağmen eğlenceli ve ustaca elden geçirilmiş eski usül bir korsan macera / fantezi sunuyor .
Bildiğiniz hikaye : Bir avuç maceraperest karakter şablonları , bilmem ne kadar gücü olan mitik bir aletin peşinden gider .
Eğer bu senaryo 1960'lı yıllarda çekilseydi , Ray Harryhausen’ın stop motion efektlerini yapması zorunlu olurdu .
Bu seferki mitik cihaz , denizin gücünü kontolü altına alabilen Poseidon’un üç çatallı mızrağı . 
Yakışıklı kahraman motifine uyan Henry Turner ( Brenton Thwaites ) , mızrağı bir lanet yüzünden denizin dibinde yaşamak zorunda kalan babası Will’i ( Orlando Bloom ) kurtarmak için istemektedir .
Güzel ve akıllı Carina Smyth ( Kaya Scodelario ) ise babasının bilimsel teorilerini kanıtlayabilmek için mızrağın peşindedir .
Kalpsiz gibi görünmesine rağmen aslında derinden duygusal elementlere sahip olan Kaptan Barbarosa'nın ( Geoffrey Rush ) ise , açıkçası neden istediği pek belli değil .
O bir korsan ve mızrağı çalmak onun doğasında mı var ?
Veya sadece mızrağın gücünü mü istiyor , koleksiyonuna mı katmak istiyor ?
Bütün bunların arasında Jack Sparrow , onu yok etmeye ant içmiş hayalet Kaptan Salazar’dan ( Javier Bardem ) kendini koruyabilmek için maceraya katılıyor . 
Bardem , serinin tonu için yerinde abartılı kötü adam performansıyla akılda kalır bir antagonist yaratıyor .
Motivasyonu her ne kadar basit bir intikam isteğinden kaynaklansa da , Salazar’ın zombi gemisinin ve tayfasının dizaynı muazzam bir orjinalliğe sahip .
Bu dizayn konseptine göre ; tayfalar nasıl öldüyse o şekilde zombi olmak zorundalar .
Bazılarının kafasının yarısı yok , bazılarının kemikleri derilerinden dışarı çıkıyor , hatta bazıları sadece bir el ve bir ayaktan ibaret .
Bu fikrin çocuklar için yapılmış bir filme oturtulması kötü olmuş aslında , çünkü süper bir 18 yaş sınırlı , aşırı şiddetli bir korsan / zombi / korku filmi çıkabilirdi bu konseptten . 
Salazar’ın İntikamı’nın bir diğer pozitif özelliği de önceki filmleri izlemenin gerekli olmaması .
Tabi ki diğer filmleri izlerseniz Will’in neden denizin dibinde olduğunu , veya Black Pearl gemisin nasıl minnacık bir şişeye girdiğini öğrenebilirsiniz , fakat bu bilgiler senaryonun akışını etkilemiyor .
Salazar’ın İntikamı serinin veya türün kurallarını baştan yazmıyor , fakat sevimli karakterleri , muhteşem aksiyon sahneleri , ve Depp’in hikayeye oturaklı bir biçimde yerleştirilmesi sayesinde gayet başarılı bir eğlencelik yaratıyor .
