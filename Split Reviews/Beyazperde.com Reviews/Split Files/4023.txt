Gérard Depardieu’yu özlemişim .
Fransız sinemasının en çalışkan isimlerinden biri olarak her yıl en az bir filmi ile karşımıza gelen bir oyuncu olsa da , evet özlemişim .
Özlediğim şey kendisi değil tabi ki , içinde barındırdığı müthiş oyunculuk gücü .
Malesef ki , Gérard Depardieu’yu her zaman bu gücü yansıtabileceği projelerde göremiyoruz .
Ama eğer benim gibi özleyenleriniz varsa aranızda , sizi Şantör’e davet ediyorum .
Bazı filmleri sadece oyuncuları seyrettirebiliyor .
O oyuncunun olmaması halinde tamamen sıradanlaşabilecek bir film , oyunculuk gücüyle kendine pekala da sınıf atlatabiliyor .
Bunun en iyi örneklerinden biri olabilecek bir film Şantör .
Ama Gérard Depardieu , filmin açıklarını görmenizi ya da bazı yerlerinde filmden sıkılmanızı engelleyecek denli etkileyici bir performans sergilemiş .
Tam da bir aşk filmi iken konumuz yeri geldiği için söylemek istiyorum .
Genel geçer güzellik / yakışıklılık anlayışına göre genelde çirkin kabul edilen bu Fransız aktörün , neden bütün ’En Seksi Erkek’ anketlerinde hep üst sıralarda çıkabildiğini merak eden herkese de bu film ayrıca tavsiye olunur .
Seksilik ve çekicilik algılamalarını yerinden oynatırcasına bir performans sergiliyor usta oyuncu .
Bu kavramların aslında nasıl da bürünülen ruh hali ve duruşla ilgili olduğunu kare kare ispatlıyor .
Hayata karşı yenilmiş hisseden bir insanın , aşkla yeniden bir toparlanma şansı bulmasının öyküsü Şantör .
Alain uzun yıllardır şehrin önde gelen klüplerinde şarkı söyleyen sevilen bir şarkıcıdır .
İşine olan saygısını ilk günkü gibi hiç kaybetmemiştir .
Fakat son yıllarda artan karaoke çılgınlığı ona olan ilgiyi de azaltmıştır .
Kendisine olan ilgideki bu düşüş Alain için kabullenmesi zor bir durumdur .
Yaşlanmış ve artık kariyerinin sonuna gelmiş olduğunu kabul etme savaşı verirken bir akşam kendisini dinlemeye gelen az sayıdaki insanın arasından birini farkeder .
Arkadaşı Bruno’nun masasında oturan ve onun çalışanlarından biri olan Marian , görür görmez Alain’in çarpılmasına neden olur .
Bundan sonrası ise Gérard Depardieu’nun etkileyici oyunu ile son derece inandırıcı , samimi ve insanın içini burkan bir aşk şiirine dönüşüyor adeta .
Bazen bazı öyküler kağıt üzerinde kaybediyor gibi durabiliyor .
Hep bildik duygular , aşk , tutku , hayata tutunma çabaları .
Ne kadar aynı ve hep bildik bir öykü anlatıyor gibi dursa da , Şantör’ü özel yapan çok önemli artıları var .
Anlatış uslübu ve anlatmak istediklerini söyleteceği kişilerdeki isabetli seçim , filmi önemli kılan özelliklerden .
Her birini kendisinin seslendirdiği şarkılarla Gérard Depardieu , bunca yıllık bir kariyere de sahip olsa bir aktörün hala izleyiciyi şaşırtabilecek farklı yönlerinin olabileceğini kanıtlıyor adeta .
Aktörün sesi ve şarkıları söyleyişindeki o duruş , Depardieu’nun gerçekten bir şantör olmasını istemenize yol açacak kadar mükemmel .
En sürükleyici ve etkili performansı ne kadar Gérard Depardieu sergiliyor olursa olsun , filmin başka artılarını da es geçmeyelim .
Marion rolü ile Cécile De France ve bana göre filmin ikinci en iyi performansını sergileyen Alain’in eski karısı rolündeki Christine Citti de , filme sadece oyunculuk açısından değil söylem olarak da önemli artılar getiriyor .
Modern kadının bugün içinde bulunduğu ikilemleri , Marion karakteri ile Cécile De France başarılı bir şekilde yansıtmış .
Ayrılmış olduğu kocasından olan çocuğuna karşı duyduğu sevgi , bir taraftan da özgür bir kadın olarak kimi zaman çocuğunu bir ayak bağı olarak görmesini engellemiyor .
Bugün özgürlüklerini , kariyerlerini , güzelliklerini kaybetmemek uğruna çocuk sahibi olmaktan kaçınan , bir şekilde olmuş olsa bile tüm sevgilerine rağmen çocuklarını hayatları için bir engel olarak gören günümüz kadınlarının ikilemi , Marion karakteri ile çok etkili bir şekilde verilmiş .
Bu karaktere karşı olarak , ayrılmış olsa da kocasına hala bir eş ve bir anne korumacılığında yaklaşan Michèle karakterinin de temsil ettiği duruşla , insanların gözüne sokmadan modern kadınla eski zaman kadınlarının duygusal çatışmalarını son derece doğru bir şekilde yansıtıyor film .
En güzeli ise birinin kazanan ya da birinin kaybeden değil , ikisinin de bazı yönleri ile kazanan bazı yönleri ile kaybeden olduğunu söylemesi .
Şantör’ü bu denli samimi yapan en önemli unsurlardan biri de bu aslında .
Hayatın mutlak kazanan ve mutlak kaybedenleri olmadığını atlamadan bir duruş sergilemeyi başarabilen bir film Şantör .
Genel olarak hissettirdikleri bir yana , filmin ben de bıraktığı en belirgin duygulardan biri kesinlikle burukluk oldu .
Gérard Depardieu , bundan sonra da başka filmlerinde şarkı söylemeye devam eder mi etmez mi bilemiyorum ama eğer etmeyecekse belli ki bu burukluk beni hiç terketmeyen bir duygu olarak kalmaya devam edecek .
