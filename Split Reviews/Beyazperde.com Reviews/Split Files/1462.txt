Bazı uyarlamaların arası pek kısa oluyor , Hollywood onları hap misali kapıyor .
Sebastian Lelio’nun 2013 yılında çektiği Gloria kısaca orta yaşlı bir kadının maceralarını anlatıyor diyebiliriz .
Tabii Hollywood versiyonu da hemen hemen aynı .
Ama Şili’de geçen versiyonu biraz daha politik ve ironikti .
Burada o politik versiyonun yerini biraz maddi sorunlar alıyor ve ironik kısmı ise ne yazık ki yok denecek kadar az .  Julianne Moore bize Gloria’nın yalnızlaşmış ruh halini tam anlamıyla sunamıyor ne yazık , fazlasıyla karton duruyor .
Oysa Pauline Garcia , Gloria’yı elbise gibi giymiş ve üzerine oturtmuş bir karakterdi .
Moore fazlasıyla kendisi gibi duruyor . 
Tabii filmin özeline girersek tam bir kadın filmi .
50 yaş sonrası kadın psikolojisini ana hatlarıyla gayet iyi resmettiğini söylemek mümkün !
Kocasından ayrılan , çocuklarını yuvadan uçuran ve tam anlamıyla özgür kalan bir kadının hayatın içindeki uçuşlarını anlatıyor .
Kimi zaman çakılıyor , yeniden havalanıyor ve tekrar çakılmak için güç topluyor .
Aslında istediği bundan sonrası için bir özgürlük alanı ama onun sığınacak bir limanla olan dansı Gloria için pek bir kafa karıştırıcı oluyor !
Kadını irdelermiş gibi görünürken aynı kuşak erkeklere de çaktırmadan göz atıyor , hatta kadının güç noktalarını sınarken , erkeklerin geçmişin gölgelerinde nasıl da asılı kaldıklarını gözlemliyor .
Hayatına giren Arnold karakteri üzerinden erkeklerin sıkıştıkları , çıkmak istedikleri ama bir kelepçenin ucunda döndükleri eski hayatlarını da anlatıyor .
Yönetmen , annesinin hayatından esinlenerek anlattığı hikayeyi Hollywood versiyonu için yeniden yazmış .
Ama ilkindeki birçok duyguyu da bir kenara atmış dediğim gibi , daha ciddileşmiş , daha vamp ve gerçekçi ele almış bu kez hikayeyi , karakteri !
Beş yıl arayla aynı hikayeyi çekmek kendisinde nasıl bir duygu yarattı bilemiyoruz ama ilk versiyon kesinlikle daha özgün ve çarpıcıydı .
Funny Games filmi de Haneke tarafından Amerikalılar için tekrar çekilmişti ve ben yine aynı duyguyu hissetmiştim . 
Yanlış anlamadıysam yeniden çevrim fikri filmin ilk versiyonunu izleyen Julianne Moore’dan geliyor ve Lelio’da kabul ediyor .
Aslında Moore her zamanki gibi mükemmel ama önümüzde başka bir örnek olunca kıyaslama yapmak kaçınılmaz oluyor ve burada yarışı kesinlikle Pauline Garcia kazanıyor .
Rol Moore’un çokça büründüğü kadınlardan biri gibi duruyor . 
Hayatının ikinci bahar kısmı ilginç oluyor .
Etrafında olan ve hükmettiğin aile eşrafı bir anda dağılıyor , sınırlarının dışına çıkıyor ve sanki biraz hükmetme gücü onlara geçiyormuş gibi oluyor .
Telefonla anne babaya direktif veren , yalnızlık konusunda bir nevi terapi uygulayan evlatlar kendi hayatlarının girdabıyla fazlasıyla kaybolmuş gibi duruyor .
Burada da öyle .
Oğlunun eşi doğumdan sonra çöllerde hayatın anlamını sorguluyor , kızının sevgilisi ise uzak diyarlarda bir sörfçü olarak dalgalarla savaşıyor .
Gloria ise yettiğince onların yanında olma savaşında !
Tabii bir de enerji meselesi var !
Dışarıya çıkma enerjisi ve mesaisi !
Lelio bunların çok güzel bir doğal akış içerisinde karşımıza getiriyor .
Sabitlenilen sevgili adayı ise özgürlük alanına fazlaca müdahalede bulunuyor , kendi hayatının saplantılarını Gloria’nın üzerine yıkıp kaçıyor .
Tabii tatil ve tatilde yaşananlar kısmı bir hayli abartılı aslında , çünkü Gloria’nın maddi olarak o kadar temkinsiz olacağını düşünmek istemiyorum ama annesinin onu almaya gelmesi kısmı zirve bir absürtlük durumu yaşattı !
Film bir yandan kuşaklar arası ilişkileri de masaya yatırıyor , anne aynı yollardan geçen bir anaçlıkla kızını koruyup kolluyor ve Gloria’nın durumu uzayıp gidiyor ! 
Başta da dediğim gibi bu bir yeniden çevrim .
İlki daha iyiydi bana göre ama bu da kıyaslama yapmadan başka bir gözle izlenebilir .
Yetişkin olma , hayatının kontrolünü kaybetme , hayatından geçmişi atamama halleri üzerine iyi tespitleri olan bir film .
Moore  her zamanki gibi iyi ama çok fazla aynı gibi bir yandan da … 
twitter . com / banubozdemir
