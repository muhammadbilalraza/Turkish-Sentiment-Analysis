REMEMBER !
REMEMBER !
REMEMBER !
( Hatırla ! Hatırla ! Hatırla ! ) Hatırla diyor bize filmin soundtrack'i !
1980 yılında çekilmiş kült film Fame'in 2009 yılı versiyonu tekrar vizyonda .
Fakat baştan belirtmeliyim ki , günümüzün teknik olanaklarından faydalanmış bir yapım olarak Fame'in remake'i , orijinalinin ikonik yapısını sürdürecek özelliklerde değil .
Daha çok gençlerin keyifli zaman geçirmesi için , görsel kültürünü MTV'den şekillendirmiş uzun bir klip gibi .
Zaten yönetmen koltuğunda klip yönetmeni Kevin Tancharoen var .
Ki bu anlayış eğlenceli de , ama fast - food .
Evet izlerken , kendimi bildim bileli dans ve müzikle iç içe bir insan olarak ilgi alanımla da birebir örtüştüğü için , özellikle görkemli kareografisinden çılgın derecede keyif aldım .
Ama High School Musical'da da ' bunu ' seyretmiştim .
Fakat şu an o filmle ilgili aklımda kalan , sadece ' keyif aldım işte ' .
Aslında filmin özünde verdiği evrensel mesaj için bile - çok daha iyi örnekleri olsa da - bu film izlenebilir ; film ' umut'u yüceltiyor .
New York'ta bir Güzel Sanatlar Lisesi , öğrencilerine hayallerini gerçekleştirme olasılığını sunuyordur .
Ama ' Düşleyeceksin , hakedeceksin ve yaşayacaksın ' .
İstediklerini başarmak terden ve kandan geçer .
Hiç bir balerinin 6 kat soyulmuş derisinden kan akarken gördünüz mü bilmiyorum , ya da enstrumanının tellerinde dolaşan parmakların nasır bağladığını .
Film tabi ki tüm estetik anlayışıyla bize bunlar dışında kalan zorlukları gösteriyor , hem başarmak için yürüdükleri yoldaki zorlukları hem kendi içlerindeki .
Ve yaşanan tüm çatışmalarla birlikte bir umut hikayesine dönüyor .
Ama filmin içinde barındırdığı tüm çatışmalar klişe .
Orjinalinde de yan öykülerinin gelişiminin çok büyük orjinallikleri olmasa da yine de bir duruşu vardı .
1980 Fame'i homoseksüellik , ırkçılık gibi kavramları ' elle tutulur biçimde ' ele almış ve güçlü karakterler yaratmıştı .
Onların itiraflarını da paylaştık , sokağa dökülüp çılgınca dans etmelerini de .
Bu anarşist ve birşeyleri değiştirme meraklısı gençlerin duruşuydu .
Fame 2009'sa çekingen , görseli dolu , derdi yok gibi .
Oyuncuların performanslarından etkilensek de , filmin vaddeddiği ismi hatırlanacak ( Remember my name ! ) ' kendi ' yıldızını yarattığını göremedim .
1980 versiyonunda - tüm ana karakterler günümüze kadar gelen bir yıldıza dönüşmemiş olsa da - kendi içinde bunu yapmıştı .
Okulda öğrencilerin 4 yıllık süreçte geçirdikleri değişimde yol gösteren öğretmenlerse pek güçlü bir karakter çizemedi .
Orjinalinde öğretmenken bu versiyonda okul müdürü olan Debbie Allen okul müdürlüğüne terfi etmiş olsa da , o da etkili bir portre çizemeyen karakterler arasında .
100.0 başvuru arasından 2 ay süren elemeler sonunda belirlenen 30 dansçının rol aldığı ' Fame ' muhtemelen en büyük hayal kırıklığını Academy Ödüllü soundtrack'ini sadece filmin sonunda duyurmuş olması .
1980'i bilmeyen bizler bu filmi , gençlerin ' Fame ' şarkısıyla sokaklara dökülüp çılgınca dans ettiği sahnesiyle biliyoruz .
Zaten 2009 versiyonunun sahip olduğu şaşalı sahneler bir MTV uzağımızda .
Sonuç olarak , bence keyifli bir iki saat için izlenilmeli , dans ve müzik tutkunları asla kaçırmamalı , bu türün kaç örneği var ?
Ama bu remake'i kısa bir süre sonra hatırlar mıyız ?
HATIRLAMAM !
HATIRLAMAM !
HATIRLAMAM !
