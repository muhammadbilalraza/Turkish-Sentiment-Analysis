“Meleklerden daha muhteşem , aklı olmayan hayvanlardan daha aciz , daha kötü olabilme özelliğine sahip ne vardır ?
Kimdir bu ?
İşte biz , insan ! ” diyerek açılıyor Kanunsuzlar .  Barış Erçetin’in ilk uzun metrajlı yönetmenlik deneyimi olan film , aksiyon komedi türünde bir yol filmi .
Filmin müziklerine imza atan underground rap grubu PMC’nin üyelerinden Saian’ın 2012 tarihli Kanunsuzlar isimli bir şarkısının olması , filmin çıkış yolunu da bize göstermiş oluyor .
Zira filmde yer alan karakterlerin isimleri de o şarkıda geçen isimler .
Hatta filmin başlarında tamirhanede gördüğümüz kişiler de grubun elemanları ; Patron , Hayki , Sürveyan , Karaçalı ve Saian .
Gelelim filmin konusuna ; İso ve Cengo hayatın kaybedenler tarafından , kazananlar tarafına geçmeye çalışan iki kafadar .
İso’nun daha önce de birlikte çalıştığı İmam’dan aldığı bir iş , bu ikiliyi yan yana getirir ve onları eski model bir Mustang’in içine koyarak , bagajda teslim edilecek bir çanta ile yola çıkarır .
Sessiz sakin başlayan yolculuk , Cengo’nun gazıyla İso’nun da hayatı ve insanları sorgulamaya başlamasına , ardından İmam’ın emanetine göz dikmelerine kadar uzanır ve işler çığırından çıkar .   İlk andan itibaren gayet iyi bir oyunculuk performansına sahip olan film , 87 dakikalık süresi boyunca da bu performansını devam ettiriyor .
Özellikle başrolde yer alan Bülent Çolak ve Orhan Eşkin döktürüyorlar .
Cengo karakterinin sinir bozuculuğu , İso’nun bıçkın ama saf halleri , empatinin kapılarını açıyor .
Kahramanlarımız yola çıkınca biraz sıkılır gibi oluyoruz ancak , filmin oldukça yoğun sayılabilecek bir yan kadrosu da yok değil .
Bu açıdan müsterih olun .   Yazının başında da belirttiğimin gibi filmin müzikleri oldukça öne çıkıyor .
Rap kültürüne ne kadar uzak olsam da , bir iki küçük araştırma ile PMC’nin hatrı sayılır bir hayran kitlesine sahip olduğunu gördüm .
Filmde küçük de olsa , onların da yer alması hayranları oldukça sevindirmiştir diye düşünüyorum .
Karşımızda senaryosuyla öne çıkan , görsel yönü de kuvvetli bir film var .
Yönetmenin ilk uzun metrajı olmasına rağmen , seyirciyi rahatsız edecek boyutta teknik hatalar göze çarpmıyor .
Belki bazı ışık tonu değişikliklerinden söz edilebilir .
İşin senaryo kısmına gelirsek , aslında sürprize daha açık olan konu biraz daraltılmış gibi , ama yine de öykünün ters köşeleri yok değil .
Sonuç olarak karşımızda kendi yolunu çizmeye çalışan bir yol film var ; bol filmli vizyon haftasının yerli yapımlarından biri olarak sinemalarda . handekara . com
