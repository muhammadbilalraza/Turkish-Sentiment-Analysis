Geçen hafta yazdığım Mahpeyker : Kösem Sultan kritiğine , ' Bizimkisi gibi bir imparatorluk tarihiniz varsa , bunları sinemalaştırmak adına güçlü bir heves , o da olmadı , zorlama hissediyorsunuz . ' diye başlamış ve teknik kabiliyetler ile bütçe imkanları genişlemeden bu maceralara kalkışmanın kötü sonuçlarından bahsetmiştim .
Nene Hatun filmi için de 3 aşağı 5 yukarı aynı şeyleri yazmak mümkün .
Yine bir heves başlanmış fakat sinema gerekliliklerinden yoksun bir yapımla karşı karşıyayız .
Nene Hatun , Türklük açısından önemli bir simge .
Hakkında anlatılan birden fazla öykü olsa da , hepsinin çıktığı noktada ; Osmanlı - Rus harbinde , daha süt emen bebesi varken , gösterdiği kahramanlıklar sebebiyle mitleşmiş bir karakter .
Hal böyle olunca , içimizde bir umutla sinemanın yolunu tutuyoruz .
Filmi izlerken daha önce gönderilen bültenlerde bahsedilen ,
- Erzurum’lu kayakçı Suna’nın zorluklar karşısında kendini Nene Hatunla özdeşleştirmesi - fikrinden tamamen vazgeçildiğini görüyoruz .
Filmimiz Osmanlı - Rus savaşında başlıyor , devam ediyor ve bitiyor .
Nene Hatun karakterini odağına alıp , yaşadığı dönüşümü ve kahramanlıklarını anlatmasını beklediğimiz film , neye güvenerek bilmem , kendini Osmanlı - Rus savaşına kaptırıp asıl göstermek istediklerinden uzaklaşıyor .
Böyle olunca da , Nene hatun’un onunla birlikte düşmana saldıran binlerce Erzurum’lulardan bir farkı kalmıyor .
Muhtar Paşa , Hasan Çavuş , Ahmet gibi karakterler filmde daha çok görünüyorlar desek yeridir .
Bu yanlış seçim ve bütçesizlik bahanesi ile ' 20 kişilik Osmanlı ordusu , 30 kişilik Rus ordusuna karşı . ' durumuna düşen savaş sahneleri filmi neredeyse bir lise piyesine çeviriyor .
Bu duruma üzülüyorum , çünkü sahte karakterlerin minimal buhranları yerine Nene Hatun’u filme çekmek sorumluluk sahibi bir tutum ama bunun gerekliliklerini de yerine getirmek gerek .
Takma sakal sorunu ve kameraya bakan , utangaçlıktan kafasını önüne eğen figüranlar 70’lerde kaldı diye üzülmeyin , Nene Hatun filminde bunlardan bolca var .
Bu defa Aziziye tabyalarını geri almak için Rus’a saldıran Erzurum’lu köylülerden birinin koşarken mutlu mutlu gülümsediğini bile gördüm ! ( ’Rus’ deyince aklına ne geldiyse artık ! ) Cast’la ilgili yanlış bir tercih de dikkatimi çekti .
Nene Hatun’u oynayan Açelya Elmas , doğal bir kırılganlığa sahip ve oyunuyla bu güçlü Anadolu kadınının ruh halini vermekten uzak .
Halbuki ' Zeynep ' karakterini oynayan Betül Şahin , ' yaşayan son Yeşilçam kadını ' dedirtecek kadar güçlü ve etkileyici fiziğiyle bu rol için daha iyi bir seçim olurmuş .
Yapımcının takdiri deyip geçelim .
Filme uygulanan color correction / renk düzenleme uygulaması hoş olmakla birlikte ' Er Ryan’ı Kurtarmak ' filminden alınmış bu renk dokusunun 2. Dünya savaşı yıllarına uyduğunu ama söz konusu dönem için daha koyu ve gri - mavi bir tonlama gerektiğini belirtmek isterim .
Paul McCartney’in ' Pipes of Piece ' video klibindeki gibi örneğin .
Basın gösterimi öncesinde aynı masada oturup konuşma imkanı bulduğumuz , Filmin 2 yönetmeninden biri olan ve adı nedense hiç bir yerde geçmeyen Olgun Özdemir , film müziği konusunda ' Eğer bu filmin müzikleri bu yıl ödül almazsa saçlarımı kökünden kestireceğim ' diyecek kadar iddialı .
Mustafa Ceceli tarafından yapılan film müziği çalışmasının temiz bir iş olmakla birlikte dönemin ruhuna çok uygun düştüğü de söylenemez .
O güzelim ’Hair Rock’ stili saçlar giderse üzülürüm ama iddiadan dönmek olmaz !
Nene Hatun olmamış bir film .
Odaklanamayan hikayesi akmıyor , oyunculuklar kötü ve özellikle savaş sahneleri büyük bir acz içinde .
Bu filme giden kimsenin izlediği şeyden tatmin olacağını sanmıyorum .
Ama iyi bir şeyler de yazmak istiyorum ve elimden ancak , bu karakteri beyazperdeye taşımaktaki sorumluluk duygusu sebebiyle ' iyi niyetli . ' demek geliyor . twitter : murattolga
