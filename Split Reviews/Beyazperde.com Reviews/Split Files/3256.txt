101 Reykjavíkle ( 20 ) başlayan kısa ama özlü kariyerinde ikinci kez ( ilki Cennete Kısa Bir Yolculuk / A Little Trip to Heaven ; 2005 ) Amerikan sularına giren İzlandalı yönetmen Baltasar Kormákur , Nefes Nefeseyle ( Inhale ) organ ticaretinin bireysel yansımalarına yöneltiyor ilgisini .
ABD'de başlayıp Meksika'ya uzanan hikayesiyle izleyeni ' tereddüt'te bırakan bir atmosfere kucak açıyor yapım .
Ahlaki sorgulamanın hangi tarafında yer tutmanız gerektiği konusunda kafanız karışıyor anlayacağınız .
Akciğerlerinden hasta kızına organ nakli yapılabilmesi için her türlü fedakarlığı yapmaya hazır bir ailenin dramını takip ediyoruz hikayede .
Doğruluktan ödün vermeyen savcı baba , ölümü yaklaşan kızını kurtarabilmek için yasa dışı organ nakillerinin yapıldığını duyduğu Meksika'ya doğru tehlikeli bir yolculuğa çıkıyor .
Öyle böyle değil , tam bir cehennemin içinde buluyor kendini .
Türlü badireden sonra hedefine ulaşıyor , organ nakli mafyasının içine girmeyi başarıyor , ama son noktada ' vicdan'ıyla baş başa kalıp ' zor tercih'ini yapmak durumunda kalıyor .
Bu tercih , onu Sophie'nin Seçimi tadında bir durumla baş başa bırakıyor . '
Müreffeh ' ABD'nin ' arka bahçesi ' Meksika'nın , ' büyük ağabey'in her türlü ' pislik'ini içine alan yapısı , " Nefes Nefese " nin arka planındaki gerçekçi yapıyı destekliyor .
Öyle ki , ' korunaklı ' topraklardan çıkıp tehlikeli sulara adım atan başkahraman , sudan çıkmış balığa dönüyor Meksika'da , ' kızını kurtarma ' motivasyonu olmasa uğramayacağı bir coğrafyada hayatta kalma mücadelesine giriyor .
Bu serüven , trajik sonuçlar da getirse çok şey öğretiyor ona , ' üst sınıf ' bir Amerikan ailesinin Meksika cangılında ne işi olduğunu sorgulatıyor .
Hayatın sudan ucuz olduğu topraklarda yaşadığı ' ikilem ' , belki de hayatını tümden değiştirecek bir ' deneyim'e dönüşüyor .
Baltasar Kormákur , gerilim terbiyesi almış sinemasının insan ruhunu didik didik eden yapısını burada da etkili bir biçimde kullanıyor .
Sosyolojik bir saptama yaparken sinemasının özelliklerini yerle bir etmekten kaçınıyor , karakterlere belli bir mesafeden yaklaşmayı tercih ediyor , zaman zaman olayların göbeğine inse de nesnelliği zedeleyecek bir yakınlık kurmaktan uzak duruyor , kısacası insanlığın yerlerde sürünen durumunu fotoğraflamaya çalışıyor , kimseyi yargılayıp etiketlemeden .
Yönetmen , bu tavrını yansıtırken bizi de bazı sorularla baş başa bırakıyor .
Bir aile dramı biçiminde çizdiği çerçeveyi kimi yan unsurlarla destekleyerek resmi biraz daha büyütmeyi deniyor , ama sınırları zorlamayı da düşünmüyor .
Sorularımızın cevaplarınıysa vermiyor , hepsinin çözümünü bize bırakıyor , bir tür hesaplaşmaya götürüyor bizleri .
Toplumun bize biçtiği rolün dışına taşmaya zorluyor , ahlaki sınırların arkasına sığınma lüksünden mahrum ediyor .
Filmdeki savcı karakterinin yaşadığı ikilemin bir benzerini yaşatıyor bizlere , toplumsal klişelerin durması gerektiği yeri gösteriyor .
" Nefes Nefese " nin hissettirdikleri önemli gerçekten de , bunu kimi senaryo boşluklarına karşı yapıyor olmasıysa bir erdem .
Evet , filmde senaryodan kaynaklanan bazı eksiklikler göze çarpıyor .
Özellikle savcının Meksika'ya adım attığı ilk anlarda başına gelenler ya da organ nakli mafyasının başındaki polisin onu ' yem ' olarak kullanması gibi ' havada kalan ' kimi bölümler mevcut yapımda .
Öte yandan ilk andan sona kadar ağırlığını koruyan öncelikli motivasyon , yani bir babanın çocuğu için yapabileceklerinin sınırı olmaması , bu tür gevşeklikleri perdeliyor , hikayenin ayakta kalmasını sağlıyor .
