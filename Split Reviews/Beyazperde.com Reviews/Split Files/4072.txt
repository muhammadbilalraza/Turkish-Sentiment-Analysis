Ülkemizde 2009 yılında gösterime giren Beşir’le Vals isimli animasyon film , 82’de Lübnan’da yaşanan Sabra ve Shatila katliamını konu almış , derinden etkileyici bir filmdi .
30 küsur sene öncesine dayanan bir insanlık dramı olsa da , dünyada hala süregelen şiddeti gözler önüne seren , bu anlamda “maalesef” güncel bir hikayesi vardı .
Sabra ve Shatila katliamını konu eden izlediğim ikinci film oldu Maryanne Zehil’in bu hafta ülkemizde vizyon şansı bulan filmi Vadimdeki Gözyaşları .
Yönetmenle röportaj yapma şansına eriştiğimde öğrendim ki Zehil , Beşir’le Vals’ten çok etkilenip , aynı olayı farklı bir açıdan ele almak istediği için bu filmi yapmaya karar vermiş .
Bir yandan da elinde belgesel çekecek materyal varmış ama bir takım aksilikler sonucu o belgesel gerçekleşememiş ve o da dramatik bir senaryo yazarak bu konuyu filminin odağı yapmış .
Film Quebec’te açılıyor .
40’larının sonlarında , iddialı , sarışın bir kadını takip ediyoruz .
Yalnız bir kadın ama günlük ilişkileri oluyor .
Özgür bir kadın , bara gidip birileriyle tanışabiliyor , zamanında patronuyla bir ilişki yaşamış , hasta annesini ziyaret ettiği hastanedeki erkek hemşirelerden birinin de eski erkek arkadaşı olduğunu anlıyoruz mesela .
Bir yayınevinde editör olarak çalışıyor Mary .
Daha önce Ruanda katliamı ile ilgili bir kitap basmış olan Mary’e imzasız zarflar gelmeye başlıyor , içinde Lübnan’da mülteci kampında büyümüş olan Filistin’li Ali hakkında bir hikaye var , zarflar geldikçe Mary kendisini hikayeye daha da çok kaptırıyor ve sonunda bu zarfları gönderen Joseph ile tanışıyor .
Joseph kendi hikayesini anlatıyor elbette bu zarftaki karalamalarda .
Mary Joseph’ten etkileniyor , hikayesini birebir dinlemek istiyor .
Joseph herşeyi anlatsa da bir sırrım var diyor ama ne olduğunu söylemiyor .
Mary bir yandan Joseph’e bağlanırken bir yandan da hikayenin gelişimini öğrendikçe bir gizemin içine doğru çekiliyor .
Joseph mülteci kampında akrabalarının öldürüldüğüne şahit olmuştur gencecik yaşında ve annesi onların öcünü alması için Joseph’in beynini yıkamıştır adeta .
Kin ve intikam duygusuyla büyümüş , aslında büyüyememiş bir çocuk ruhudur Joseph’teki .  Mary’de daha çok anaçlığı bulur , koynunda ağlar .
Halbuki Mary’nin de annesiyle olan ilişkisi sorunludur ve bu onun da tüm hayatına yansımıştır .
Filmle ilgili çok fazla sürpriz bozmak istemiyorum .
İkinci uzun metraj filmini çekmiş olan Maryanne Zehil , Lübnanlı ve Kanada’da yaşıyor .
Bu anlamda Zehil'in kendi  öz toplumu ve yaşadığı toplum arasındaki tezatlardan etkilendiği ve bu tezatları filmine yansıtmak istediği çok net .
Doğu ve Batı’yı biraraya getiriş tarzı çok ilginç  bir kontrast oluşturmuş , hem modern hem oryantalist yaklaşımlar var ama eleştirmekse iki tarafı da eleştirerek , olumlu yanlarını vermekse iki tarafı da olumlayarak .
Yönetmen senaryosunda da diyalogları çok net belirlemiş , yayınevinde çalışan sekreterin Filistinli boyacı Joseph’in gerçek kimliğini öğrendikten sonra  “ben bir de ona kahve vermiştim” demesi , yayınevi sahibinin gelen yazılarla ilgili , “böyle bir hikayeyi kim okumak ister ki , sadece bu konuyu birebir yaşamış olanlar ilgilenir ve böylelikle kitap iş yapmaz” yaklaşımı …
Aslında bu yaklaşım , filmin ta kendisi ile de ilgili bir gönderme , filmin ilk projelendiği aşamada konusu nedeniyle burun kıvıranlar olmuş ama film şu an dünyanın dört bir yanından ilgiyle karşılanıyor , çünkü bu konu aslında global bir konu .
Teknik açıdan tertemiz planları var filmin . Quebec ve Lübnan çok hoş yansımış beyazperdeye .
Nathalie Coupal ve Joseph Antaki rollerinin hakkını vermişler .
Filmin hafif belgeseli çağrıştıran anları da var , tempo ve kimi planlar açısından .
Farklı bir sinematografisi , farklı bir estetiği var aslında filmin , başta hafif yadırgatan ama hikaye ilerledikçe sanki yerli yerine oturan .
Burada hissettiğim o yadırgamada , Doğu - Batı arasındaki o kontrastın yansıması da etken olabilir .
Farklı mekanlara göre farklı müzik seçimleri de çok yerinde olmuş , tüm filmde güzel yedirilmiş , farklarına rağmen birbirleriyle zıtlaşmamış müzikler .
Filmin en başarılı yanı , karakterlerin içlerinin doluluğuydu .
Bu denli önemli , sosyal ve politik bir konuyu ele almasına rağmen karakterlerini sadece bu hikayeyi anlatmaya odaklamamış , kendi dünyalarında ne yaşadıklarını , psikolojik ve toplumsal açıdan nasıl bir geçmişe ait olduklarını da derinlemesine ortaya koymuş yönetmen , üstelik bu detayların zenginliğine rağmen , film detaylarda boğulmamış , bu , bir filmin hikaye örgüsünde bana kalırsa dengeyi yakalaması en zor konulardan biri .
Türkiye olarak içinden geçtiğimiz süreçte bu filmin 4 kopya ile de olsa vizyona girmesine çok sevindim .
Seneler önce yaşanmış bir hikayeden yola çıkarak da olsa , bugün de insan hakları , zorbalık , özgürlük kısıtlanmaları , insan kayıpları maalesef gündemimizde .
Beyni kah ailesi , kah eğiticileri , kah yöneticileri tarafından yıkanan nice insan bugün can alıyor , hatta kendi canına kıyıyor .
Bize ise “bana dokunmayan yılan bin yaşasın” dememek ve konuya duyarlı olup elimizi taşın altına koymak düşüyor , ki filmde Mary de bunu yapıyor .
Kaçırmamanızı tavsiye edeceğim , değerli bir film Vadimdeki Gözyaşları Not : Yönetmenle yaptığım video röportaj haftaya Beyazperde . com’da . http://w.twitter.com/blossomel blossomel [ at ] gmail . com
