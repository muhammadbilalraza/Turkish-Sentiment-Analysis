Uçuş ( Flight ) filminin başlangıcı o kadar korkunç bir uçak kazasını betimliyor ki , filmin uçak yolculukları boyunca gösterilebileceğini sanmıyorum .  Geleceğe Dönüş ve Forrest Gump ile tanınan yönetmen Robert Zemeckis'in bu uçak kazası gibi muazzam özel efekt sekanslarına alışık olduğunu biliyoruz .
Bu sahne ile Zemeckis , bir bakıma kendi filmi Yeni Hayat ( Cast Away ) ' taki uçak kazasını gerçek anlamıyla altüst ediyor ( Filmi izleyince ne demek istediğimi anlayacaksınız ) .
Fakat Uçuş , Zemeckis'in diğer filmleri gibi birer özel efekt cümbüşünden çok uzakta , uçak kazası sekansı bittikten sonra gerçek hikayesini ortaya koyuyor ki o da kayıp bir ruhun kendini kurtarmaktaki zor yolculuğu .
Son on yılını motion - capture animasyonlara harcayan Zemeckis'in hayranları yönetmenden alkol ve uyuşturucu bağımlılığı üzerine bu kadar dengeli ve katıksız bir dram bulduklarına şaşıracaklardır sanıyorum .
Denzel Washington'ın ustalıkla canlandırdığı alkolik Whip Whitaker'ın bir pilot olduğuna dair acı gerçek o kadar yaratıcı bir biçimde gösteriliyor ki , keşke reklamlarda ve posterlerde karakterin ne olduğu açıklanmasaymış .
Fakat durum böyle olursa film nasıl pazarlanacaktı onu da bilmiyorum .
Filmin ilk sahnesinde Whip , yanında seksi çıplak bir kadınla boş içki şişesi dolu bir otel odasında uyanır .
Eski eşi ile telefonda kavga ettikten sonra kokaini burnuna çeker .
Bir sonraki çekimde Whip'i pilot kostümü içinde uçuşuna giderken görürüz .  Fakat , bu uçuş hiç de kolay olmayacaktır .
Uçak kontrolü kaybedince Whip , alışılagelmemiş yollarla uçağı indirmek zorunda kalır ve böylece yolcuların hemen hepsinin hayatını kurtarır . Whip medya tarafından hemen bir kahraman olarak adlandırılır fakat toksikoloji raporu uçağı uçurduğu zaman kanında alkol ve kokain olduğunu gösterir .
Bu noktadan sonra Zemeckis seyirciye Whip'in alkolizm ile çatışmasının patolojisini mükemmel bir empati ile sunuyor .
Hollywood filmleri genelde alkolik karakterleri iki kategoriye sıkıştırır , ya klişe trajik bir figür , ya da alkolizmine karşı savaşan asil bir savaşçıya maruz kalırız .
Fakat Zemeckis'in ellerinde Whip'in alkolizmi olabildiğince gerçekçi bir biçimde , öyle ya da böyle yargıdan yoksun olarak aktarılıyor .
Alkolün Whip'in hayatını mahfettiği ortada .
Eski eşi ve oğlu ile hiç bir bağlantısı kalmamış artık ve hayatını kendisi kontrol edemiyor .
Fakat diğer yandan Zemeckis , seyirciye bu kadar kolay bir cevap da vermiyor .
Aynı zamanda Whip , o uçağı kendisinden başka kimsenin bu şekilde indiremeyeceğini , yüze yakın insanı kurtaramayacığını kanıtlıyor , sarhoş olsun veya olmasın .
Filmin dinsel inanç bazlı temaları Zemeckis'in Mesaj ( Contact ) filmini hatırlatıyor .
İlginçtir ki kaza kurbanları baptizm yapmakta olan bir kilise cemaati tarafından kurtarılıyor .
Bu da melek gibi görünen insanların kurbanları kurtardığı , görsel bakımdan hayret uyandıran bir sahne yaratıyor .
Bir sürü dindar kişi bu kadar insanın uçaktan canlı çıkmasını bir mucize olarak adlandırıyor . Whip bu bakımdan biraz şüpheci tabii ki ve film her ne kadar bu temanın üzerinden geçse de subjektif ve didaktik bir yaklaşım edinmiyor . Washington'un bu performans ile bir kez daha Oscar adayı olacağı ortada bence .
Fakat tek bir sahnede görünen kanserli bir genci canlandıran James Badge Dale isimli bir aktör , filmde taş çatlasa beş dakika görünmesine rağmen en iyi yardımcı oyuncu adaylığını hakediyor kanımca .
Özetle Uçuş , yılın en iyi filmlerinden biri .
