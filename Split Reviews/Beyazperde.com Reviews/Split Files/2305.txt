Ülkemizde bu hafta Umut Bahçesi ismi ile vizyonda izleyeceğimiz The Zookeeper’s Wife , Almanya’nın Polonya’yı işgali ile ateşlenen 2. Dünya Savaşı’nı ve Yahudi soy kırımını kendine fon yapıyor .
Böylesi bir katliamı anlatmak kurgu bile olsa oldukça zorken , yaşanmış hikayeleri beyazperdeye taşımak daha zor olsa gerek .
Umut Bahçesi , gerçek hayat hikayesinden yola çıkılarak yazılan bir romandan uyarlanmış .
Bu özelliği ile kendini bir anda Piyanist , Shindler’in Listesi gibi filmlerle anılarak bulması elbette şaşırtıcı değil .
Ancak burada Umut Bahçesi’ni diğerlerinden ayıran önemli bir özellik var ki , o da baş karakterimizin bir kadın olması , olayları bir kadın perspektifinden görmemiz ve de tabii ki , filmin bütün dokusunu oluşturan yönetmenin de bir kadın olması .
İşte bunlar Umut Bahçesi’ni dönemin diğer filmlerinden ayıran özelliklerden oluyor .
O sebepten karşımızda , bize sürekli soykırımın korkunç yüzünü gösteren bir filmden çok , umudunu hiçbir zaman kaybetmeyen cesur bir çiftin hayatlarını diğerlerine siper edişlerinin en özgün , en dokunaklı ve en insani hikayesi var .
Antonina ve Jan Zabinski , Varşova’nın büyük hayvanat bahçesini işleten ve orada basit bir hayat süren , altı yaşında bir de oğulları olan genç bir çifttir .
Antonina’nın günleri , her sabah hayvanat bahçesinin kapılarını ziyaretçilere açmakla başlar ve bahçenin bakımı için kocası Jan’a yardım etmekle geçer .
Ancak Antonina’nın herkeste olmayan bir özelliği vardır .
O hayvanlarından dilinden iyi anlamakta , onlara gösterdiği sevgi ve şefkatin karşılığını , hayvanların sadakati ile almaktadır .
Hayvanat bahçesi sınırları için bulunan evlerinin kapıları başta yavrular olmak üzere , tüm hayvanlara açıktır .
Polonya’nın Almanya işgaline uğramasının hemen öncesinde başlayan hikayemiz , Naziler’in Varşova Getto’su kurarak Yahudiler’i toplumdan soyutlamaları ve soykırıma giden yolun başlangıcında devam eder .
Varşova’nın işgalinin ardından hayvanat bahçesinin üst yönetimi , Zabinksi çiftinin daha önceden de tanıdıkları ve meslektaşları olan , Berlin’de bir hayvanat bahçesi işleten Nazi yanlısı zoolog Lutz Heck’e geçer .
Nazi Almanya’sının Hava Komutanı tarafından desteklenen Heck , o dakikadan itibaren eski dostlarına hayatı dar etmeye başlar .
Bombalamalar esnasında büyük hasar alan hayvanat bahçesi , kimilerinin eceli ile kimilerinin bizzat Lutz Heck tarafından katledilmeleri sonucunda kapanır ve askerlere yemek sağlama amacı ile bir domuz çiftliğine döner .
Zabinskiler ise , hayvanat bahçelerinin bir domuz çiftliğine dönüşüm fikrini bizzat kendileri ortaya atarlar , çünkü arkadaşları ve ölüme giden Yahudiler’i kurtarmak için hayatları pahasına da olsa başka bir planları vardır .
Yeni Zelanda’lı yönetmen Niki Caro , 2002 yapımı Balinanın Sırtında filminden beri , başrol oyuncularına adeta birer hediye gibi hayatlarının en iyi rollerinden biri olma şansını sundu .
Keisha Castle - Hughes , Balinanın Sırtında filminde gösterdiği gururlu ve dayanıklı karakteri ile , Charlize Theron North Country’de canlandırdığı sağlam karakter ile ve bu filmde Jessica Chastain insaniyeti ile öne çıkan bir karakteri canlandırarak kariyerlerinin parlak rollerini oynuyorlar .
Filmin tek bir problemi varsa , o da baş karakterlerimizin herhangi bir değişim geçirmeden filmin sonuna gelmeleri .
Zira Jan ve Antonina hali hazırda o kadar iyi karakterler ki , onları nasıl bulduysak öyle bırakıyoruz .
Ancak bu durum da filmin gerçek hayattan alınma bir hikayeyi anlattığı göz önüne alındığında , görmezden gelinebileceğini söyleyebiliriz .
Değinmek istediğim son nokta ise , filmin renk paletinin , savaşın tüm soğuk yüzüne karşın , oldukça sıcak tonlarda olması .
Gerek kullanılan makyaj ve kostümler , gerekse atmosferin sıcak tonları , Umut Bahçesi’nin umuduna umut katıyor .
Özetle , iki saati aşkın süresine rağmen oldukça akıcı bir şekilde ilerleyen Umut Bahçesi , dönemin sineması adına görülmesi gereken , türün severlerinin de beğenisini kazanacak bir film .
