Reklamların neon ışıklarıyla parlatılmış dünyasına hoş geldiniz .
Birazdan ışıklar sönecek , ağır makyajlar ve fotoşoplar silinecek ve ortaya gözyaşlarına boğulmuş sahici bir yüz çıkacak .
Octave'ın dünyasına hoşgeldiniz .
Yarının belirleyicisi , dünyanın efendisi reklam yazarı Octave'ın kusursuz kendini yok edişini izleyeceğiz .
Film bir komedi , film bir dram , en çok da asi bir söylemi olan bir anarşist sinema örneği .
Dünyanın en ünlü reklam ajanslarından birinin Fransız ayağında 10 yıl boyunca metin yazarlığı yapmış , Aşkın Ömrü Üç Yıl , Ecstacy Öyküleri gibi kitaplarla dünya çapında başarı elde etmiş Frederich Beigbeder'in kaleme aldığı
- Fransızca ismiyle 99 Francs - romana büyük çapta sadık kalınmış , etkileyici bir uyarlama .
Filmin sonunun bağlanışı ölüm , öldürmek gibi aynı öğeler kullanılsa da kitaptan farklı ve filmin kurgulanışı algılarımızla oynamaya yönelik , tıpkı reklamların bize yaptığı gibi .
Hatta öyle ki , tam film artık bitiyor diyorsunuz , ardından başka bir sahneyle akıyor .
Bu da filmin ismiyle paralellik gösteriyor , paranızın karşılığını alacağınız Son'u siz seçiyorsunuz .
Her zaman alternatifin de alternatifi vardır .
Yeter ki siz isteyin !
Kitap karşılaştırmalarına devam edelim .
Kitaptaki Octave , düzeni felsefi boyutta da sorgularken , filmde yüksek egolu bir reklamcının ajansın en büyük müşterisiyle toplantıdayken reklam filmi fikrini beğenmediklerinden , egosuna yenilerek çılgın gibi davranmaya başlamasını görüyoruz .
Tamam , o da Üçüncü Dünya Savaşı olarak algıladığı , insanları tüketmeye yönlendirmeyi , ihtiyaçları olmayanı aldırarak şirketlerin güçlenmesini sağlamayı doğru bulmuyor .
Ama kitapta bu durum daha ilk sayfadan beri sorgulanırken , filmde kaçışın alarmı ( nihayet ) toplantıda çalıyor .
Bu farklılık aslında filmin çatısını da etkiliyor .
Ahlaki söylemler daha çok kitapta yer alıyor .
Filmde Octave'ın bencil karakteri daha çok ön planda tutulmuş .
Sevgilisiyle öpüşürken " Gözlüğümü tak ki kendimi öpebileyim " diyecek kadar .
Filmi etkileyici kılan diğer öğe ise ; reklam filmleri tadında ayrıntılı , ustaca çekilmiş olması .
Film boyunca sıkılmanız mümkün değil .
Ayrıca neredeyse her sahnede esrar , hap kullanan karakterlerin dumanlı dünyasını yönetmen , efekt ve animasyonlarla destekleyerek filme bambaşka ( saykodelik ) bir tat veriyor .
Reklamcılığın doğasında bulunan gönderme yapma / çağrışım zihniyeti filmde de mevcut .
Stanley Kubrick'in 2001'ine ( hatta Otomatik Portakal'a ) ve David Fincher'ın Fight Club'ına göndermeleri de yakalayabilirsiniz .
Tıpkı Çin lokantasındaki hediyeli yemek sahnesinde , In The Mood For Love'daki müziği duyacağınız gibi .
Her şey sinema tarihini sömüren bir reklam filmi gibi düzenlenmiş .
Filmin kafası karışık ana karakterini canlandıran Jean Dujardin'nin de filmi değerli kılan başarısını unutmamak gerekir .
Octave pislik , bencil olduğu kadar sempatik bir karakterdir de , yani kendi boyutunda bir derinliğe sahip .
Esrarlı kafayla her tür pisliği yaparken düzeni de sorgular .
İki ucu bir araya getiren Octave karakteri'ni Dujardin çok iyi canlandırıp adeta izleyeni karakterin içine hapsediyor .
Reklam dünyasını ve diğer ayrıntıları onun şık ve bulanık gözlüklerinden izliyoruz .
Filmin havada kalan tek yönü ise ; kitabın ben , sen , o , biz , siz , onlar olarak bölümlere ayrılması filmde de yapılmışken , karakterle empati kurmamızı sağlayan bu uygulamayı filmde çok fazla yakalayamıyor oluşumuz .
Dünyanın içinden bolca reklam geçen düzenini bize sorgulatırken eğlendirmeyi de başaran bu film , her açıdan görülmeye değer .
Bol diyaloglu Fransız filmlerinin aksine , görsel yönü çok güçlü bir filmle karşı karşıyayız .
Renkli , şıkır şıkır bir anti - reklam filmi .
Funda Sularöz
