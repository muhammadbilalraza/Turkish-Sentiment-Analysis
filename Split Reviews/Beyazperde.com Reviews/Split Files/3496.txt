73 Paris doğumlu , İzlandalı yönetmen / senarist aynı zamanda müzisyen Dagur Kari Petursson'un 2003 yapımı Buzdan Hayaller filmi , Filmekimi'nden sonra sinemalarımızda vizyona girebildi .
Her festival filmine nasip olmayan bu şansı yakalayan film , buzlar ülkesinden gelmesine rağmen , hoş ve sıcak bir yapım .
Kahramanımız Noi , Kuzey İzlanda'da küçük bir yerde babaannesi ile yaşamaktadır .
Babası alkolik , işsiz adamın tekidir .
Noi 17 yaşında , genelde okulu asan , çevresine uyum sağlamakta güçlük çeken , sürekli olarak yaşadığı yerden kaçma hayalleri olan bir gençtir .
Her ne kadar bazı özellikleri ile Donnie Darko'yu anımsatsa da , onun kadar sorunlu sayılmayacak bir tip Noi karakteri .
Sıkıntıları da oldukça farklı zaten .
Aşkı , yaşadığı kasabada bir benzincide çalışan güzel bir kızda bulan Noi onunla beraber , haritada bir iğne ucu gibi gözüken İzlanda'dan kaçmaya çalışır .
Ama bu ülkeden kurtulmak hayalini kurduğu kadar kolay değildir .
Birbirlerini bir battaniye gibi sarmaktan başka bir yol bulamazlar .
Evlerinin altında bulunan küçük oda Noi'nin sığınağıdır .
Noi kaçamadığı ülkeden ve hayatından kurtulmak için günün birinde kendini bu sığınağa kapar ve uyuyakalır .
Uyandığında dışarı çıkmakta güçlük çeker .
Bir süre sonra bir şekilde kurtulur ve dışarı çıkıp gördükleri , onun hayatında yeni bir sayfa açmasını gerektirecek türdedir .
İzlandalı yönetmenler sanırım ülkelerinin konumu gereği hayatın bir yerinde ya da buzlar ülkesinde sıkışıp kalmış insanların hikayelerini filme çekmeyi seviyorlar .
2001 yılında 20. Uluslararası İstanbul Film Festivali'nde izlediğimiz 101 Reykjavik , İzlanda'nın Reykjavik kentinde amaçsızca , kaygısızca , rahat geçen bir gençliğin portresini göstermişti bizlere .
Noi , 101 Reykjavik filmine göre biraz daha durgun bir anlatıma sahip ama karakterlerin sıkıntısı ortak gibi : Arayış içindeler , yaşadıkları ülkenin koşulları altında amaçsızca savaşıyorlar , ki her iki filmde de kahramanlar iş bulmaya çalışıp abuk sabuk şeylerle karşılaşabiliyorlar , sevgiyi arayan ve sonunda bazen yeni bir başlangıç yaratabilen tipler .
İzlanda küçük olmasına rağmen sinema ve müzikte çok başarılı işler çıkarabiliyor .
Bu anlamda aslında " büyük " bir ülke .
Noi'nin öyküsü de bu ülkeden gelen , küçük ama etkisi kocaman , sarsıcı bir yapım .
Deniz Tunacan
