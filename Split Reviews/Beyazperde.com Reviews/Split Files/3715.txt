Paranoyak , kısa film kökenli bir yönetmenin ilk sinema filmi ama senaristleri arasında 2001 yılında çektiği Bahis / Intacto ile dikkat çeken ve 28 Hafta Sonra ile modern klasikler arasına girmiş öncülüne saygıda kusur etmeyen iyi bir devam filmi ortaya koyan Juan Carlos Fresnadillo var .
Bu yetenekli sinemacı belli ki projeye sonradan , yönetmenin tek başına yazdığı senaryoya son bir şekil vermesi için davet edilmiş ama karlı dağların arasındaki tekinsiz kulübe / güven tazelemek için tatile gelen aile gibi korku klişelerine satranç gibi farklı bir detay ekleyen yapımın vasat bir senaryoya kurban gitmesini engelleyememiş .
Sorunlu evliliğini düzene koymak , ailesini yeniden kazanmak isteyen orta yaşlı bir adam karısına ve oğluna kiraladığı kulübeye gitmeyi teklif eder .
Satranç ustası olan adam kiraladığı bu masalsı evde kutlayacağı noel tatili ile hayatını temize çekmeyi planlamaktadır .
Ve fakat adamın psikolojik durumu olanı biteni doğru bir şekilde değerlendirmeye izin vermemektedir bir türlü .
Önce eve gelen marangozun karısıyla önceden tanıştığını ve ikilinin gizli ilişkilerini sürdürmeye devam ettiklerini düşünür .
İçi içini yerken neyin gerçek neyin hayal olduğunu karıştırır ve her şey izleyici için de içinden çıkılmaz bir hal alır .
Paranoyak filminin ilk yarısında karşımıza çıkan satranç ve kukla gibi detaylar bir beklenti yaratmayı başarsa da şaşırtıcı bir şekilde bunların hakkı verilmiyor .
Tabii ki bir The Shining veya bir ( kimi hayvan çekimlerinde aklımıza gelen ) Antichrist beklemiyoruz ama yine de Fresnadillo işin içindeyse vardır bir anlamı demekten de vazgeçmiyoruz finale kadar .
Genelde ortalama korku filmleri sadece ve sadece meraklısına tavsiye edilir ama burada aynı hikayeyi defalarca izleyebilecek tutkulu korku hayranları için bile tartışmalı bir film var .
Kulübeyi masalsı ve aynı zamanda tekinsiz kılan kar manzarası bir atmosfer yaratıyor , görüntü çalışması da gayet düzgün , ve hatta oyunculuklar da beklentilerin üzerinde ; ama ortada benzerlerinden ayrılması hayli güç bir hikaye ve sonu olmayan bir senaryo var .
İttirerek izlenen filmlerden , çaba göstererek .
Haliyle bir sürpriz son da hazırlamış izleyicilere güler misin ağlar mısın dedirten ki , o ayrıca skandal .
Vakit kaybetmeyin , sokakta olun .
