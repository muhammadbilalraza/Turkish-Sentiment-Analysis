Fransız sinemasının gişe seyircisi gözündeki " sıkıcı , yorucu , imgesel Avrupa sineması " imajını , Hollywood pratikler açısından 1990'lı yıllardan itibaren yıkmaya başlayan Luc Besson ,  Nikita ile yaptığı aksiyon dolu çıkışı Sevginin Gücü ile zirveye taşımıştı .
Beyazperdeye Natalie Portman güzelliğini kazandıran filmden sonra Hollywood’a dikey geçi yapan Besson 5. Element’in ardından daha çok yapımcı / senarist kimliği ile anıldığı işlere imza attı .
Fakat bir süre sonra arkasında yer aldığı işler “ Aaa yapımcısı Luc Besson’muş ! ” beklentisinden nedense “Aman Luc Besson’dan ne beklersin ki zaten ? ” serzenişine dönüştü .
ABD vizyonunun ardından fazla bekletmeden bu Cuma ülkemizde de gösterime giren son filmi Lucy uzun zamandır özlediğimiz Luc Besson tarzlı aksiyon - mizahı , hayal gücünün sınırlarıyla kurgulayarak önümüze servis ediyor .
Genç , güzel ama oldukça sıradan bir kadın olan Lucy , geceyi beraber geçirdiği serseri Richard’dan uzaklaşmaya çalışırken kendisini bir anda Tayvan’ın en vahşi uyuşturucu çetelerinden birinin elinde rehine / kurye olarak bulur !
Canını kurtarmaya çalışırken , kanına karışan sentetik CPH4 maddesi , Lucy’ye henüz herhangi bir canlının erişemediği bilinç üstünün kapıları açacaktır !
Bu şekilde özetleyince sığ gibi gelen filmin ana konusu esasen , şayet mümkün olsaydı insan beyninin %100 kapasite ile çalıştığında erişebileceği sınırları ya da sınırsızlığı sorguluyor .
Bu , elbette sinemanın daha önce pek çok kez sorduğu ve çoğunlukla uyuşturucu / ilaç / bağımlılık temalı filmlerde yer yer karşımıza çıkan bir soru .
Algı kapılarının “bildiğimiz” düzeyin üstüne çıktığında bizi neler beklediğini şimdiye kadar Trainspotting , A Requiem for a Dream madde bağımlılığı üzerinden , Akıl Oyunları , Kelebek Etkisi , hatta Sil Baştan zihnin dehlizleri üzerinden , Shutter Island , Identity gibi örnekler ruh bilimi üzerinden sorgulamaktaydı .
Şüphesiz ki bir çırpıda sayabileceğimiz ve çoğaltılabilecek bu örneklerin son temsilcilerinden biri de 2011 tarihli Limitless filmiydi .
Film , zihnin aslında var olan ama kullanamadığımız algı düzeyinin , sentetik uyuşturucu vasıtasıyla birden tavan yapmasını ve bunun getirdiği ( başta ) ‘olumlu’ gibi görünen etkilerin yarattığı bir dünyayı önümüze sunuyordu .
Bir yandan zihnin kimyası ortaya dökülürken diğer yandan da karakter gelişimini ve dönüşümünü eş zamanlı görüyorduk .
İşte tam da bu algı kapılarının açılması noktasına kadar Lucy ile Limit Yok’un benzerlik gösterdiği aşikar .
Fakat Neil Burger  imzalı Limit Yok bu anlamda kendisini ve argümanını oldukça ciddiye alan bir film .
Finalinde gidebildiği noktaya kadar olasılığı sorgulayan ve buna inanan bir yapısı var .
Oysa Scarlett Johansson’un ete kemiğe büründürdüğü Lucy , içinde var olduğumuz ve her geçen gün yeni bir şeylerle anlamlandırmaya çalıştığımız bu evren ile sonuna kadar dalgasını geçiyor !   Luc Besson , tarihin ilk dönemlerinden günümüze paralel geçişler yaptığı hikâyesine aslında öyle bir noktadan giriyor ki , zihin algısı ve kontrolü açısından teoride kabul edilebilecek ya da edilen argümanlarla karşılaşacağınızı sanıyorsunuz .
Bir yandan Morgan Freeman'ın canlandırdığı profesör Norman karakterinin tam da bu inandırıcılık işlevine hizmet etmek için orada durduğu besbelli .
Besson'da verdiği röportajlarda bunu inkar etmiyor zaten .
Fakat filmin ve Lucy’nin zihni yüzdesel olarak açılmaya devam ettikçe , bilimkurgudan ziyade tam bir Luc Besson hayal gücüne evriliyoruz !
Yoksa Lucy'nin ilk etapta ' patlamamasını ' başka türlü açıklayamayız !  Yönetmen hikaye akışı boyunca varoluşsal teorilerle , kendini fazla ciddiye alan bilimle ve nihayetinde evrenin oluşumunu anlamak için harcanan enerjiyle sağlam kafa buluyor ; bunu da yüzdeler artıkça absürt komedinin sınırlarını zorlayarak yapıyor .
Spoiler vermeyelim ama filmin ‘saçma ! ’ hissettirebilecek finali benim açımdan tam bir CERN göndermesiydi . “Evrenin sırrını anlamak için bu kadar da kasmayın , yüzde yüze vardığınızda hepimiz bir yumurta ve bir spermden ibaretiz zaten ! ” diyor Luc Besson ; bence başka da ciddiye alınacak bir derdi yok .
Öte yandan , ' çekik gözlü , Asyalı kötü adamlar ' , iyi ama biraz aptal Avrupalılar ( ya da siz ona Fransız polisleri deyin ) , şehirde haşamat edilmemiş araba bırakmayan kovalamaca sahnesi , güçlendikçe şirazesinden çıkan kadın figürü gibi şematizasyonlar ise filmin negatifleri olarak haneye yazılabilir .
Nihayetinde eleştirmenleri böldüğü gibi bence seyircileri de bölebilecek potansiyele sahip olan Fransız mizahlı Lucy , bu haftanın gayet keyifli bilimkurgu aksiyonu olarak vizyonda .
Evrenin sırrı ise hala orada bir yerlerde …  twitter . com / duygukocabayli
