Bir birim ( kişi , kurum , kuruluş vb. ) ; kendisinden beklenmeyen bir davranış sergilediğinde yaklaşımı hakkında üç şey düşünülebilir : Akıllıca olduğu , aptalca olduğu ya da çok ama çok akıllıca olduğu .
Şahsi kanaatim ; Amerikan film üretim sistemi son derece bilinçli bir şekilde zekice olduğu kadar da biraz haince bir şey yapıyor .
Özellikle Baba filminden sonra geçilen büyük prodüksiyonlar ve stüdyolar sisteminin bugünkü yapısı ; tüm film sistemleri içerisindeki geleceğini garantilemek için örtülü bir sindirme kampanyası yürütüyor .
Amaçlarından biri ise kendinden olmayan , kendilerine benzemeyen " öteki iyi " yi kendileştirmek .
Bu sebeple aşağı yukarı son yirmi yıldır ; dünyanın hangi ülkesinden olursa olsun " iyi " olduğunda görüş birliği olan filmlerin hatta açıkça söyleyelim " tutmuş " filmlerin bir de teknolojinin nimetlerinden ve popüler yapıtaşlarından nasibini almış Amerikan versiyonlarını yapıveriyorlar .
Daha önce kabul görmüş ise Avrupa yapımı olmuş , Uzakdoğu yapımı olmuş Hollywood için farketmiyor .
Daha önce kendilerinin yaptıkları iyi filmleri , teknik denetimi yüksek yeniden - yapımlar halinde tekrar öne süren ve kendi kültürlerini / referanslarını işaret eden çizgi romanları , tarihi hikayeleri de buna ilave eden Amerikan tipi üretim sisteminin dünyaya " işte budur " deme çabası içinde olduğunu düşünebiliriz .
İşte New York Taxi filmi , bu iki ayrı yöntemden birincisine denk düşüyor .
Çünkü New York bazı izleyiciler için fenomen haline gelmiş Fransız Taxi üçlemesinin - ilk bölüm ana omurgayı teşkil etmek üzere - bir tür kolajı halinde olan bir film .
Hal böyle olunca senaryoda bir takım değişiklikler yapılmış .
Hikaye New York'a taşınmış , hem oyuncu olarak , hem hip - hop'çu olarak popüler olan bir bayan Queen Latifah ; karşımıza taze taksi şoförü Isabelle Precious Williams olarak çıkıyor .
Gisele Bundchen'in liderleri olduğu , genç ve güzel bayanlardan oluşan bir çete banka soyuyorlar ve çok da lazımmış gibi böylesine hızlı bir kurguya sahip filmde kendilerini soyacak zaman da buluyorlar .
Genç ve sakar polis memuru Andy Washburn rolünde ise Saturday Night Live ve Şöhrete İlk Adım ile ünlenmiş yakında Farrelly kardeşlerle çalışacak olan bir başka popüler oyuncu / komedyen Jimmy Fallon var .
Açılış inandırıcı olmayan bir bisiklet şovu ile başlıyor , Beyonce'un meşhur Crazy parçası fonda .
Precious adı Yüzüklerin Efendisi'ne gönderme yapmak için kullanılırken , hazırlıksız enselenen / yakalanan adama ise " You punk'd " diyor Queen Latifah .
Anlayan anlamıştır herhalde .
Sonuç şu : film tam bir MTV parodisi gibi ilerliyor .
Popüler olan ne varsa serpiştirilmiş , arada kabul etmeliyim birkaç iyi espri ( Albany'e taşınma , Donnie Brasco göndermesi , rozet esprisi ) de var ama herhangi bir Kemal Sunal - Şener Şen filminde üç - beş dakikada karşılaşacağınızdan fazla da değil .
Nascar'dan , New York Bankalarının sponsorluğuna , zenci karakterlerden , Kübalı suçlulara kadar herşey basmakalıp bir şekilde Amerikanlılaştırılmaya çalışılmış ve haliyle eğreti durmuş .
En çok üzüldüğüm şey ise Luc Besson'un bu filme de yapımcı olmuş olması .
Luc Besson Fransız yapımı Taxi'yi , çekmek için adeta debelendiği , ciddi sponsor problemleri yaşadığı 5.Güç filminin yapım aşamasında , üç haftalık bir boşlukta yazmıştı .
Besson ; çok beğendiğim 5.Güç'ü o muazzam bütçeye çekti çekmesine de sanki hala birilerine bir şekilde diyet ödüyor gibi .
En azından 1998 yapımı eski filmde ; bir araba markası duyarlılığı esprisi tüm filme yayılmıştı , panik anları jest ve mimiklerle daha da komik hale geliyordu ; kısacası hem senaryo özgündü hem de oyunculuklar .
Bu bakımdan Besson'un zayıflatılmış senaryoya müdahale etmemesi de eleştirilmesi gereken ayrı bir husus .
Son olarak ; kötü taklit aslını yüceltir diyelim ve izleyicilere başka bir taksi tutmalarını önerelim .
Örneğin , 1998 yapımı olanı .
