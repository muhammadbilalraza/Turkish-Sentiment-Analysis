“Yemekteydik ve Karar Verdim” , bir ilk film , geçen sene Adana Altın Koza Film Festivali’nde yarıştı , sıfır çekti , birkaç gün önce de İstanbul Film Festivali'nde gösterildi .
Ve artık vizyon diyebilir .
Yapıt , en nihayetinde kendine sinema salonu bulduğu için şanslı sayılır , nice ödüllü film dahi , ya bir yıl sonra gösteriliyor , ya da beyazperdeyle buluşamadan , DVD’nin ve TV’nin yolunu tutuyor .
Peki , film nasıl ?
Bir ilk filmin tüm amatörlüğünü taşıyor , bir türlü dilini bulamıyor , vay arkadaş , derdin ve meselen bu mu dedirtiyor , yani aklı karışık , hatta karmakarışık .
Filmin yönetmeni Görkem Yeltan ile kısa film jürisinde tanıştık , kaynaştık , zeki , yetenekli ve on parmağında on marifeti olan bir arkadaş .
İşte tam da bu yüzden , beklenti büyük oluyor , iyi bir aktris ve hikâyeciden , özgün ve tıkır tıkır işleyen bir proje bekliyor insan , her şeye rağmen .
Umarım bu yazdıklarım yüzünden alınmaz , hem dost acı söyler , değil mi ?
Sinema sanatında ürün , hem madden , hem de manen yıpratan ve zorlayan bir sürecin ardından doğabiliyor .
Şimdi parası pulu olan , ekibi , tekniği ve tür yelpazesi geniş tutulan , filmi salt efekt sanan gişe odaklı işler , resmen sinema salonlarını işgal etmiş durumda .
Bu noktada , festival odaklı sanat filmlerinin , seyirciyle barışması ve kucaklaşması için , akılda kalan , farklı olan , iyice ve güzelce kotarılan yapıtlar olması gerekiyor .
Bu ne şimdi , ne gereği vardı , ya bu olmamış , paramıza yazık , keşke şuna gitseydik falan filan .
Bu ve benzeri tepkilerle karşılaşmamak için , yani seyirciyle arayı açmamak için , yereli , evrensele ulaştırabilecek film veya filmler , sinemamızın acil ihtiyaç listesinin tepesinde konuşlanıyor .
Bize değişim arayan , değişiklik yaratan , sarsan , çarpan , unutulmayan öyküler gerek , aksi takdirde , yavan , kuru ve sarmalamayan senaryolar ile çırpınır dururuz , o kadar .
Özetle bu bir aile filmi , bir yandan kolay , diğer yandan da zordur anlatımı ve elbette devamında üretimi …
Nasıl mı ?
Eldeki öykünün , katmanı , dramatik yapısı , oyuncu seçimi , özdeşlik kurabilme hali , inandırabilme ekseni , tüm bunlar iyi olmak , cuk oturmak zorunda .
Çünkü aile tipi seyirliklerde , senaryonun en afili hali olan çatışma pek yoktur .
İyiler ve kötüler bariz değil , gridir çoğunlukla …
Ve klişe olmazsa olmazıdır , haliyle aileler benzeşirler , çok uçta değillerse şayet .
Herkes birbirinden bir şeyler gizler ve finale doğru patlama yaşanır , sırlar açığa çıkar , birikmiş öfke taşar .
Kol kırılır , yeninde kalır ezberi şaşar , aile adlı kabilenin kimyası bozulur .
Hah !
Çocukları büyümüş , everilmiş , yani genişlemiş ailelerin , nadir buluşmaları , bırakın çekirdek yapıyı , tüm sülalenin gizeminin ortaya döküldüğü bir kirli çıkına dönüşür , ister istemez .
Misal benim babama , arkadaşları ‘sekter’ lakabı takmıştı , oysa gayet şeker adamdır .
Benim bundan bir çatışma ve hesaplaşma yaratmam mümkün mü ?
Elbette hayır !
Yemekteydik ve Karar Verdim ailesinin biricik derdi , baskıcı yaşlı baba gibi görünüyor , oysa yakınlarını bir arada tutmaya çalışan , kaçmaya değil , toplamaya çabalayan bir adamdan ne kadar dram çıkartabiliriz ?
Eh para var , huzur yok !
Memlekette haber seyreden biri , arkadaşlar , sizin derdiniz bu mudur diye sorar insana , trajedi hani , çatırdamak değil , şımarıklık bu bile der. Çünkü karar vermekte zorlanmak , mutlu olacağı işin peşine düşmek ile konfor arasında bocalamak zengin işidir biraz , yoksulun hayatını ise genellikle mecburiyetler belirler , seçenek az , gündelik hayat ise ağır mı ağırdır .
Kurban bayramında toplanan ve eteklerindeki taşları atmaya hazırlanan aile , kendine içlerinde bir kurban arayacak ve bulacak mıdır ?
Veya yeter artık baba , yetişkin ergen olmaktan sıkıldım , bak ömür gidiyor sonbahara diyecekler mi ?
Öyküyü çok da açmaya gerek yok , oyunculara geçelim .
Arzu Okay ,  Mehmet Güreli , Sema Poyraz , Gökçer Dinç , Ayçıl Yeltan , Kaan Çakır , Görkem Yeltan , Turgay Aydın …
Kadro geniş , hele Arzu Okay , yıllar sonra sinemaya dönmüş , ona dair hatırladığımız , bildiğimiz şeyler artık geyik konusu olmasın mümkünse , onu tanıyan insanlardan dinledim , iyi bir insan , umarım bir gün gerçek hikâyesini , dayanışma ruhunu ve yaşanmışlıkları ondan duymak mümkün olur .
Ha ötesinde , filmin oyunculuklarında da sorun var , kimi öylesine , kimi ayakta kalıyor , kimi daha baskın .
Filmi ustaca sırtlayacak , tipleme yüzeyselliğinden , karakter derinliğine geçirtecek bir performans yok , ne yazık ki .
Bu hal , parçaları eksik bir yapboz etkisi yaratmakta , ah , ah , yarım kalan bir tablo bu , tamamlansaydı keşke .
Bunca laf ettim , yine de festivalde seyrettiğim birçok filmden daha iyi , belirteyim .
Artık o denli çok kötü filmler çekiyoruz ki , Yemekteydik ve Karar Verdim gibi filmler , izlenmeyi ve şans verilmeyi hak ediyor .
Aslında Görkem’den daha iyi filmler beklediğim için bu veryansın , umarım ciddiye alır , üstüne kata kata ilerler sinema yolculuğunda …
