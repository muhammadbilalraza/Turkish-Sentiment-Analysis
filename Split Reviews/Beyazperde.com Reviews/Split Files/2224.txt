Aşk Yeniden ( Hope Springs ) evlilik denen kurguya bu kez orta yaş üzerinden bakıyor ve sorunu çözmek için bayağı ısrarlı davranıyor .
David Frankel ,  Şeytan Marka Giyer ( The Devil Wears Prada ) ile moda dünyasının ışıltılı , acımasız ve biraz da yalan dünyasına yine Meryl Streep , sayesinde güzel bir bakış atmıştı .
Bu filmdeyse yine muhteşem performansıyla Merly Streep ve ondan hiç aşağı kalmayanTommy Lee Jones , var .
Konu , yaşı başı geçmiş , bırakın yatakları , odaları bile ayırmış bir çiftin kadın tarafının azim hikayesini anlatıyor bir anlamda !
Filmde o kadar yoğun bir ısrar var ki , ölüyü dirilten cinsinden dersek yanlış olmaz !
Kay ve Arnold'un kendi başlarına akıp giden , uzaklaşan hayatlarına öyle bir daldık ki , zaman zaman yoğun ilişki felsefesinden bunaldık , zaman zaman bu ikilinin birbirlerine yaklaşma girişimlerinden dolayı epey güldük .   Konu basit , ne oldu da biz ayrı düştük durumu ?
Erkek bu dokunmama , yatak ayırma , uzak durma hallerinden rahatsız değil , sürecin bir uzantısı olarak görüyor ama kadın tarafı pek işkilli .   Bakıyor bu ikisi arasında hallolmayacak , hemen bir evlilik uzmanı buluyor uzak diyarların birinde .
Evlilik uzmanı teve Carell ,  galiba en ciddi rollerinden birini oynuyor , hatta Kay ve Arnold karşısında baya baya ciddi adamlığa soyunuyor .
Bir de kendisini Şamar Oğlanı ( Dan In Real Life ) filminde öyle hissetmiştim , belki de Juliette Binoche'un varlığından olsa gerek !
Velhasıl film biraz da bu uzak durma halini kişilikler üzerinden de yorumlamaya çalışmış .
Mesela Arnold paraya fazla takıntılı , biraz sinirli , mesafeli bir adam olarak resmediliyor ; bunun yanında hayatını evliliğini kurtarmaya adayan Kay ise fazla vefalı ve azimli olarak anlatılıyor .
Bu filmi izlerken kesinlikle yakın zamanlı olması dolayısıyla Michael Haneke'nin bu sene çok konuşulan filmi Aşk ( Amour ) geldi aklıma .
Tabii ki çok ayrı kulvarlar ama onlar da yaşlı bir çift ve bambaşka dertleri var !
Aklıma gelme sebebi ise konunun her şeyini ‘dokunmaya ' ayırması idi sanırım .
Evet sonuçta bu romantik komedi ve filmler kendilerine tek rota belirleyebilirler ama seans ve sonrasındaki ‘ev ödevi ' kısmı biraz uzun ve sıkıcıydı ! 
Filmin güzel yanı ve mantığı aşkı , seksi ya da bununla beraber ortamda dolaşan duygusallığı sadece gençlere kaptırmamaya kararlı olması .
Bir yandan da o yaşta olanları fazlasıyla yoracak oranda dolu olması da dikkat çekici etkenlerden .
Sonuçta Aşk Yeniden değişik bir azim hikayesi ; genç yaşlı herkes izleyip kendince birtakım feyzler alıp hayata ilişkin dersler çıkarabilir .
Filmin handikaplarından birisi de sorunu allayıp pullayıp önümüze sunduktan sonra çabucak sonuca ulaşması , oldu bittiye getirmesi ki her şeyin dozunu daha eşit tutsa daha iyi olurdu sanki ! 
Ama gülmek garanti , özellikle de aralarındaki kopuk ilişkiyi anlatırken Frankel komedi dozunu bir hayli bastırıyor , sonlara doğru ise ‘kadının fendi erkeği yendi ' durumu yaşanıyor .
Haftanın en komik filmlerinden biri . 
twitter . com / BanuBozdemir
