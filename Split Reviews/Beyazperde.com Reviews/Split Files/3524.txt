İlkini dokuz yıl önce izlediğimiz Little White Lies / Beyaz Küçük Yalanlar kaldığı yerden bizleri selamlıyor .
Fransa’da yaşayan küçük burjuva bir arkadaş grubunun çalkantılı , kimi zaman dalgalı , çatışmalı ama hep bir yerinde dostluğu ve samimiyeti barındıran ilişkilerini anlatıyor .
Aslında daha çok oyuncu olarak bilip sevdiğimiz ama yönetmen olarak da kendini çoktan ispatlamış Guillaume Canet’in ellerinden çıkan film ilkinde de Max’ın agresifliklerinden ve gerginliğinden ilham alıyordu .
İkincisinde de aynı şekilde başlıyor .
İlkinde çok yakın arkadaşları Ludo’nun ciddi bir kaza geçirip hastanede yatmasına rağmen tatile çıkmaları ; bir nevi kaçış , bir nevi yüzleşme anlamı da taşıyordu bu grup için .
Hesaplaşmalar , bencillikler , küçümsemeler , hayatlarına giren başka insanlara , onlara ve yaptıklarına olan etkileri !
Film iyi karakter tahlilleriyle , iyi bir durum analizi sunuyor .
İkincisinde dram ve yüzleşme kısmı daha anlaşılır hale geliyor .
Geride kalanlar , ikinci hikayeye dahil olmayanlar ve yeni eklemlenenler var !
Film yine bir yaz tatili havasında bir dostluk analizine girişiyor diyebiliriz .
Bu sefer herkesin kafası daha fazla karışık gibi geldi bana .
Çünkü yenilerle eskilerin çatışması daha görünür .
Örneğin Max sürekli çatıştığı eşiyle ayrılmış ve yeni birisi var hayatında .
İlkinde Max’e olan ilgisini belli den Vincent eşinden ayrılmış ve yeni partneriyle tatile gelmiş .
Rolleri pek değişmeyen Eric ve Marie oluyor !
Tabii ikisinde de birer çocuk !  
Film yine herhangi bir konuya ve karaktere çok odaklanmadan , arkadaş topluluğu içerisindeki bireyin davranışlarını sorguluyor .
Hatalar , yüksek sesle yapılan tartışmalar ve sonrasında sarılmalar .
Filmdeki birliktelik , tolere etme , her şeye rağmen bir araya gelip dengeyi bulma durumu , eminim ki birçok kişiye iyi gelecek ve kendi etrafındaki durumu , arkadaş grubunu sorgulayacaktır .  
Filmde en dışta kalan karakter yine Antoine oluyor .
Onun olaylara bakış açısı , sosyal zekası genel topluluk duygusu içinde biraz geride kalıyor , saflıkla özdeşleşiyor .
Filmde buna dikkat eden izleyicinin ister istemez ona yapılanları daha dikkatle izleyeceğini düşünüyorum .
Bir de çocuk bakıcısı meselesi var ki ; oraya da emekçi işveren sorunundan çok , farklı sosyal sınıf çatışması olarak bakmak lazım .
Zaman zaman mizahi bir yanı da var zira .
Despot bir çocuk bakıcısının ellerinde telef olan yalnız baba imajı ve onun dönüşümü kısmı bana daha anlaşılır geldi !  
Küçük Beyaz Yalanlar Devam Ediyor’un bir duygu filmi olduğunu düşünüyorum .
Bizi bir grup arkadaşın hüzünlü ve sevinçli dünyasına sokup özdeşlik kurmamızı sağlıyor ve hatta hayatta kalıcı dostluklar kurabilmemiz konusunda hafiften dürtüp özendiriyor bile .
O yüzden bir tatil duygusuyla hareket edip , aynı mekanlarda fazlaca dolanan , hatta aynı duyguların tekrarlı sunumunu yapan Küçük Beyaz Yalanlar Devam Ediyor’un herkese iyi gelecek bir tarafı olduğunu düşünüyorum .
Bu anlar bütününün tadını çıkartmaya bakın derim !  
twitter . com / banubozdemir
