Abdullah Oğuz , Mutluluk ile Türk sinemasının iyi yönetmenlerinden biri olduğunu kanıtlamıştı .
Yeni filmi Sıcak'ı da bu yüzden merak ediyorduk .
Yine bir roman uyarlamasına imza atmış Oğuz .
Senaryoyu da romanın yazarı İbrahim Altun ile birlikte kaleme almış .
Bencil bir adam olan Yusuf , hamile karısı Meryem ile beraber bir iş için Bozcaada'ya gitmektedir .
Adaya vardıkları gece , şiddetli yağmur altında araba kullanırken , bir adama çarpıp ölümüne sebep olur .
Başına dert almak istemediği için karısını da ikna eder ve cesedi gömerler .
Fakat ne vicdan azabı ne de geride kalan izler peşlerini bırakmaz .
Oyuncuların düzgün performanslar verdiği Sıcak'ta şaşırtıcı şekilde sadece Cem Özer sınıfta kalıyor .
Sanki her sinema filminde aldığı övgüler ters bir etki yaratmış ve Özer bu kez aktörlüğünün fazlasıyla bilincinde , çok büyük oynamış .
Ebru Akel ise beklediğimizden daha iyi ama zaten çoğu yerde poz veren bir plastik malzeme olarak değerlendirilmiş .
Hazım Körmükçü kadronun en başarılısı .
Abdullah Oğuz'un her zaman iyi sonuç vermeseler de çeşitli biçim denemeleriyle dolu rejisi , son derece etkili bir görüntü yönetiminin de katkısıyla , başarılı .
Erken dönem Polanski filmlerini veya kimi Elia Kazan filmlerinin biçim denemelerini hatırlatan çok şey var Sıcak'ta .
Ya da belki ' 60lar sineması başlığı altında toplayabiliriz filmin biçimciliğinin esin kaynağını .
Ama .
İşte dananı kuyruğunun koptuğu noktaya geldik .
Sıcak'ın öyle arızalı bir senaryosu var ki , sayabileceğimiz her türlü pozitif niteliğini ehemmiyetsiz kılıyor .
Filmin genel olarak diyalogları çok başarısız , çok yapay öncelikle .
Girişte film birbirinden çok kopuk iki ayrı blok üzerinden ilerliyor .
Hikayelerin kesiştiği noktaya kadar organik bir bağ kurulamamış bu iki , hatta üç blok arasında .
Ama bu yine de mazur görülebilir bir eksiklik .
Esas sorunlar , çok iyi çekilmiş kaza sahnesinin hemen ardından başlıyor .
Karı koca , kurbanın cep telefonunu kapatmak veya parçalamak yerine yanlarına alıyorlar .
Sesini bile kısmadıkları telefon her çaldığında da asapları bozuluyor .
Telefonun uzun uzun çalıp , yönetmenin amaçladığı şekilde " vicdanın sesi " gibi üzerlerine çökmesine izin vermelerinde hiçbir mantık yok .
Ve daha da anlamsız bir adım , kadın dayanamayıp telefona cevap verdiğinde gerçekleşiyor .
Bir dizi tesadüf ve karakterlerin açıklanamaz davranışları sonucunda , Cem Özer tarafından canlandırılan Kazancı Niko her şeyi anlıyor , kazadan haberdar oluyor .
Ama kurbanla arasındaki duygusal bağa rağmen , bilgilerini kimseyle paylaşmayıp manasız bir oyun oynamaya başlıyor .
Film ardı ardına o kadar ciddi mantık ve dramaturji hataları içeriyor ki , Abdullah Oğuz'un nasıl olup da seyircisinin söz konusu noktalarda " Ama neden ? " diye soracağını öngöremediğini anlayamıyoruz .
Kalburüstü hiçbir seyircinin yiyip yutamayacağı problemlerle dolu Sıcak'ın senaryosu .
Ve bütün bunların üstüne , iyi kotarılmış taraflarına rağmen filmi ciddiye almak artık mümkün olmuyor .
Karakterlerin isimlerindeki dinsel referanslar da ( ki artık klişe bile sayılamayacak kadar sıkmış bir trük olduğunu düşünüyorum ) pek yerini bulmuyor .
Sıcak , teknik açıdan başarılı ama zayıf senaryosundan dolayı bütününde başarılı olarak değerlendirilmesi imkansız ; gereğinden fazla yavaş ilerleyen , netice itibariyle de hayal kırıklığı yaratan bir film .
