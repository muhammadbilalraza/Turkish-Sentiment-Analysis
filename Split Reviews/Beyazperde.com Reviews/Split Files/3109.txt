James Patterson ve Chris Tebbetts tarafından yazılan aynı adlı eserden uyarlanan Ortaokul Hayatımın En Kötü Yılları , aynen bir başka çok satan Wimpy Kid gibi beyazperdedeki yerini aldı .
Daha çok bir gençlik filmi olarak öne çıkan film , küçük izleyicileri ve hatta yer yer büyükleri bile çekebilecek lezzette .
Bunu da daha çok , daha gerçek düzlemde de olsa benzeri şeyleri yaşamış” olmamıza borçlu .
Okul ile aramız iyi de olsa , kötü de olsa büyük kısmımız yıllar süren bu süreçten çok mutlu değildik .
Hele ki başınızda bir ya da birden fazla “tatsız” eğitmen ve yönetici varsa , depresyonlardan depresyon , bunalımlardan bunalım beğenirdik .
Aynı şey doğal olarak başka ülke ve kültürler için de geçerli .
Refah seviyesinin üst seviyelerde olduğu ülkeler de dahil .
( Finlandiya gibi daha modern ve yapıcı eğitim öğretim yöntemleri keşfeden , bir süredir bunları uygulayıp inanılmaz sonuçlar alan imrenilesi memleketleri es geçiyorum ) . 
Ortaokul Hayatımın En Kötü Yılları kitabı da , doğal olarak sinema uyarlaması da aynı konu üzerine eğiliyor , hem eleştiriyor , hem de bazen sağlam bazense oldukça yavan göndermelerle neşelendirmeye uğraşıyor .
Hikaye ise üç aşağı , beş yukarı tahmin edebileceğiniz gibi
Sosyal yaşantısında harikalar yaratmayan Rafe ( Griffin Gluck ) , bir kez daha okul değiştirir .
Bu sefer , öncekilere göre daha ilginç bir okula girmiştir .
Okuldan mesul müdür Dwight ( Andy Daly ) , biraz da karikatürize şekilde olmakla beraber , kurallara haddinden fazla bağlı , hatta işi SS Subayı mentalitesine taşımış , katı bir eğitimcidir .
Tabii tahmin edebileceğiniz gibi eğitim ve öğretim konusunda da oldukça gelenekselcidir , yeniliklere aldırış etmez .
Erkek kardeşi ile ilgili moral bozucu olaylar yüzünden zaten pek mutlu olmayan ve hayatını çizim defterine taşıdığı , cidden de sanat ürünü olan çizgi hayallere bağlamış olan Rafe doğal olarak müdür ile anlaşamaz .
Rafe’in ilginç ve sivri karakteri bir yana , müdür Dwight’ın , küçük çocuğun dünyası haline gelen defterini yok etmesi işlerin iyice sarpa sarmasına sebep olur . 
Bu noktadan sonra Rafe ve sıkı dostu , hem ABD eğitim sistemini alttan alta , hafif hafif eleştirip , hem de bu köhne sisteme dur demek için çalışmalara başlıyor , müdür ve sağ kolu için birbirinden ilginç şakalar hazırlıyor .
Daha dürüst olalım ; eşek şakaları . 
Ortaokul Hayatımın En Kötü Yılları aslında ufak da olsa çuvaldızı farklı noktalara batırmaktan çekinmiyor .
Üstelik ana karakterin ailesi , kesinlikle orijinal bir tip olan kız kardeşi ile çok sevdiği annesi ve rahatsız olan erkek kardeşi üzerinden minik bir dramatik kurgu oluşturuyor .
Bu noktada da hem eğitici mesajlar verme açısından ufaklıklara , hem bazı konularda rahatlıkla empati kurabilecek ergenlere ve tabii hayatın gerçek tarafını ucundan göstermesiyle yetişkinlere selam ediyor .
Bu konuda yapacakları , hikaye ve tür olarak zaten sınırlı olan film , işin şakalar ile isyan kısmına gelince öyle bir sapıtıyor ki , gerideki dikkat çeken öğeler akıldan uçup gidiyor . 
Evet , cidden akıllı ve şık espiriler var .
Hele ki büyük izleyiciler için .
Kurgusu itibariyle de oldukça sürükleyici , sıkılmanıza kolay kolay izin vermiyor .
Oyunculuklar senaryonun şans verdiğinin de üstünde seyrediyor ( müdür rolündeki Andrew Daly’e dikkat ! ) ve belki de yapımın en güçlü yanı , görselliği kusursuza yakın şekilde seyirciyi karşılıyor .
Özellikle Rafe’in hayal dünyasını , alternatif gerçekliğini yansıtan çizimleri ve canlanma süreçleri tek kelimeyle şahane . 
Yani yapımın bolca artısı mevcut .
Bunun yanında az önce bahsettiğim can sıkıcı problemler ve yanında gelen buram buram klişe kokan bazı şakalar ( zil sesi yerine osuruk sesi ) olgunluğu silip atıyor , geriye ortalama bir gençlik filmi bırakıyor . 
Daha önce Are We Done Yet ?  ve Paul Blart : Mall Cop gibi pek beğeni toplamayan yapımların yönetmeni Steve Carr , yönetmenlik koltuğuna oturduğu Ortaokul Hayatımın En Kötü Yılları filminde de ibreyi sık sık şaşırmış , oradan mı ilerlesem , yoksa seyirciyi buradan mı hikayeye çeksem derken çok daha iyi olabilecek projeyi vasat seviyede tutmuş . 
Ortaokul Hayatımın En Kötü Yılları , eğleneyim , çok büyük beklentim yok , hem güler hem de bir güzel kafamı dağıtırım , diyorsanız iyi bir seçenek .
Çok sağlam , kaliteden ödün vermemiş bir gençlik komedisi istiyorsanız yanlış adres . 
burcinaygun@gmail.com
