İnsanoğlu çelişkili bir varlık .
Yaşatmak ve öldürmek için akıl sınırlarını zorluyor .
Bir tek insanı kurtarabilmek için zamanla yarışan cerrahlara karşı , sağlıklı insanları sıraya dizip saniyeler içinde infaz edenlerin olduğu bu berbat düzende müsebbip belli : Vahşi kapitalizm ve yayılmacılık !
Kapitalizm insanları refaha , konfora , ince zevklere kavuşturduğu oranda karlılığını arttırdı .
Ancak dikkat : Tüm insanlar için geçerli olamadı bu mutluluk .
Kısır döngüye ise , yine , bir bölüm dünyalıya adeta cenneti sunarken , hayatlarını cehenneme çevirdiği yoksulların ülkelerindeki kaynakları kıyasıya sömüren kapitalistler yol açtı .
Çünkü kirli münasebetler sonucu bir canavar  / yaramaz çocuk dünyaya getirdiler .
Bu çocuğun adı : Terörizm !
Gelişmiş ülkelerde yaşayan ve anamalcı düzenin suç ortaklığına dahil olmak istemeyen bir grup insan , bu kısır döngüyü bir yerinden kırabilmek ; silahsızlanma ve barış için ; kaynakların adil dağıtımını , sürdürülebilir tarımı , doğal enerji kaynaklarının kullanımını sağlamak / yaygınlaştırmak ; kadim ormanları , denizleri , tüm bir ekosistemi ve bağlı canlıları korumak için örgütleniyor .
Kendi düşünce sistemlerine ve ideallerine ters düşmeyen eylemlerde bulunuyorlar .
" Gece Planı "
( Night Moves ) ' nın bağımsız ABD sinemasının temsilcilerinden olan yönetmeni Kelly Reichardt , eveleyip gevelemeden çizdiğim çerçeve içinden konuya giriyor : ekolojik yaşam ilkelerini benimsemiş iki genç eylemci Josh ( Jesse Eisenberg ) ile Dena ( Dakota Fanning ) , kendilerinden büyük ve deneyimli Harmon'ın ( Peter Sarsgaard ) önderliğinde , baraj ve hidroelektrik santralini ( HES ) patlatmak için harekete geçiyorlar .
Film , tecrübeli seyircinin fark edebileceği ' soğuk ' / soğukkanlı bir tonda ilerliyor ; karakterler arasındaki ilişkilerde ve olayların gelişiminde kalıpları kullanmıyor .
Gönlünden bu tür bir eyleme katılmak isteyen seyirci için , oldukça ayrıntılı ve sürecin gerçekliğini büyük oranda algılayabileceği bir yol izliyor .
Ancak bu yol bir yere kadar varıp , asıl , ikinci bölümde ortaya atılan sorularla hikayenin beyinleri kemirmesi , huzursuz ediyor .
Vicdan , suçluluk , korku , bencillik , aidiyetin yitirilmesi üzerinden kendinizi gerilimli bir iç tartışmanın içinde buluyorsunuz .
Doğa aktivistleri , doğaya müdahale etmeyi kendine hak gören açgözlü sermayedarlar kadar cesurlar ama hep bir yerde duvara çarpıyorlar ; çünkü onlar şiddet dilini kullanmıyorlar ve kendilerini inkar edemeyeceklerinden , eylemlerinde de canlılara zarar vermiyorlar .
Örnekler , hemen bu topraklardan : HES protestolarında devletin gücü ve şiddeti sermayenin yanında yer alabiliyor , oysa karşısında sadece , bu yola başvurmayanların yani halkın çığlığı var .
Reichardt , seyirciyi , bu can alıcı vicdani meseleyle baş başa bırakıp , vicdanın bir süre sonra sahibini yok edeceği gerçeğinin gerilim hattına sokuyor .
Ana ve tek hedefi karlılık olan bir patron / CEO vs. , toplantılara girerken vicdanını vestiyere bırakır .
Peki ya doğa eylemcileri ?
" Gece Planı " biraz sabır isteyen , enteresan bir deneyim .
Her üç oyuncu da , bu deneyimin doğru seçilmiş unsurları .
