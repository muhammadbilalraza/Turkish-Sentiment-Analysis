Animasyon filmleri denince akla gelen sayılı film stüdyolarından bir tanesidir Pixar .
Son 20 yıla yakın dönemde çıkarttığı işler ile sadece ufaklıkların değil , büyüklerin de hayranı olduğu , hatta aynı yapımı birden fazla kez izlemek için bolca sebep sunduğu Disney markası , her seferinde olmasa bile yolunda çizgi üstü seyretti .
Ara ara düşüşe geçtiğini de söyleyebileceğimiz Pixar , bu sıkıntıları ise genellikle devam filmlerinde yaşadı .
Yeni fikri mülkler üretmek yerine , daha önce tutmuş bir formülü , daha doğrusu büyük beğeni toplamış bir hikayeyi farklı şekillerde devam ettirmeyi denedi , birden fazla kez de beklediğini bulamadı . 
Geçtiğimiz yılın sonlarına doğru , ülkemizde ise bu hafta vizyona giren yeni Pixar projesi Coco , bahsini ettiğimiz ‘tekrar’ yapımlarından bir tanesi değil .
En son 2015 senesinde İyi Bir Dinozor adlı animasyon filmi ile ‘yeni marka’ yaratan stüdyo , iki yılın ardından Coco ile taze topraklara döndü .
Başarılı devam filmleri kategorisine rahatlıkla giren , hatta beklenenin üstünde bir animasyon film olarak akıllara kazınan Oyuncak Hikayesi 3’ün başındaki isim ,  Lee Unkrich ve yardımcı yönetmen koltuğundaki Adrian Molina , bu yılın Oscar gözdelerinden biri olarak etiketlenen Coco’nun başındaki iki önemli isim . 
Vol . i adlı leziz serüvene tanıklık edenler , aynen ( çoğu ) Pixar filminde olduğu gibi küçük robotun hikayesinin sıradan bir çocuk eğlencesi olmadığını iyi hatırlar .
Hatta o kadar ki , finale doğru gözleri nemlenen , yaşı çocukluğu , hatta ergenliği çoktan geçmiş sayısız izleyici vardır .
Başka bir deyişle , animasyon filmlerinin muazzam yükselişini sağlayan ‘çocuklar kadar büyüklere de maceralar’ ekolü görev başındadır .
Coco’ya gelecek olursak , belki de bu ekolün tabiri caizse en alâ örneği var önümüzde .
Küçük izleyiciler için çok keyifli ve renkli bir atmosfer , bolca güzel mesaj , büyükler içinse bu güzelliklerin yanında hayatın gerçekliğine , hatta griliğine dair de mühim öğeler var .
Hatta şimdiden uyaralarım , minikler eğlenip gülerken , sizler bir yandan sırıtıp , bir yandan da ‘neden gözlerim dolmaya başladı ? ’ diye düşünebilirsiniz . 
Gelelim Coco’nun hikayesine .
Meksika’nın nesillerdir ayakkabıcılık yapan ailelerinden birinin küçük oğlu Miguel , hayatını sülalesinin aksine farklı bir kulvarda devam ettirmek ister .
Oğlanın hedefi , kendine idol olarak seçtiği Ernesto de la Cruz gibi büyük bir müzisyen olmaktır .
Hatta gizli gizli müzik çalışmaları yapar .
Gizli hareket etmek zorundadır , çünkü ailenin geçmişte yaşadığı büyük bir trajedi yüzünden arası müzikle iyi değildir , hatta müzik yasak sayılır . 
Miguel’in büyük büyük dedesi , müzik aşkı ile ailesini terk etmiş , eşi Imelda’yı ardında bırakarak kaybolmuştur .
Yalnız kalan Imelda , Miguel’in büyük büyükannesi Coco’yu yalnız büyütmüş , müziğin de ailede kötü görülür hale gelmesine yol açmıştır .
Yaşlanan büyükanne Coco da , tornunu bu beladan uzak tutmak ister .
Ancak Miguel , Ölüler Günü adlı Meksika bayramında büyük müzisyen Ernesto’nun gitarına ulaşır , onu çalınca da kendini Ölüler Diyarı’nda bulur .
Küçük çocuk güneş doğmadan evel ailesine ait sırları çözmeli , Hector adlı yeni ‘arkadaşı’ ile birlikte bu enteresan dünyadan çıkmalıdır .
Aksi takdirde sonsuza kadar burada kalacaktır . 
Coco aslında sıradan bir yolculuk ve kendini bulma , gerçekleştirme hikayesi gibi gözükse de , içerdiği mesajlar ve sık sık başvurduğu göndermelerle birlikte bunun çok daha ötesine geçiyor .
Renkli atmosferi , harika müzikleri ve neşeli karakterleriyle keyifli vakit geçirmek için bolca malzeme taşıyor .
Hatta öteki dünya bile bir  hayli renkli ve ilgi çekici .
Yani minikleri rahatsız edecek ya da korkutacak pek fazla öğe yok .
Diğer yandan kritiğin başında da söylediğimiz gibi , Coco çocukların yanında büyük izleyicileri de hedefliyor ve bunu eğlencenin yanında aile ve bağlılık gibi konular üzerinden ‘yüreğinizi sızlatabilecek’ şekilde gerçekleştiriyor .
Yani bir bakıma ‘aile boyu eğlence’ ve ‘yetişkinler için hüzün’ dedirtebilecek ilginç bir karışım çıkartıyor ortaya . 
Belki süresi ve yer yer fazla kaçan renkli yapısı ile bir parça rahatsız edebilen Coco , her yaştan izleyici için rahatlıkla tercih edilebilecek , bolca güldüren , yüzde devamlı bir sırıtmaya neden olan kaliteli bir animasyon filmi .
Son olarak tekrar uyarmış olalım , çocuklar gülerken gözlerinizi sulanmış halde bulmanız mümkün olacağından , mendilinizi de beraberinizde götürmeyi unutmayın .
Nitekim her neşe ve kahkaha , küçükler için olmasa da biz büyükler için yanında hüznü de taşıyabiliyor . 
burcinaygun@gmail.com
