Jen’in ÖyküsüBabanın intiharının ardından sessiz bir kasabada rutin bir yaşamı paylaşan anne ve kız .
Haliyle , uzaklardan babanın üvey kardeşinin gelmesiyle evin , kuralları kasabanın gelenekçi yapısı tarafından belirlenen katı düzeni bozulmaya başlıyor .
Evin hüzünlü genç kızı ile gizemli konuk arasında bir yakınlaşmanın başlamasıyla , hayal kırıklığına uğramış anne ve kasabanın sakinleri derhal yabancıyı hedef seçiyor .
Olayların belirsiz bir tecavüzün ardından karışmasıyla , beklenen yabancı avı da başlıyor .
Kanadalı yönetmen , post rock müzik videolarını hatırlatan soluk manzaralar eşliğinde atmosfer yaratmadaki becerisini , karakterlerin ilişkisinde ve senaryo kurgusunda gösteremediği için festivalin güçlü filmleri arasında yerini alamıyor .
Merakla beklenen ve izleyiciden festival esnasında ilgi gören film ironisi alınmış Hal Hartley filmleri gibi .
Teldeki Adamİçinde 11 Eylül geçmeyen en sıkı 11 Eylül filmi belki de .
İkiz Kuleler arasında ip üzerinde illegal yürüyüş gerçekleştiren bir sanatçıyı anlatan belgesel yaratıcı muhalefetin en önemli örneklerinden biri olmayı başarıyor .
Bu filmin soygun filmleri kadar heyecanlı , sıradışı bir suç filmi olduğu da söylenebilir .
Şüphesiz aynı konu başka bir yönetmenin elinde sadece izlerken heyecan veren klasik bir belgesele de dönüşebilirdi .
Burada yönetmenin dönemin aykırı ruhunu yansıtmasının ve anlattığı gerçek kahramanları iyi yazılmış bir senaryodaki gibi planlı kullanmasının da katkısı var .
Üstelik ip üzerinde yürümenin herhangi bir video kaydı olmadığı için , filmde kullanılan fotoğraflar bu ' kutsal ' yürüyüşün hayalgücüyle şekillenmesini ve böylece daha etkili ve kalıcı olmasını sağlıyor .
Tokyo !
Manga üstadı Yoshihiro Tatsumi’nin büyülü gerçekçi öykülerini hatırlatan kısa filmler .
Gondry sanki hikayenin şık finalini her şeyden fazla önemsemiş ; Carax ise son derece sert ama kısa film kalıbına sığmamış gibi .
Ve fakat Bong Joon Ho , Tokyo’da güncel bir sorundan yola çıkarak günümüz bilim kurgu sinemasına ders niteliğinde bir Twilight Zone hikayesi anlatmış .
Her şeye rağmen üç film de son derece önemli ve mutlaka izlenmeli !
Annesinin OğluAzazel kendi ailesini ve evini koruyarak / kullanarak aile evine dönen orta yaşlı bir adamın traji komik hikayesini anlatıyor bize .
Karısı ve bebeği ile sakin bir hayat süren Mikey bir iş toplantısı için ailesinin New York’taki evine kalmaya geliyor .
Fakat bu kısa ziyaret Mikey’in aile evinin rahatına alışıp kendini çocukluk eşyalarının çekimine kaptırmasıyla uzamaya başlıyor .
Bu evden ayrılamama durumunu kimseyle paylaşmayan Mikey , yavaş yavaş ' evin çocuğu ' kimliğine yeniden alışmaya başlıyor .
Aslında yetişkin olma korkusu ve çocukluğun insanın peşini bırakmayan sorumluluktan uzak sıcaklığı , daha çok Michel Gondry gibi yönetmenlerin ilgi alanına girse de , Momma’s Man bu konuya Bunuel tarzı bir gerçeküstücülük katıyor .
Kriz sonrası aile evine geri dönüp bunun tadını çıkaranlar bu filmi daha çok seviyormuş !
Synechdoche , New YorkCharlie Kaufman’ın referansları oldukça net ama ortaya koyduğu iş yine benzersiz .
Yaratıcılığı kısıtlanmış bir tiyatro yönetmeninin kafkaesk hastalıklarıyla tanıştırıyor bizi önce .
Sonra bu tatminsiz , kontrol saplantılı adamın hayatındaki kadınlarla karşılaşıyoruz .
Ailesini kaybetmesiyle hayatının fırsatını yakalıyor ve büyük bütçeli bir oyun sahneleme şansı elde ediyor .
Ne kadar büyük ?
Yaşam kadar .
Ömürboyu sürecek ve tüm yaşamını içine alacak bir oyun .
Böylece kendi yaşamını bir tiyatro oyununa çeviren yönetmen , zaman zaman ikinci plana düşerek ve hatta hayatının yönetimini başkasına devrederek huzuru yakalamaya başlıyor .
Kafka , Dick ve Kaufman gibi dehalardan ilham alan gerçek bir Kaufman projesi .
Öyle heybetli ki , Kaufman’ın önceki tüm çalışmaları bunun eskizi gibi görünmeye başladı gözümüze .
Kare kare okuyacağınız filmin derinlerine inerken zaman zaman filmin kontrolünü kaybeder gibi olup panikleyeceksiniz .
Fakat filmin sırrına uyandığınızda , ne panik ne de kontrol tutkusu kalacak .
Yaratıcılık ve kontrol kaygısı , ego , büyük adam olma veya zamanı iyi değerlendirme isteği .
Aslında hepsi uçmanızı engelleyen , sizi aşağıya çeken şeyler .
Atın kurtulun , hafifleyeceksiniz !
