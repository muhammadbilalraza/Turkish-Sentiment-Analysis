Koğuş Akademisi’ni izlemek üzere , koltuğa hayli ön yargılı bir şekilde oturduğumu itiraf etmeliyim .
Az sonra izleyeceğim filmde , bana göre hayli antipatik bir oyuncu kadrosu vardı ve malum son dönemde izlediğimiz yerli komedilerin birçoğu gülümsetmekten dahi fersah fersah uzaktaydılar .
Hal böyle olunca ön yargıya kapılmamak elde değildi .
Ancak filmin açılış sahnesinde karşımıza konuk oyuncu olarak çıkan Erkan Can ve yapılan film göndermeleri bana “acaba mı ? ” dedirtmeyi başardı .
Öncelikle genel konudan bahsetmek gerekirse ; Koğuş Akademisi çeşitli adi suçlardan içeri girmiş 3 adamın hikayesini anlatıyor ve bu hikayeleri , içerideki diğer suçluların hikayeleri ile birleştiriyor .
Tek Maç Erdem , Korsan Settar , Kapkaççı Şahin , Mario şapkalı Boyacı Nadir Abi , Ağır Abi Bekir Ali , Levent ve Genco’dan oluşan koğuş , hapishaneye yeni atanan müdirenin oyun içindeki oyunuyla baş başa kalıyorlar .
Filmin en enteresan karakterini Tek Maç Erdem ile birçok tv dizisinin ardından , son birkaç yıldır komedi filmlerinde boy gösteren Çetin Altay oluşturuyor .
Altay dışındaki kadro genel olarak ortalama bir oyun sergiliyorlar .
Burada Pascal Nouma’nın konuk oyunculuğuna değinmeye gerek var mı bilmiyorum ama , filme iyi kötü herhangi bir katkısı olmadığını ( işin pazarlama kısmını es geçerek ) söyleyebilirim .
İlk yönetmenlik deneyiminde Tolga Baş’ın çok da kötü bir iş çıkarmadığını söyleyebiliriz .
Aynı şekilde filmin senaristliğini yapan Yücel Öztürk de , hafiften havada kalan finali ve bazı uzayan diyaloglu sahneleri saymazsak , özellikle filmin geneline yayılan film ve sektör göndermeleri ve hikayenin hoş sayılabilecek bağlantıları ile vasatlıktan sıyrılmayı başarıyor .
Yalnız bu noktada da , " madem her suçlunun hikayesini birbirine bağlamak istediniz , neden bazılarını eksik bıraktınız ? " diye sorası geliyor insanın .
Filmin bir sahnesinde , ( ki teaser olarak paylaşıldı ) bir kumar masasının etrafında toplanan Don Vito Corleone olarak Marlon Brando’yu ( Baba ) ,  Taksi Şoförü olarak Robert De Niro’u , Yüzüklerin Efendisi’nin Gandalf’ını ve “Beyaz Giyen Adam” olarak Will Smith’i görmek mümkün . 
Erkek egemen bir film izlediğimizin ve bu filmin de bir hapishanede geçtiğini düşünürsek , küfür duymaya da hazırlıklı olmalıyız .
Nitekim filmde yeterli miktarda küfür duymak mümkün , ha bundan rahatsız oldun mu derseniz , hayır derim .
Peki kahkahalarla güldüm mü ?
Ona da hayır .
Filmden hoşnut sayılabilecek bir durumda ayrılmamın tek sebebi , film ve sektör göndermeleriydi .
Bu göndermelerin filmi kurtarıp kurtarmadığına karar vermek de artık size kalıyor .
