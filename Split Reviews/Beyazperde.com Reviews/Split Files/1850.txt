Hasan YalçınX - MEN uzun süredir gerek daha önceden çizgi romanını bilenlerin ya da takip edenlerin , gerekse MATRIX sonrası bilimkurgularda aradığını bulamayanların beklediği bir filmdi .
Sonunda geldi hatta 2.ci - 3.cü salonlara düştü bile .
Kimileri çılgınlık derecesinde beğendi ve sevdi mutantları , kimisi ise gitmeye bile değmez buldu .
Ama gerçek şu ki farklı tatlardaki ürünlerden ortalamanın üzerinde lezzet çıkarmayı bilen yönetmen Singer , bu filmden de yüzünün akı ile çıktı .
Çizgi romanını sadece raflarda görüp hiç alıp bakmayan ben bile filmin konusuna , içeriğine , mutant çekişmesi ve bunun politik dalgalarına sorunsuzca kaptırdım kendimi .
Filmin casting’i oldukça başarılı ; herhalde filmi izleyip de Wolverine rolündeki Hugh Jackman’ı beğenmeyen olmamıştır .
Gerçekten başka bir karizma oluşmuş ; Profesör X’ten Storm’a kadar hiç bir karakter sırıtmamış .
Orijinal X - Men okurları için tamamen aynı şey geçerli olmasa da , geneli filmden hoşnut , ve bu demek oluyor ki eğer hala gitmediyseniz güzel bir çizgi roman uyarlaması , kansız , hareketli , fantastik bir film için X - MEN kusursuz bir seçim olacaktır .
Peki Bilim - Kurgu meraklılarını önümüzdeki günlerde hangi filmler bekliyor bir gözatalım .
Hem konusu , hem görsel tasarımı ile öne çıkan THE CELL ( HÜCRE ) , haftanın hiti olmaya aday .
REM’in ' Loosing My Religion ' klibinin yönetmeni Tarsem Singh’ın ilk uzun metrajlı film denemesi olması da filmi görülesi kılıyor .
Filmin tanıtım fragmanı heyecan vericiydi , umarım bizleri yanıltmaz .
Uzak gelecekte ise iki film dikkati çekiyor : Biri BICENTENNIAL MAN , diğeri ise BATTLEFIELD EARTH .
BICENTENNIAL MAN ülkemizde vizyona girmesi hayli geciken filmlerden biri .
Robin Williams’ın tüm şiriniliği ile bir robotu oynadığı duygusal bir bilimkurgu olan filmi küçük izleyiciler daha fazla sevecek gibi görünüyor .
BATTLEFIELD EARTH ise hem John Travolta’nın 3 metrelik bir devi oynadığı ilginç kadrosu hem de yıllardır aynı isimle satılan ' bestseller ' kitapları ile en çok beklenen filmler arasında .
Ama Amerika’dan gelen haberler çok da iç açıcı değil .
MISSION TO MARS için bile birkaç eleştri yazmayı uygun bulan eleştirmenler BATTLEFIELD EARTHiçin hiç birşey yazma gereği duymadılar , yani o kadar kötü gözüküyor .
Herşeye rağmen yine de merakla bekliyorum klasik dünyanın kurtuluşu öyküsünü , 3 metrelik kötü adam Travolta’yı , Görsel efektleri ve kaliteli oyuncu kadrosuyla önyargılarınızı bir kerelik de olsa vestiyere bırakarak izleyip , deneyebileceğiniz filmlerden olmalı .
