2015 yılının ilk 5 ayında tam 65 yerli yapım gösterime girmiş , hızlıca saydım , 31 tanesi komedi filmi , neredeyse yarısı eder yani gişe sinemamızın yükü komedi filmlerinin üstünde .
Gişenin zirvesinde duran , en fazla seyirci toplayan filmler de bu türe ait olduğu için ticari sinema yapmak için yola çıkanların " komik filmler " çekmesindeki hevesi anlayabiliriz .
Ancak bu yoğun üretimin ortaya kaliteli işler çıkardığını , bir zamanların Arzu Film yapımlarında olduğu gibi karakteristik bir üretime yol açtığını söyleyebilmek imkansız .
Çoğu , gösterimden kalkar kalkmaz unutulacak , TV dizisi estetiğine ve yoksulluğuna sahip bu filmlerin kaba tabirle tek bir derdi var ; hap yaparak para kazanmak !
İstanbul'dan , çoğu magazinci olan , basın mensuplarını uçağa doldurup Antalya'ya götüren ve basın gösterimi yerine ihtişamlı bir gala yapan Olur İnşallah'ın yönetmen koltuğunda Tolga Baş oturuyor .
Koğuş Akademisi ve Delisin !
Delisin !  gibi ortalama gişe komedileriyle adını duyuran ve filmlerinde aynı isimlerle çalışmayı tercih eden Tolga Baş bu kez bir sahil komedisi çekmeye soyunmuş .
Yazının buraya kadar ki kısmından filme ağır laflar hazırladığımı düşünebilirsiniz , açıkçası izlemeden önce ben de öyle umuyordum , hele de memleketin tüm ucuz komedi filmlerinde oynamayı görev edinmiş Çetin Altay'ın adını afişte bir kez daha görünce ancak Olur İnşallah tam bir başarı sayılmasa da " çok kötü " diyerek kenara itilemeyecek bir film .
Eğer oyuncu seçimi daha farklı yapılsaydı ve sekanslar kurguda biraz daha iyi bağlanıp , klasik derdimiz olan skeç komedisinden uzaklaşılabilseydi , belki de bu yılın en sevimil komedilerinden birini izliyor olacaktık .
Olur İnşallah'ın senaryosunda köy var , yerel TV var , sevimli ve kılıktan kılığa giren köylüler ve olmazsa olmaz bir aşk hikayesi var .
Film bana en çok Vizontele ( 2001 ) ve UHF ( 1989 ) filmlerini çağrıştırdı ama taklit edilmiş bir şey yok , ılık bir Akdeniz esintisi sadece .
Seyircili gösterimde izlediğim Olur İnşallah'ın vaadi , seyirciyi güldürmek ve bunu başarıyor ancak bu kadro ile gişede patlayacak filmi çekmek mümkün mü ?
Onu pek sanmıyorum .
Tolga Baş'ın bu filminde daha fazla emek var , bu hissediliyor ancak Olur İnşallah da diğer filmleri gibi ortalama bir komedi olarak usumuza yerleşiyor .
Tekrar altını çiziyorum ; buna senaryo ya da yönetmenlikten ziyade artık ucuz gişe komedilerinin kadrolu oyuncuları olarak tescillenmiş isimler yol açıyor .
Farklı filmlerde hep aynı karakteri giyinerek oynayan bu isimlerin bu kadar popüler olmasının sebebini anlamak güç olsa da .
Ve ne tuhaftır ki Çetin Altay'ın en iyi beyazperde performansı bu filmde ama işte Arzu Yanardağ'a masum genç kız rolü yazmak o kadar büyük bir hata ki !
Üstad Oğuz Aral genç karikatüristlere hep aynı tavsiyeyi verirdi ; " gereksiz taramalardan kaçının " .
Eğer Tolga baş filmlerinde komedi duygusunu arttırmak adına yaptığı abartıdan vazgeçerse bence çok iyi işlere imza atacak .
Her şeye rağmen , Akdeniz komedisi çekerken bölgenin ( Antalya'nın Yaylaalan köyü ) muhteşem güzelliğini görselleştirebilen görüntü yönetmenliğini , filmin ruh haline oldukça uyan tema müziğini ve Tolga Baş'ın konfeksiyon bir komedi filminden fazlası olması için verdiği çabayı övüyorum .
Şive komedisi yapmak artık tehlikeli sularda kulaç atmak demek ama Olur İnşallah köpekbalıklarına yem olmadan yüzmeyi başarıyor .
Seçim zamanı gerilen sinirlerinizi yumuşatacak , yatıştıracak ve tebessüm ettirecek bir film arıyorsanız Olur İnşallah yanlış bir tercih olmayacaktır . murattolga@gmail.com twitter . com / murattolga
