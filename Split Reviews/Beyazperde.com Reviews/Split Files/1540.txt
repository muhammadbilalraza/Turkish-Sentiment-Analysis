İlk olarak belirmeliyim ki Non - Stop , benzeri bir konuya sahip olan Jodie Foster’lı Uçuş Planı kadar gülünesi ve sinir bozucu bir deneyim değil .
Her ne kadar iki film de tamamen uzun birer uçak yolculuğu sırasında geçen , abartı birer konu önerisine sahip olan gerilimler olsa da , Non - Stop’un hikaye elementleri ve teknik yapısı kesinlikle aynı oranda absürd değil . 
Aslına bakarsanız Non - Stop neredeyse baştan sona ilgi çeken , heyecanlı ve ( bir Hollywood stüdyo filmi için ) akıllı bir ‘yolculuk’ sunuyor ve sadece son on dakikasında biraz yerle bir oluyor . 
Liam Neeson’un karizmatik aksiyon yıldızı rönesansı Non - Stop ile devam ediyor .
Canlandırdığı uçak mareşali Bill Marks karakteri , Neeson’un The Grey’deki gizemli bir geçmişe sahip olan sorunlu ruhu ile Taken’daki ‘özel yeteneklere sahip’ , keskin odaklı , kızını kaçıran adamların kemiklerini kırmaya bayılan baba karakterini bir araya getiriyor . 
Non - Stop’un açılış sekansı Bill'i ABD’den Londra’ya yolculuk yapacak uçağa binmeden önce aşırı oranda alkol tüketirken gösteriyor .
Neeson’u Unknown’da da yönetmiş olan Jaume Collet - Serra , Bill’in alkolizmini bol bol sallanan kamera ve " rack - focus " efektleri ile Robert Zemeckis’in muazzam melodraması Flight’tan bile daha ağırbaşlı bir biçimde göstermeyi başarıyor . 
Her ne kadar karakterin alkolizminin görsel betimlemesi bariz olsa ve geçmişi hakkındaki sürpriz baştan tahmin edilse de , bir tür filminin gerilim ve cinayetler başlamadan önce karakterlerini azıcık bir beceriyle de olsa inşa etmeye çalışmasını takdir etmek lazım .
Özellikle Non - Stop’ta olduğu gibi filmin dış çatışması ana karakterin iç çatışması ile birleştirilirse . 
Uçak havalandıktan kısa bir süre sonra Bill’in işi iyice zorlaşıyor , çünkü aynı uçakta olduğunu iddia eden kimliği belirsiz bir terörist banka hesabına 150 milyon dolar yatırılmazsa her yirmi dakikada bir yolculardan birini öldüreceği tehtidinde bulunuyor . 
Bu noktadan sonra oluşan Agatha Christie usülü gizem çoğunlukla akıllı ve ilgi çekici sürprizlerle dolu .
Bazı konu elementleri seyircinin mantık seviyesini bayağı zorlayacaktır ( ilk cinayetin oluşabilmesi için gizemli teröristin Matrix’deki kahin gibi yeteneklere sahip olması gerektiği mesela . ) ama bu denli abartılı fikre sahip bir gerilimden bu tür zoraki gelişimler de bekleyebiliriz .
En azından Non - Stop saçma anlarını yeterince yaratıcılık ve enerji ile kapatmayı başarıyor .
Filmin hızlı montajı yürek hoplatan ritmini yüzeyde tutmayı başarıyor ve senaryo en azından izlenme anında durmadan izleyiciyi merakta bırakıyor , bir de bu şiddetin ardındaki teröristin kimliği ve klişe motivasyonları ortaya çıkaran bayat finali olmasa . 
Bir A - sınıfı film yıldızı ( Julianne Moore ) ve sürüyle tanıdık karakter oyuncusu da cabası .
Tabii ki filmin yaratıcılıktan yoksun finali , Neeson hayranlarını sevindirecek , stilize olduğu kadar düz bir kavga sahnesini de sunmaktan çekinmiyor .  Konu stilize kavga sahnelerine geldiğinde ise filmin asıl kozu ilk perdeden sonra minnacık uçak tuvaletinde oluşan dövüş .
Yönetmen küçük mekanı yaratıcılık ile kullanıyor .
Filmin orta bütçeli bir genel seyirci eğlenceliği olduğunu da hatırlamak lazım .  Katilin gerçek kimliğini ve motivasyonlarını öğrenmediğimiz daha " art - house " bir finali tercih ederdim tabii ama Non - Stop gibi bir stüdyo filmi bu tarz bir lükse sahip değil . 
Non - Stop gayet eğlendiren ve merak ettiren bir gerilim - aksiyon ( hatta aksiyondan çok gerilim var , uyarmak lazım ) .
Haftasonu gerilmek için birebir .
