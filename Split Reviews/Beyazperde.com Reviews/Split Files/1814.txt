Sinema seyircisi maalesef öyle bir refleks kazandı ki , artık " yeniden çevrim " söz öbeğini duyduğumuz anda Hollywood'daki yaratıcı üretim sıkıntısını iliklerimize kadar hissedip , Hollywood yapımcılarının vakt - i zamanında zaten fazlasıyla saygı görmüş eserleri daha ne kadar sağabileceklerini sorgular olduk .
Filmleri izlemeye giderken yanımızda taze ördüğümüz önyargı duvarlarını da götürüyoruz .
Bu kez karşımızda Tom Holland'ın 1985 yapımı vampirli kültü " Fright Night " ın ' remake'i var . 
İlk filmi Gerçek Sevgili ( Lars and the Real Girl ) ile kucak dolusu ödül toplayarak festival festival gezen , hem eleştirmenlerden hem de seyirciden yıldızlı pek iyileri toplayan yönetmen Craig Gillespie'ın şaşırtıcı bir manevrayla B tipine çok yakın duran ve sinemanın eğlencesine odaklanan bir yola sapması aslında oldukça ilginç .
Fakat sanırım daha da ilginç olan şey , Beden Öğretmeni Bay Woodcock ( Mr . Woodcock ) gibi bir başarısızlıktan sonra Gillespie'ın bizi ilk kez denediği bir türde hiç de fena olmayan seyirlikle karşı karşıya bırakması . 
Ülkemizde , çağrıştırdığı Komşum Bir Katil ( The Whole nine yards ) ' den seneler önce " Komşum Bir Vampir " adıyla gösterilen film , Türkçe ismiyle filmin ana meselesini yeterince açık ediyor .
Bir amerikan banliyösünde maksimum ne kadar olunabiliyorsa o kadar popüler bir çocuk olan Charlie'nin davranışları gitgide garipleşip ürkünçleşen komşuları Jerry ile tanışması ve bu tanışmanın ardından Jerry'nin garipliğine neden olan sırları keşfetmesi üzerinden akan bir korku - komedi Korku Gecesi ( Fright Night ) .
Orijinal filmin kültleşmesinin başlıca sebeplerinden olan ve günümüz korku - komedilerine kapı açtığı düşünülen eğlenceli ciddiyetsizlik filmin yeniden çevrimine de başarılı bir şekilde taşınmış .
Hatta filmin nostaljik tarafını hiç sekteye uğratmadan 80'lerde yapılan mizahın tertemiz bir biçimde modernize edilmesi , Korku Gecesi'nin izlenebilirliğine çok şey katmış .
Bahsettiğim bu mizah anlayışına rağmen filmin vampir mitolojisine çok büyük bir saygı besleyen ürkütücü tarafını görmeyip de film boyunca yer yer gerilmemek mümkün değil .
Korku Gecesi komik olduğu kadar olmasa da , dikkate alınacak kadar ürkütücü bir film . 
Kısacası Craig Gillespie tıpkı orijinal filmde olduğu gibi , korku ile komediyi filmin ruhuna zarar vermeden birleştirmeyi başarmış .
Gillespie'ın başarılı yönetmenlik tercihleri ve çok iyi çekilmiş planları da ( filmin sonlarına doğru arabada geçen tek plan sahneye dikkat ) , izleyeni içine tamamen çeken bir yapım ortaya koymuş .
Sürekli olarak manik depresif karakterleri canlandırdığı rollerinde görmekten sıkıldığımız Colin Farrell ise daha yeni izlediğimiz Patrondan Kurtulma Sanatı ( Horrible Bosses ) ' da olduğu gibi , bu filmde de kariyerini başka bir yöne doğru itme çabasında .
Üstelik kendisi bu çabasının karşılığını da fazlasıyla alıyor ve bizi sinemanın gördüğü en kendine has vampir kompozisyonlarından biriyle tanıştırıyor .
Anton Yelchin , Christopher Mintz - Plasse ve Imogen Poots gibi genç oyuncuların da filmin ruhuna uyum sağlayan performansları , filmin bu yönden de bir bütünlük sağlamasına destek oluyor . 
Bunların ışığında sinema salonlarımızda , bir yeniden çevrim olmasına rağmen , sinemayı ihmal ve istismar etmeyen , kökenine saygı duyan ve süresi boyunca seyircisini eğlendirmeyi başaran bir eser var .
Zaten ekibin amacı da dünyayı kurtarmak ya da sinemada çığır açıp unutulmaz olmak değil ; sadece eğlenmek ve eğlendirmek ; hem de 80'ler korku sinemasını , ürkütücü vampir mitolojisini ve tabii ki de biraz da Sam Raimi'yi yad ederek . 

kaankarsan@gmail.com
 twitter / kkarsan
