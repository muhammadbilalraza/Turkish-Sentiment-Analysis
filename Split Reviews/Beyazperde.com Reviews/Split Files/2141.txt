Korku türünü sevenler , toplanın .
Zira bir başka yerli korku filmi daha bu hafta itibariyle vizyonda !
Dabbe ile başladığını söyleyebileceğimiz Cin temalı yerli ürkütücüler arada sırada yerini psikolojik gerilimlere bıraksa da , aynen Azem serisinde olduğu gibi tema öyle ya da böyle sabit kalıyor .
Son üç yıllık süreçte , her yıla yeni bir hikaye anlayışı ile yola devam eden ve genel olarak ilgi toplayan serinin üçüncüsü , Azem 3 : Cin Tohumu adlı yapım da işte bu hafta sinema salonlarına teşrif eden çalışma oluyor .
Daha önce Azem : Cin Karası ve Azem 2 : Cin Garezi filmleriyle takip ettiğimiz serinin yeni üyesi , önceki projelerdeki geleneği devam ettiriyor .
İlk filmde Volkan Akbaş yönetmenliği üstlenen isim olmuşken , ikinci hikayenin başına Erdinç Kazımoğlu geçmişti .
Dediğimiz gibi , gelenek devam ediyor ve Azem 3 : Cin Tohumu'nun başındaki isim de değişiyor .
Azem 2 : Cin Garezi'nde görüntü yönetmeni olarak başarılı işçilik çıkartan Hürcan Emre Yılmazer üçüncü bölümün yönetmeni olarak karşımızda .
Önceki filmlerde olduğu gibi farklı bir hikayeyi paylaşan Cin Tohumu , son yıllarda sıkça başvurulan kentli kahramanların yaşadığı dehşeti bu sefer kırsal alana taşıyor .
Özgür Bakar'ın Helak : Kayıp Köy projesini hatırlatan atılım sırf bu yanıyla birlikte dikkate değer bir çalışma haline geliyor .
Senelerdir alıştığımız korkudan ne edeceğini bilmeyen şehirliler yerine , kırsal alanın kendine has havasını solutan bir filmle karşı karşıyayız .
Bir büyü seansı ile bizleri içerisine davet eden Azem 3 : Cin Tohumu , işi benzerlerinin aksine biraz daha ciddiye alıyor , Yılmazer'in becerisi sayesinde ise atmosfer konusunda sıkı bir yatırımda bulunuyor .
Aldatıldığını düşünen bir kadın , büyüyü yapan bir hoca ve işlerin sarpa sarmasıyla başlayan bir korku yolculuğu .
Her şeyden önce söylememiz gerekiyor ki , filmde seyirciyi alıp götüren öğeler atmosfer ve oyuncular olmuş .
En azından bu kez korkmuş tavuk gibi sağa sola koşturan karakterler değil , bir parça da olsa mantık çerçevesinde adım atan tipler var .
Öte dünyaya geçiş sekansları , oradan yapılan " izlemeler " ve bolca kullanılan metaforlar ise işin sürükleyicilik kısmına hizmet ediyor .
Tüm bunlara rağmen Cin Tohumu filminin şaşırtıcı , yenilikçi ve korku dolu bir yolculuk olduğunu söylemek mümkün değil .
Alıştığımız temaları farklı bir açıdan yakalayarak bizleri şaşırtmayı deneyen senaryo , daha en baştan tahmin edilmesi mümkün finali ile ciddi bir darbe alıyor .
Öte yandan işi " tamamen " dine bağlayıp , didaktik anlatım tarzıyla kör göze parmak söylemi de " Bu filmi daha önce görmüştük " hissi yaratıyor .
Artısı ve eksisi ile Azem 3 : Cin Tohumu filmi bir şans verilebilinecek , korku türünün müptelaları için farklı şeyler sunmaya gayret eden ortalama bir çalışma .
Ne diyelim , büyüye inanma , büyüsüz kalma ! burcinaygun@gmail.com
