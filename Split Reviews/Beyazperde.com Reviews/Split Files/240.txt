Sinemaya birçok kez uyarlanan The Invısible Man /  Görünmez Adam H .
G. Wells’in 1897 yılında yazdığı romanın çeşitli versiyonlarından oluşuyor .
Romanın ana hikayesi görünmez olmanın yöntemini bulan ve bu sırrı kendi üzerinde deneyen bir bilim adamının başından geçenler .
Bilimsel bir deneyle birlikte insan psikolojisinin sürekli sınandığı filmlerin başında 1933 yılında çekilen versiyon geliyor .
Kendini görünmez yapmanın sırrını bulan ama bedenini geri getiremeyen doktor Griffin , sargılı ve gözlüklü bir biçimde bir taşra kasabasına ulaştığında kendi halindeki küçük kasabanın bir numaralı gündem maddesi olur !
Dönemin koşullarına göre bir hayli iyi görsel efektlerle karşımıza çıkan film bilimkurgu ve gerilim karışımını iyi bir psikolojik tahlille yorumlamıştı .
Arkasından ( 1940 - 50 arası ) bir hayli fazla ve hızlı şekilde gelen farklı isimli versiyonlarda da görünmezliğin kazandığı boyut ve yaklaşım sürekli değişmişti !  
Filmlerde oyuncu ve yapımcı kimliğiyle karşımıza çıkan Leigh Whannell imzalı son film , kitabın tamamen modern bir uyarlaması .
Burada kendisinden kaçan sevgilisi Cecilia’nın peşinde olan bir görünmez adam varken ; diğer versiyonlarda insanlardan kaçıp ; tekrar görünür olmaya çalışan bir adamın dramı vardı demek mümkün .
Burada kasabalının tüm psikolojik dertlerini , merakını da Cecilia üstlenmiş durumda .
Hikaye , modern uyarlamanın aralarına birazcık karmaşık bir akış yerleştirmekte de sakınca görmüyor .
Griffin terk edilen bir görünmez adamın sırrına erişiyor .
Görünmezlik bu kez bir kostümle ortaya çıkıyor , Griffin adeta kendisinden kostümlü bir süper kahraman yaratıyor .
Zaten Universal’ın Karanlık Evreni için planlanan filmler arasında yerini almış bir projeydi Görünmez Adam . 
 
Görünmez Adamlık tek bir beden üzerinde tasarlanmış bir durumken , burada kostümün yarattığı esneklikle kullanım alanı da değişiyor ve senaryoda birtakım manevralar yapılabilir hale geliyor .
Bu yeni versiyonda da olan bu !
Kostümü kim giyerse görünmez o oluyor !
Tabii yine ayak izi , üzerine serpilen şeyle belli belirsiz görünür olma halleri de mevcut !
Görünmez Adam bir bilimkurgu gibi lanse edilmesine rağmen bize görünmez olmanın formüllerini icat eden ,  içeren detaylar sunmuyor .
Aksine görünmez olunca neler olacağını tahlil ediyor .
Bu da hikayeyi daha sürükleyici bir hale getiriyor .
Ama Whannell imzalı bu yeni versiyon neredeyse bir intikam hikayesine dönüşmüş .
Bu haliyle film gerçek hikayenin bir hayli uzağında !
Fazla tekrarlı bir intikam kokması dışında iyi bir gerilim sunduğunu söylemek mümkün .
Zaten bile isteye gerilim dozu yükseltilmiş .
Görünmeyenin intikamına dönüşmüş !
Böyle devam ederse James Wan ve  Night Shyamalan çizgisine sıçrayacak gibi görünüyor yönetmen Whannell ! 
Klasik filmin dışından bakıp , mantıktan sapan hataları görmezsek ; iyi bir yeni versiyon bile diyebiliriz ama sonlara doğru yarattığı karmaşa ; maalesef kurduğu gerilimi biraz tuzla buz ediyor .
