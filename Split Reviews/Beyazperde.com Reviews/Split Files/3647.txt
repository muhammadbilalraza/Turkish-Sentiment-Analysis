Yalnızlığın hüküm sürdüğü yaşamların ' kırılma noktaları'ndan birine yöneltiyor ilgisini François Ozon bu kez .
Kendi dinamiklerine ihanet etmekten özenle kaçınan yönetmen , tipik atmosferlerinden birini daha önümüze sürüyor ve kısmî başarılarından birine ulaşıyor " Yuva " yla ( Le Refuge ) .
Aşırı dozdan hayatını kaybeden sevgilisinin acısını geride bırakarak inzivaya çekilen ve doğacak çocuğunu beklemeye başlayan genç bir kadının , sevgilisinin kadeşinin ziyaretiyle birlikte değişip dönüşen dünyasını izliyoruz hikâyede .
Çevresindeki acımasız toplumun bütün bireylerine karşı önyargılı bir bakış geliştiren genç kadın , olanca sevecenliği ve iyi niyetiyle gelen bu genç adamın varlığıyla ' güven ' duygusunu yeniden kazanıyor , ' öfke'sini dindirmeyi başarıyor .
Genç adamı bir tür ' çocuğuna baba ' motifi olarak kabullenmeye başlayan kahramanımız , onun eşcinselliğiyle önce bir düş kırıklığı yaşıyor ama nihayetinde ' liman ' arayışında ondan başka bir alternatif de bulamıyor .
" Yuva " , ayakta kalmak için öfkesini kullanan ' yalnız kadın ' imajını etkili bir dille yansıtıyor denebilir .
İzolasyonu had safhada yaşayan kahramanını yalnızlığa mahkûm eden Ozon , toplumun ona karşı takındığı önyargılı tavrı net bir biçimde gösterirken , onun da bu tavra karşı aynı sertlikle cevap vermesini sağlıyor .
Ama filmin asıl meselesi bu değil !
Baş karakterin daracık bir alana sıkıştırılmış dünyasını ' genişletme ' niyeti var yönetmenin .
Bu niyetini de ' davetsiz ' bir misafirle ete kemiğe büründürüyor , onun her türlü önyargıdan uzak yapısını hikâyenin merkezine yerleştiriyor .
Neredeyse bütün toplumların benimsediği bir mekanizmayı lanetlemeyi de başarıyor Ozon filmiyle .
Kadının yalnızlığının ' kullanılabilir ' bir malzeme olduğunu düşünüp onu ' kurban'a dönüştürme eğilimini tersyüz etmeye çalışıyor . '
Yalnız kadın'ı dışlayıp daha da yalnızlaştıran bu eğilimin yan etkilerinin üzerine gidiyor , kadının olduğundan daha çok içe kapanmasını sağlayan bu durumu ' değiştirebilecek ' formülü arıyor .
Belli oranda da olsa başarıyor bunu Ozon .
Birkaç kez buluşturduğu karakterlerini bu amaç uğruna geliştiriyor , finaldeyse etkili bir noktaya getiriyor her ikisini de .
Karşılık beklemeden verilen sevginin izdüşümü de diyebiliriz " Yuva " için .
Bunu genç adamın bünyesinde kişileştiren yönetmen , böylesi bir yaklaşımın getirdiği kazanımın kaçınılmazlığını da vurguluyor böylece .
Genç kadın , doğacak çocuğunun ' yuvasızlığı'nı bu şekilde kırıyor , hesapsız kitapsız gelen sevginin avantajlarını kullanıyor , hayatın o güne kadar tanışmadığı başka bir boyutunu keşfediyor bu yolla .
" Yuva " nın oyunculuklar açısından da şanslı bir film olduğunu kabul etmek gerek .
Bunda büyük oranda François Ozon'un becerisi öne çıkıyor tabii ki , ama başrolleri paylaşan her iki oyuncu da üstlerine düşeni fazlasıyla yapıyorlar .
Deneyimli aktris Isabelle Carré , dünyası darmadağın olmuş hamile genç kadını bedeninin her hücresiyle yaşatıyor , seyirci ikna etme konusundaysa hiçbir problem yaşamıyor .
Öte yandan ilk rolüyle şaşırtıcı bir kompozisyon çalışması içine giren Louis - Ronan Choisy'nin performansı da şapka çıkarılacak cinsten .
Filmin müziklerine de imzasını koyan sanatçı , hikâyenin ortasına bir bomba gibi düşmesinden itibaren dikkatleri üzerine çekmeyi başarıyor .
Filmin dramatik boyutunu destekleyen beden dili Ozon'un da hayranlığını kazanmış olmalı , ki onun hikâyedeki ağırlığını yoğun biçimde hissettiriyor bizlere yönetmen .
