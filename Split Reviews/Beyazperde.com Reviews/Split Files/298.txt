Biz Gupse Özay’ı Yalan Dünya’da başarı ile canlandırdığı Nurhayat karakteri ile tanımadan önce o , reklam sektöründen geçip , yapım şirketlerinde çalışan , okul zamanı belgesel çeken , skeçler yazan ve sonunda çok uzak duramadığı dizi setlerine adım atan radyo televizyon mezunu bir genç kadınmış .
Deliha da onun ilk sinema filmi , üstelik filmin hikayesi de , senaryosu da kendisine ait .
Yönetmen koltuğunda ise komedi serilerinin gediklilerinden Hakan Algül oturuyor .
Asıl adı Zeliha olan , ancak erkek gibi büyüdüğünden mahallelinin Deliha diye hitap ettiği Zeliha , şimdiye kadar kimsenin kendisini sevmediğinden yakınıp dururken , ona aşık olacak , sevecek beyaz atlı prensini arıyor .
Bir falın etkisinde kalarak kendisini bir yanlış anlaşılmalar zincirine kaptıran Zeliha , mahalleye bir fotoğrafçı açan abi kardeşin arasında buluyor kendisini .
Yanlış anlamalar , komedilerin vazgeçilmez temalarındandır .
Deliha da bu yoldan yürümeyi tercih ediyor .
Deliha ilk bakışta bir dişi Recep İvedik edasıyla arz - ı endam ediyor perdede , ancak İvedik’ten daha fazla karikatürize edilmiş bir karakter var mıdır deseniz , Deliha derim .
Karakter öyle ama , bu karaktere arka fon olan mahalle oldukça samimi aslında .
Gerek anne , gerek annanne figürü , gerekse Zeliha’nın yanından ayrılmayan türlü mahalle sakini , oldukça samimi profiller çiziyor .
Yerli sinemada komedi deyince , başrolde erkekleri görmeye alışkın olduğumuzdan , Gupse Özay’ın bu cesur çıkışı takdire şayan .
Zira erkek egemen komedi dünyası , bir kadın komedyen kazandı .
İzleyici de bundan gayet memnun görünüyor .
Ancak filmin genelinde hissedilen dağınıklık duygusu , yer yer havada kalan espriler de , Gupse Özay’ın skeç geçmişinden gelen bir eksi olarak filmin hanesine yazılıyor .
Filmin yıldızı kim derseniz , kesinlikle Zeynep Çamcı derim .
Havva karakterini canlandıran Çamcı’nın performansı hayli öne çıkıyor .
Hele Zeliha’ya akıl vermeye başladığı andan itibaren geçirdiği değişim , görülesi .
Çamcı’nın yanı sıra , Derya Alabora , Cenk Durmazel ve Korhan Erduran da filmi yükselten isimler .
Bir de yüzlerce film ve diziden sesine aşina olduğumuz Jeyan Ayral Tözüm’ü de bir iki sahnede görmek güzeldi .
Deliha’nın devamı gelir mi bilinmez , ancak bir seri yaratmak için gerekli olan potansiyeli barındırmadığını söylemekte bir sakınca görmüyorum .
