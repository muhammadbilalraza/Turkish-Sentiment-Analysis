Daha önceki yazılarımda da belirttiğim gibi , animasyonun Hollywood tekelinden çıkması animasyon severler için güzel gelişmeler .
Ülkemizde de son yıllarda özellikle Avrupa yapımı filmler vizyonda yerini alıyor .
Kikoriki : Yenilmez Takım da 3 yıl gecikmeli de olsa , ilk Rus yapımı olarak bu hafta gösterime girdi .
Kikoriki adında modern yaşamdan uzak bir adada hayatını sürdüren ada sakinleri , mutlu düzenleri içinde bir taraftan da macera arıyorlardır .
Şans eseri buldukları bir televizyon sayesinde ada dışındaki hayatı keşfederler .
Ama televizyonda takip ettikleri bir şovu gerçek sanarak …
Kötülerle savaşan bir kahramanın yardımcı takımı olmak isteyen bu sevimli karakterler , okyanus ötesine geçmek üzere yola koyulurlar ve maceraları başlar .
Kikoriki : Yenilmez Takım ; animasyon kalitesi , farklı türde hayvanların Angry Birds karakterleri tadındaki sevimli halleri , Rusya’nın ilk stereo 3D filmi olarak başarılı bir görsellik sunuyor .
Özellikle , nasıl Minion’lara bayılıyorsak , bu filmin karakterlerinin de oyuncaklarının her birine sahip olunası .
Fakat senaryonun , görsellikle güçlenen sahneleri dışında ilgi çekici bir tarafı yok .
Diyaloglar düz , macera sıradan .
Hedef kitlesini göz önünde tutarsak , hikâyelerin kopukluğu onlar için dikkat dağıtıcı .
Filmin 10 yaş üstüne keyif vereceğini sanmıyorum .
Bununla birlikte , Shrek’ten sonra başka filmlere gönderme yapan sahneler animasyonda çok kullanılır oldu .
Fakat bu türde sahneler bu filmleri bilemeyecek yaştaki hedef kitlesine hiçbir şey ifade etmezken , niye hala bu yaklaşımı zorlarlar anlam vermek güç .
Başka filmlerin sahnelerini doğru amaçla tekrar yaratmayı , senaristlerin bazen çok yanlış anladığını düşünüyorum .
Seslendirme animasyonda çok önemlidir , hele karakterler insan değilse .
Bu filmde , seslendirme sanatçıları başarılı olsa da karakterle bütünleşmediği kanısındayım .
Hatta Hintli taksici gibi karakteristik seslendirmenin gerektiği durumlarda bile düz bir yorum duyuyoruz .
Karakterler mimik ve çizim olarak bu kadar güçlüyken seslendirmenin zayıf kalması karakterlerle empatiyi güçleştiriyor .
Sonuç olarak , aile aktivitesi olarak eğlenceli , animasyon görselliği olarak izlenesi bu film ; mesajıyla , hikâyesinin akışıyla etkileyici olmasa da çocukları mutlu edecektir .
Bu kadar başarılı görsel ve karakterleri daha akılda kalıcı senaryolarda görmek dileğiyle …
