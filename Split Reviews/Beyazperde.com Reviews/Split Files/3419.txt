Kars'a ya da doğu kasabalarına yolu düşen herkes o şehre bir şekilde katışma ihtiyacı duyar .
Ya oradan bir şeyi yanına katar getirir , ya da kendisinden bir şeyi orada bırakır .
Ben de Ankara Sinema Derneği'nin düzenlediği Gezici Festival için Kars'a gittiğimde aynı şeyi hissetmiştim .
Kars küçük , zamansız ve fantastik bir doğu kasabası gibi uzanmıştı önümüzde .
Bizi kendisine çekmiş , hareketsiz bırakmış ve aynı zamanda rahatlatmıştı !
Reha Erdem Kosmos'u orada çekti , Nuri Bilge Ceylan İklimler'de kış halini Kars'tan yansıttı , Zeki Demirkubuz Kader'in bir parçası yaptı Kars'ı . 
Kars Öyküleri bir senaryo yarışması sonrası finale kalan beş yönetmeninden gözünden , algısından , hissiyatından ve vizöründen Kars'a uzanıyor .
Zeki Demirkubuz , Ümit Ünal ve Önder Çakar seçici kuruldaydı .
Aslında proje genç sinemacıları film çekmeye doğru yönlendirmek ve konuda Kars olunca bütün yönetmenler eteklerindeki dökmek için çabalamıştı !
Ama ortaya çıkanın ‘Kars Öyküleri ' olduğundan söz etmek pek de mümkün değil ne yazık ki . 
Sonbahar ile büyük çıkış yapan ve ilgileri bir anda üzerine çeken Özcan Alper , bir sene sonra yaratacağı patlamayı bilmeden Kars sokaklarında Moto Guzzi adlı kısa filmini çekmişti .
Kar dokusuna sevdalı olduğunu o filminde de belli eden Alper okuluna her gün bisikletiyle gidip gelen Yusuf'a peşinden epey bir koşturmuş kamerasını .
Yusuf'un derdi okula gidip gelirken yolda ‘servis ' bekleyen kız arkadaşını da arkasına atıp kara olan direncini ispat etmek .
Hal böyle olunca ortaya sonsuz bir beyazlık içinde iki çocuğun birbirine olan ilgileri renk katıyor !
Alper için vasat bir hikaye aslında . 
Ülkü Oktay imzalı Zilo civciviyle beraber Ankara'ya gitme planları yapan ama civcivinin bu planın bir parçası olmadığını görüp üzülen küçük kızın öyküsüne odaklanıyor .
Kız ve civciv öyküsü enteresan hakikaten de ! 
Ahu Öztürk'ün çektiği Açık Yara bir aile sırrına , daha doğrusu bir bu açığın çıkmasına odaklanıyor .
Kara bakışla beraber öfkeler kara emanet ediliyor ve keşfedilmiş bir sırrın izi sürülüyor .
Emre Akay Küçük Bir Hakikat filminde absürt , daha tarihi kalıplarda ilerleyen bir filme imza atıyor ve çiftçi Celal Bey'in bu lakabı almasının öyküsünü farklı bir mizahi bir dille anlatıyor ve film Kars'tan epey uzaklaşıyor ! 
Zehra Derya Koç Kül filmiyle annesinin ölümüyle çocukluğunun geçtiği eve dönen Nazlı'nın acıklı ve dokunaklı çocukluk anılarıyla yüzleşmesinin hikayesini anlatıyor .
Biraz daha kadın bakışıyla derinleşen bir hikayesi var ama Kars'a ilişkin söyleyecek bir şeyi yok ! 
Bu beş filmin ‘Kars Öyküleri ' adı altında vizyona çıkması açıkçası bizim için sürpriz oldu .
Çünkü 2007 yılına dayanıyor filmlerin öyküleri .
Birtakım olanaksızlıklardan dolayı 2010 yılında tamamlanan ve festivallerde karşımıza çıkan , aslında kişisel çalışmaların ürünü beş filmin vizyonunu festival gösterimleriyle tamamladığını düşünmüştüm ben kendi adıma .
78 dakikalık filmin iki tanesi geçmişe dönük bir içsel bir hesaplaşmaya dayanıyor , Zilo'nun öyküsüyle bir çocukla bir hayvanın kurduğu değişik ilişki haline odaklanıyor .
Küçük Bir Hakikat filmini Kars'ın uzun metrajlarda yararlanılan zamansız havasına daha uygun buldum kendi adıma .
Özcan Alper'in dışarıdan beslenen hali yine yollara vurmuş belli ki kendisini ! 
Aslında Kars Öyküleri için söylenecek fazla bir şey yok .
Dediğim gibi çok fazla Karslı olma hali yok bu senaryolarda .
İnsan daha fazla Kars hali bekliyor , ama dediğim gibi sinema kişisel bir yolculuk yapıyor Kars'a doğru .
Kimi zaman duygular , kimi zaman ise mekanlar uzanıyor bu anlatıma .
Özcan Alper uzun film yolculuğunda ikinci aşamaya geldi , Emre Akay'ın kısa filmler çekmeye devam ettiğini biliyorum .
Ahu Özyurt'un Açık Yarası'nı diğerlerinden biraz daha ayrı tutarak diğer iki arkadaşın sinemasal yolculuklarına ne şekilde devam ettiklerini takip edemedim .
Kars Öyküleri'ne bir proje olarak bakmak da fayda var , Kars'a ilişkin fazla bir şey yüklememekte de . 
 ( banubozdemir@gmail.com )
