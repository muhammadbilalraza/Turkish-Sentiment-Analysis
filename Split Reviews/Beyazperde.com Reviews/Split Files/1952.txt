1830’lu yıllarda bir gece Mary Shelley’nin uykusunu kaçıran kısa bir öykü olarak vücut bulan Dr .
Frankenstein ve onun canavarının hikayesi yaklaşık 200 yıldır popülerliğinden taviz vermeden dünyayı dolaşıyor .
Malzemeye en az Drakula kadar bayılan Hollywood tek kapı değil elbette , ufak bir Frankenstein başlığı araması ile 72 millette çekilmiş / uyarlanmış görsel yapımlara ulaşmak mümkün .
Bu hafta korkusundan arınmış olarak komedi kontenjanından vizyondaki yerini alan Canavar Gibi : Türk İşi Frankeştayn filmi de işte bu yüzlerce yapımdan biri olarak listelenecek artık … 
 
Dr .
Frankenstein’ın canavarının hikayesi yine Türk usulu bir parodi tarzıyla ele alan filmin yönetmeni Özgür Bakar ; kendisiyle beraber senaristlerinden biri ise - artık neredeyse her filmde beraber çalıştıkları
- Alper Kıvılcım .
Türün kaldırabileceği bir tercihle de senaryonun üçüncü ayağı Suat Ozkan’a emanet .
Bakar ve Kıvılcım işbirliği daha önce karşımıza Azazil : Düğüm , Ammar ve Deccal serilerinin yanı sıra Korku Komedi : Bana Normal Aktiviteler filmini de getirmişti .
Yani Türk işi Frankeştayn , türü bilen zihinlerin mahsulu aslında . 
 
Elimizde bir Dr .
Frankeştayn’lığa soyunmuş , tıp fakültesinden uzaklaştırılmış bir adet öğretim görevlisi ( Ruhi Sarı ) var ; kim ne derse desin hayallerinin peşinden gitmeye kararlı olan mucidimize eşlik eden bir yaveri ( Bülent Çolak ) de mevcut ; ve tabii ki bu ikilinin yarattıkları , ya da yeniden dirilttikleri diyelim , ‘Gürbüz canavarı’ filmin ana omurgası .
Bu omurganın , üçkağıtçılık ve dolandırıcılıktan hali hazırda canından olan Gürbüz’e ve pek tabii Şevket Çoruh’un karakter oyunculuğuna yaslandığını belirtmek gerek .
Günümüzün nitelikli dolandırıcılarının yanında mahalle kalpazanı olarak aslında gayet masum kalan Gürbüz , bu nitelikteki insanların bir toplamı olarak iyi yazılmış ve oynanmış bir karakter . 
 
Filmin geneline yayılan ama komedi unsurları ile yumuşatılan bilim - din çarpışması mevcut ; sonuçta ölmüş birisini diriltmek , Müslüman mahallesinde salyangoz satmak bir anlamda .
Ama dirilen Gürbüz olduktan sonra pek kimse işin manevi - etik ya da gerçeklik boyutunu sorgulamıyor açıkçası .
Film ‘Dr .
Frankenstein’ın canavarı’ malzemesinin ciddi boyutunu eleyip , parodi unsurlarını alıp , kendisine has , Türk işi mesajını ise finale saklıyor .
Senaryo Dr .
Frankenstein’ı ya da canavarı yargılamaktansa , hayatta “ikinci bir şans verme / sahip olma” meselesine eğiliyor ve canavarın aslında bu ikinci şansı nasıl değerlendirdiği ya da harcadığını ana meselesi haline getiriyor . 
 
Orijinal müziğinde Ercüment Vural’ın imzası bulunan yapım , çeşitli aksaklıklarına , bol keseden dağıttığı küfür ve argoya rağmen seyircinin kaptırıp seyredeceği , öyküden kopmayacağı bir akışa sahip .
Filmi en çok Şevket Çoruh hayranları sevecek ; jenerikteki atılmış sahneler de cabası … 
 * Filmde “Tintin” karakterine ait olan bir replik .  twitter . com / duygukocabayli
