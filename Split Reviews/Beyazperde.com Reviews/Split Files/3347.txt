Hollywood'un artık tüketmiş olduğu ajan parodisi klişelerine , Türk işi ajan filmi Pak Panter eklenmiş bulunmakta .
Hepimize hayırlı olsun !
Gerçi geçen sene Süper Ajan K9 filmiyle de filmi izlerken canımız sıkılmış , üzerimize afakanlar basmıştı ve bu filmin ondan daha iyi olduğunu da söylemek gerekir .
Ama Süper Ajan K9'un bir ölçüt olmadığını da belirtmeliyim .
Pak Panter , kelimenin tam anlamıyla senaryosu berbat , efektleri berbat , esprileri klişe bir film .
Enerji bakanımız Azerbaycan'dayken Rus mafyası tarafından kaçırılır .
Bunun üzerine Başbakan , istihbaratın başı Fahrettin Bey'den bu işi çözmesini ister , ülke itibarı söz konusudur .
O da diğer tüm Pak Panter ajanlarını gizli göreve gönderdiği için elinde kalanları ; istihbaratın mucidi SPP ve başladığı günden beri tek bir görev almamış PP7'yi görevlendirir .
Azerbaycan'da onlara katılan Gülizar ile birlikte bu ' salak ile avanak ' tiplemeleri Rus mafyası ve Mossad'a karşı harekete geçer .
Onları aynı zamanda bir sürpriz de beklemektedir .
Aslında filmde sizleri ' şaşırtıcı ' bir sürpriz beklemiyor .
Filmde bakan kurtarma operasyonunun hicvedilmesinden çok saçmalık boyutunda olmasını ve ' Bir bakan böyle mi kurtarılır ? ' sorusunu irdelemeye bile gerek yokken , tekrar tekrar ısıtılıp önümüze getirilen ajan ve popüler kültür klişeleri filmin ana malzemesini oluşturuyor .
Maskeli Beşler Serisi , Türkler Çıldırmış Olmalı ve Umut filmlerinin yönetmeni Murat Aslan belli ki çizgisini bozmaya ( ! ) niyetli değil .
Özkan Uğur , Sümer Tilmaç gibi oyuncuların varlığı da filmin kötülüğü içinde biraz gülümsetiyor .
Sonuç olarak , ıssız bir adada son 10 yılınızı geçirmişseniz ve hatta öncesinde de sinemayla çok ilgili olmamışsanız , bu filmi beğeneceksiniz .
James Bond ve Pembe Panter filmleri gibi kendi kitlesini oluşturmayı düşündükleri Pak Panter , aslında bir serinin ilk filmiymiş .
Ve yapımcıların paylaştıklarına göre film , ' içine düştüğü durumlarla kendi halklarının gözünde komik durumlara düşen " paranoyak yönetim anlayışı " nın geleneklerini hicvediyor'muş .
Filmde bunu göremediğiniz gibi üzerine bir de berbat efektler gelince , olmuyorsa yapmayacaksın demekten geri kalamıyorsunuz .
Bugün Hollywood'un kullandığı ileri teknolojiye karşı sınırlı bütçeyle efektler olmuyorsa kullanılmasın , görüntü kirliliğine sebep olunmasın .
Son olarak , Doğa Rutkay film çekimlerinde esnasında silah kullanırken omzundaki bağlar yırtılmış ve beş gün boyunca hastanede kalmış .
Omzu alçıya alınması gerekirken düşünce gücüyle kendisi iyileşmiş .
Doğa Hanım keşke bu filmi de düşünce gücüyle iyi etseydi .
Bakalım Box Office sıralamasında bir etkisi olabilecek mi ?
