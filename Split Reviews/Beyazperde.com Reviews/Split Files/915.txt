Her birimiz doğduğumuz andan itibaren belirli bir kültürün etkisi altına gireriz .
Duygularımız hatta fiziksel görünüşümüz bu kültürün etkisi altında gelişir .
Ve her kültürün belirli kuralları vardır .
Ancak biz bunları doğal yaşamın birer parçası olduğunu düşünerek büyürüz .
Kurallar nasıl yemek yiyip , nasıl konuşacağımızı , nasıl sevinip , nasıl üzüleceğimizi belirlerler .
Ve duygusal gelişimimiz de bizler , farkında olmadan bu çemberin içinde dönerek gerçekleşir .
Louise Letterrier'in yönetmenliğini yaptığı Kır Zincirlerini ( 2005 ) , duygusal gelişiminin en başında , kendini yaşamaya kapatmış bir adamın hikayesi .
İçine çekildiği dünyada , kendisine gösterilen kültürle yoğrulmuş Danny'nin zincirlerini kırma öyküsü .
Ünlü yönetmen Luc Besson'un elinden çıkma hikaye , başlı başına seyircide derin bir merak uyandırıyor .
Öykünün içindeki karakterleri canlandırma görevi ise Jet Li , Morgan Freeman ve Bob Hoskins gibi usta oyunculara düşünce , film hayli ilgi çekici bir hal alıyor .
Danny , kendini zar zor hatırlayabilecek kadar küçük bir çocukken , yasadışı işlerle uğraşan , amcası bildiği Bart tarafından eğitilmeye başlıyor .
Bart , Danny için uygarlıktan tamamen uzak bambaşka bir dünya yaratıyor .
Bu dünyanın sınırları Danny'nin boynuna takılan tasma kadar küçük .
Kuralları ise küçük bir çocuğun kaldıramayacağı kadar acımasız .
Danny'nin , yıllar boyu böyle bir sistemin içinde yaşarken iki ayaklı bir öldürme makinesine , tasmayla kontrol edilen bir köpeğe dönüşmekten başka çaresi olmuyor .
İşaretler ve komutlar üzerine kurulu bir hayattan başka çıkış yolu bulamıyor .
Bir tesadüf eseri tanıştığı piyano akortçusu Sam , ona aynı dünyanın içinde farklı kapılar açan kişi oluyor .
Ona en basitinden başlayarak hayatı yeniden öğretiyor .
Ancak aslında Danny , kendini başka bir dünyanın içinde zannederken , tek yaptığı şey aynı dünya içinde , işaretleri farklı yorumlamak .
Bir şarkıda notalar nasıl farklı sesleri sembolize ediyorsa , Danny'nin yeni hayatında da eski kavramlar yepyeni anlamlara denk düşüyor .
Aslında film boyunca seyirci ne kadar Danny'nin değişip , müziğin yardımıyla kaybettiği insani duyguları geri kazandığını düşünse de , Danny hiç değişmiyor .
Eskiden Bart'ın kirli işlerini yapan saldırgan bir köpekken , yeni hayatında da kör bir adama rehberlik eden sakin bir yol göstericiden farkı olmuyor .
Danny , Bart'ın kuvvetli kasları olma görevini bırakıp , Sam'in gözleri olma yolunu seçiyor .
Akıcılıktan uzak bir anlatıma sahip Kır Zincirlerini .
Bu yüzden de zihinden çok duygulara hitap eden bir film .
Hikayesini , seyirciye bir bütün halinde sunmak yerine , parçalara bölüp anlatmayı tercih ediyor sanki .
Karakterlerinin duygularını , görsel sembollerle birleştirip , hikayeyi de aynı Danny'nin hayatı algılaması gibi sembollerle veya görsel komutlarla izleyiciye anlatan bir film .
Sözlere döküldüğünde bu ne kadar sinemasal bir ifade biçimi olarak anlaşılsa da , gerekli özen gösterilmediğinde tehlikeli anlatım bozukluklarına sebep olabilecek bir durum .
Filmde , Jet Li'li dövüş sahneleri izlendiği anda görsel olarak seyircisini tatmin edip , eğlendirse de sinemadan çıktıktan birkaç saat sonra geri dönülüp bakıldığında hikayeden çok kopukmuş diye düşündürtüyor .
Bir anda öykünün içinde fırlayan , hiçbir düşündürücü özelliği olmayan bu sahneler beklentileri karşılayamıyor ve klişeleşiyor .
Ünlü oyuncunun dövüş sahneleri dışındaki performansı ise pek tatmin edici değil .
Jet Li'nin sahicilik duygusundan uzak görünen oyunculuğunun göze batmasının en büyük sebebi Morgan Freeman ve Bob Hoskins gibi iki usta bir aktörle baş rolleri paylaşıyor olması belki de .
Her iki oyuncu da film içinde , başarılı performansları ile sürükleyiciliği sağlayan en büyük etmenler olmayı başarıyorlar .
İzlendiği anda , seyircisini duygulandıran , yüzünü farklı ifadelere sokan bir film Kır Zincirlerini .
Dakikalar ilerledikçe , izleyiciyi buluşturduğu sinematik ögelerle arka planına ilginç bir hava veren bir çalışma .
Massive Attack imzalı muhteşem müzikleri ile temposunu düşürmeyen , hikayedeki boşlukları fark ettirmeyen bir film .
Tek kusuru ise birbirinden ünlü isimleri farklı görevlerde bünyesinde toplamasına rağmen aralarında bir denge kuramaması sanırım .
