Yayın hayatına 1969 yılında anime formunda başlayan Japonya’nın en ünlü anime kahramanı Doraemon’un televizyon ve film formatında izleyenlerle buluşmasının üzerinden neredeyse yirmi beş yıl geçti .
Birkaç yıl önce 2020 Tokyo Olimpiyatları’nın tanıtım kampanyasında bile boy gösteren Doraemon , Japonya’da bir kültür mirası olarak varlık gösterse de kendisinin ülkemizde benzer bir üne sahip olduğunu söylemek pek mümkün gözükmüyor .
Türkiye’de geçtiğimiz yıl , çocuklara yönelik bir televizyon kanalında boy göstermeye başlayan Doraemon , Japonya’da nesiller boyu takip edilen , neredeyse nostaljik bir çocukluk kahramanı iken bizler için nispeten yeni bir fenomen .   Ünü ülkesi Japonya’nın sınırlarını çoktan aşmış olan anime , 22. yüzyılda yaşamakta olan robot kedi Doraemon’un , zamanda yolculuk yaparak , ergenlik çağının eşiğindeki Nobita’nın hayatına girmesini konu ediniyor .
Kesesinden çıkardığı enteresan icatlarla , Nobita’nın karşılaştığı her zorlukta imdadına yetişen tombul robot kedinin yeni sinema filmi ise Nobita’nın büyüyüp , yetişkin bir adam olduktan sonra hayatına Doraemon’suz nasıl devam edeceği konusuna odaklanıyor .
Nobita’nın geleceği hakkında merak edilen en önemli soruların başında aşık olduğu Shizuka ile evlenip , evlenmeyeceğinin yer alması ise bu meseleyi filmin kalbine yerleştiriyor .
Tony Oliver ve Ryuichi Yagi’nin yönetmenliğini üstlendiği “Doraemon , ” her ne kadar farklı Doraemon bölümlerinde işlenen konuların birleştirilmesinden meydana gelmiş olsa da , özünde bir devam filmi niteliğini taşıyor .
Dolayısıyla film , öyküsel anlamda Doraemon ve Nobita’nın dünyasından haberdar olmayan izleyiciler için zorlayıcı bir çalışma .
Filmin orijinal dilinde izlenmesi bu zorlu süreci daha da güçleştirebilecek bir durum .
Bu nedenle , “Doraemon”un sinemalarda Türkçe dublajlı olarak gösterilecek olması oldukça doğru bir tercih .
Öte yandan , anime karakterlerin yüz mimiklerine yansıyan kimi duygu durumlarının da Japon kültürüne ve animelerine aşina olmayan izleyiciler için bir nevi yabancılaştırma efekti görevi görebileceğini de iddia edebiliriz .
Karakterlerin üzüntü , heyecan ya da şaşkınlık gibi duygu durumlarını aşırı abartılı mimiklerle ifade etmelerinin zaman zaman seyredenlerin karakterlerle gönülden bir bağ kurmalarını güçleştirebileceğini öne sürmek mümkün .
Diğer yandan , Japonya’nın ülke dışına ihraç ettiği televizyon programları sıralamasında çizgi filmler tahminen listenin en üst sıralarında yer alıyor .
Hatta Japonya’da üretilen çizgi filmlerin , farklı ülkelere satılabilmek amacıyla ulusal kimliklerinden olabildiğince arındırılmaya çalışıldığı da biliniyor .
Bütün bu alışverişler ve çabalar sayesinde , tahminen 1980’li yıllardan itibaren ülkemizde de yaygın bir şekilde televizyon dünyasında kendilerine yer edinen Japon çizgileri bizler için oldukça tanıdık aslında .
Fakat “Doraemon” gibi sinemalarda üç boyutlu olarak gösterilecek bir Japon animasyonu hergün karşımıza çıkmıyor .
Filmle yer yer görsel bir tanıdıklık kurulamamasının başlıca sebeplerinden birinin bu az rastlanma durumundan kaynaklandığını iddia etmek mümkün .
Her şeye rağmen “Doraemon” un üç boyutlu izlenmek üzere özel tasarlanmış sahneleri oldukça etkileyici .
Doraemon ve Nobita’nın gözyüzünde süzülerek gerçekleştirdikleri ' tepekopter ' yolculukları özellikle küçük izleyicilerin aklını başından alabilecek kuvvette .
Dolayısıyla , canlı renkleri , detaycı mekan tasarımları ve çizgisel olarak parlatılmış karakterleriyle " Doraemon , " tanıdıklık üzerinden bir ilişki kurmaya çalışmadığınız takdirde keyifle seyredilebilecek bir çalışma .
Bununla beraber , filmin temsil ettiği ' kapanış hikayesi ' olma özelliğinin kırk beş yıllık bir geçmişe sahip olduğu Japonya'daki izleyicilere hissettirdikleri ile Türkiye'deki seyircilere hissettirdikleri elbette karşılaştırılamaz .
Bütün bu nedenlerden ötürü " Doraemon , " eğer halihazırda hayranıysanız kaçırmamanız gereken bir film .
Ancak eğer Doraemon ve Nobita’nın anime dünyasına fazla da aşina değilseniz filmde olan biteni takip etmekte zorlanabilirsiniz .
