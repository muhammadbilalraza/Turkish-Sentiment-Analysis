İntikam , her daim soğuk yenen bir yemek , bunu " Ninja'nın İntikamı " nda ( Ninja Assassin ) bir kez daha yakınen görme fırsatı buluyoruz .
Ancak bu fırsatın bize bir şeyler kazandırıp kazandırmadığı konusunda derin kuşkularımız var . Wachowski Biraderler'in kanatları altında yoluna devam eden , önceki filmi " V "
( V for Vendetta ) ile çarpıcı ve şaşırtıcı bir sonuca ulaşarak takdirimizi kazanan yönetmen James McTeigue , " Ninja'nın İntikamı " yla bu takdirleri geri almamıza neden olacak bir performans gösteriyor ne yazık ki .
Ninja filmlerinin çekiciliğini tartışmaya bile gerek yok , onların o ' gizemli ' şiddetlerinin yarattığı ışığın peşine takılmak kaçınılmaz oluyor genellikle .
Geçmişten bugüne karşımıza çıkan ninjalara baktığımızda , bu kahramanların iyiyle kötüyü aynı bünyede barındıran ruh hallerine kendimizi kaptırdığımızı görüyoruz , ki ' anti kahraman ' modelinin beyazperdedeki en ' keskin ' yansımaları oluyor bunlar .
Çoğunlukla duygularından arındırılmış karakterler olarak karşımıza çıkıyor ninjalar , yaşananlara tepkileri ' duygusal ' reflekslerden bağımsız biçimde kimlikleniyor , ' kara ölüm ' nitelemesini hak eden bir ' soğukluk'un ete kemiğe bürünmüş halleri oluyorlar .
Bu da ' tekdüze ' kahramanlardan ziyade bu tür ' karanlık ' karakterleri ' baş tacı ' yapan biz sinemaseverler için bulunmaz nimet oluyor .
Ancak ninjaların tüm bu çekiciliği ' doğru ' yöne kanalize edilmediği takdirde , yalnızca ' kesip biçen ' karakterlerden öteye taşınmadığını da tespit edebiliyoruz .
Yönetmen McTeigue , " Ninja'nın İntikamı " nda böylesi bir ' yanlış ' tercihin kurbanı olmuş gibi görünüyor .
Geçmişten gelen hesaplaşmaların ışığında motive olan baş karakteri Raizo'nun ' intikam arayışı'nın ipuçlarını doğru bir altyapıyla destekleyemeyen film , zaman zaman ' şiirsel ' bir yapı kurmaya çalışsa da , genel olarak ' kan banyosu'nun içine çekilen bir görüntü çiziyor .
Hal böyle olunca , güçlü bir karakter analizine sahip olması gereken Raizo'nun bu anlamdaki ' zayıf ' görüntüsü , izleyiciyi ikna etme konusunda son derece yetersiz kalıyor ve kahramanla empati kurmak da giderek zorlaşıyor .
Filmin yanlışlarından biri de kullandığı stilize şiddeti , örneğin bir ' çizgi roman estetiği ' ile buluşturamamış olması .
Açılış sahnesindeki " Kill Bill " vari mizansen derinliği , sonraki sahnelerde yerini pek de düşünülmemiş olduğu hissedilen ' kişiliksiz ' sahnelere bırakıyor .
Birçok yerde stilize olmakla ayakları yere basmak arasında kalan film , bu ' melez'liğin dezavantajlarını yaşıyor hikâye boyunca .
Örneğin Raizo'nun ilk cinayetini işlediği sahnede ' gerçekçi ' bir yapı kendini gösterirken , sözünü ettiğimiz açılış sahnesi ya da Raizo'nun ' meslektaş'larından kaçmaya çalıştığı sahnede ' ayakları yerden kesiliyor ' filmin .
Böylesi ' bütünlükten yoksun ' bir yapı da haliyle koparıyor bizi hikâyeden .
Yine de açılış sahnesi ve baş karakterin eğitimden geçtiği anları resmeden sahneleriyle ' ninja meselesi'nin çekiciliğini az çok yansıtıyor denebilir " Ninja'nın İntikamı " için .
Ama filmin bütün cazibesinin bunlarla sınırla kalması yeterli mi , o da tartışılır .
