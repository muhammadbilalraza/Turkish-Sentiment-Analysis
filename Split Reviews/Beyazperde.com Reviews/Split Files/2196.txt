Animasyonun çok büyük emek istediği su götürmez bir gerçek .
Karakterler , yaratılan dünya , seslendirme …
Tüm bileşenler teker teker , üzerine titreyerek oluşturulur , oluşturulmalıdır ki izleyici filmde bir değer bulsun .
Evliya Çelebi : Ölümsüzlük suyu için de ekip gecesini gündüzüne katmıştır , en iyisi için elinden geleni yapmıştır mutlaka .
Ama vizyona hazır olmayan bir film sinemalarda yerini aldı .
Atan görüntüler , çizgilerdeki kopukluklar ; bir karakterin kirpiğinin zaman zaman kaybolup ortaya çıkması , bir karganın yüzünün ikiye bölünmesi gibi …
Türkiye’nin ilk üç boyutlu filmi diye pazarlamasının yapılıp iki boyutlu vizyona girmesi de cabası .
Bununla birlikte , filmin basit TV çizgi dizisi kalitesinden çıkması için bir hayli zaman gerekli olurdu mutlaka .
Arka fonun oldukça boş bırakıldığı sahneler , yüzeylerin basit bir bilgisayar oyunundan alınmış gibi duran dokusu gibi durumlar var .
Hayvan karakterler filmin en başarılı yönü .
Keşke hayvan karakterlerin başrolde olduğu bir hikaye olsaydı .
Özellikle Murat Cemcir ve Ahmet Kural’ın seslendiği kargaların diyaloglarını izlemek bir hayli eğlenceliydi .
Evet , Evliya Çelebi’yi kahraman olarak kullanma fikri çok güzel .
Bir kere hepimizin bildiği ve sahiplenmek isteyeceği ; zamanın en büyük gezginlerinden olan , yerel bir karakter .
Evliya Çelebi , Ölümsüzlük Suyu’nu Nil Nehri’nde bulunca Mısır Kraliçesi’ni kendine düşman ediyor ve yüzyıllarca uyuduktan sonra günümüzde tekrar uyanıp Kraliçe ile karşı karşıya geliyor .
Temelde çatışma ve hikayeyi besleyecek karakterler de doğru duruyor ama altının çok da başarılı doldurulduğunu söyleyemeyeceğim .
Filmde peşpeşe gelen 7-8 markanın reklamını görmemiz rahatsızlık vericiydi .
Gişe amaçlı yapılan ticari bir film elbette , bunda sorun yok .
Animasyon da öyle kolay yapılmıyor , elbette bütçe lazım .
Ama markaları arka arkaya ve birden fazla bu kadar görmek filmin havasını biraz bozmuş .
Bununla birlikte , konu pazarlamaysa THY’nin karakteri Wingo’yu bir filme katmak akıllıca , yalnızca filmin hedef kitlesi olan çocuklar o Wingo’nun THY’nin Wingo’su olduğunu anlar mı ?
Sanmıyorum .
İstanbul görüntüleri animasyonda sevimli bir şekilde yer almış .
Çocuklar için bir noktaya kadar eğlenceli olacağı da kesin .
Filmin yapım şirketi Anibera , en geç 10 yıl içerisinde ülkemize Oscar kazandırmak istediklerinden bahsetmiş .
Animasyon yapımı zorlu bir süreç , bir sonraki filmde çok daha iyi olacaklardır ama dilerim Oscar’dan önce daha elle tutulur bir film izleme şansımız olur .
