Yerli sinemamızın az ama öz film çeken sinemacılarından olan Ömer Vargı , 2003 yılında sinemamıza armağan ettiği İnşaat filminin devamı niteliğinde kurgulanmış İnşaat 2 ile seyircisi ile yeniden buluşuyor .
19’da imza attığı ilk uzun metrajlı filmi Her Şey Çok Güzel Olacak ile dramatik komedi türünde aslında kendi zirvesini de yapmış olan Vargı , Kabadayı ve Anadolu Kartalları’nın ardından yine güvenli bulduğu limana geri dönüyor diyebiliriz .
Yerli komedi filmlerinin ardı arkası kesilmez devam furyasına kapılmışken , kafalarda soru işareti oluşturarak gelen ikinci “inşaat” filmi , ilk filmin öyküsünden , dramatik yapısından ve yüzde seksenini koruduğu oyuncu kadrosundan beslenerek ortaya konmuş bir yapıt .
İlk filmde inşaat bahçesinden çıkan onlarca ceset sonucu elleri kelepçeli bıraktığımız Ali ve Sudi , hiç kimseyi öldürmemelerine rağmen cinayetlere yardım ve yataklık suçundan 10 sene hapis yatmışlardır . “Akıllanıp” çıktıktan sonra , herkesten uzak sessiz bir Ege koyuna demir attıklarını sanan ikilinin , deniz kıyısındaki huzurlu hayatı sandıkları kadar uzun ömürlü olmayacaktır …
Zira Sudi’nin her seferinde isyan ettiği gibi onlar sanki bunun için doğmuştur !
Hikayesini yine tek mekan üzerine kuran Vargı , devam filminin adını İnşaat 2 koymuş olsa da , bu sefer öykünün trajikomikliğine ters bir hamle yaparak aslında seyircinin içini ferahlatan , zeytin ağaçlarıyla kaplı bir Ege koyunu önümüze getiriyor .
Ama bu sessiz inzivaya  rağmen beladan uzak durmak olası değil !
Devam filminin başrolleri hikaye düzlemine uygun olarak Emre Kınay ve Şevket Çoruh olarak korunurken , filmin gerçek zamanlı ilerleyen öyküsünde iki karakterin de özünü koruyarak kısmen değiştiklerini , özellikle Sudi’nin olgunlaştığını görmek mümkün .
İlk filmde ikilinin saf ve vicdanlı yönü olan Sudi , 10 sene sonucunda artık boşuna yattığını , birilerinin maşası olduğunun ve hayatının elinden akıp bomboş gittiğinin farkındadır .
Kendisine beladan başka bir şey getirmemiş olan geçmişini geride bırakmak isterken ikilinin , mantıklı ve bir tık daha zeki kanadını temsil eden Ali ise ‘olan olmuş , bizim de hayattaki kaderimiz buymuş’ bakışı ile bu sefer teslimiyetçi bir tutum sergiler .
Bu noktada her iki oyuncunun da kariyerlerinde 10 seneyi geride bıraktıklarını düşünürsek , özellikle Şevket Çoruh’un hakkını vermeli ve Sudi’ye birden çok boyut içeren bir gerçeklik kattığını söylemeliyiz .
Çoruh , ne ilk filmdeki Sudi’nin ne de canlandırdığı başka karakterlerin tekrarına düşüyor .
Bazı anlar oyunculuğu biraz debdebeli olsa da , Sudi karakterinin gerçekçiliği ve samimiyeti filmin en parlak ışığı oluyor .
Sinema filmlerindense daha ziyade beyazcamda ( ve tabii tiyatro sahnesinde ) karşımıza çıkan Emre Kınay ise Ali’den çok uzaklaşmış , karakteri 10 sene önce hapishane bırakmış ve silmiş gibi .
Ali’nin hem bugüne hem de geçmişine dair hisleri , hamleleri hayatın sillesine göre ; sanki akışına bırakmış gibi …
Senaryonun ve oyuncu kadrosunun diğer bileşenleri olan Bülent Kayabaş , ilk filmden tebessümle andığımız rahmetli Suna Pekuysal’ın yerini alırken , ‘derin devlet’ Şevket ( Tuncay Beyazıt ) , mafyanın iki saç ayağı olan Sedat ( Şehsuvar Aktaş ) ve Celal ( Emre Törün ) yerlerini bu öyküde de koruyan isimler olarak karşımıza çıkıyor .
Ve 10 senede ne Ali ve Sudi’nin kaderlerinde ne de memleketin hal ve gidişatın da fazla bir değişikliğe yer olmadığını da vurguluyorlar .
Fakat Vargı , ilk filmde insan psikolojisinin ‘öldürme ve üstünü örtme’ dürtüsüne , artı ‘suça başkalarını ortak etme’ eğilimine daha fazla yer verirken , ikinci gömme harekatında yer altına saklananlar işin ‘insan’ boyutunu da geride bırakıyor .
Geride bıraktığımız 10 senede kafamızın yanı sıra , toprak altına başka neleri gömdüğümüzü Vargı kronolojik bir döküm ile önümüze seriyor adeta .  Sonuç olarak , İnşaat 2 ilk filmin ‘ilkliğinin’ tadını tam olarak yakalayamasa da , yerli sinemamız açısından şans verilmesi tanınmaması bir yapım ; ortalık pek çok gereksiz devam hamleleriyle doluyken en azından söyleyecek bir çift lafı var …
