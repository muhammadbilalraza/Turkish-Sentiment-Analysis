Love & Mercy / Aşk ve Merhamet The Beach Boys grubunun kurucusu şarkıcı ve söz yazarı Brian Wilson'ın hayatının etrafında derin virajlarla dönen bir film .
Film 1960'lar ve 80'ler arasında Wilson'ın her şeye yansıyan kişiliği üzerinden bir hikaye kuruyor .
Evet belki de Wilson'ın görmediğimiz , tanık olmadığımız yanıyla karşılaştığımız için biraz dumur yaşıyoruz ama bu dahilik sınırına yaslanmış adamı her haliyle kabul emeye hazırız .
O kadar sevgi dolu , yumuşak hatta korunmasız bir karakter ki aynen Melinda Ledbetter tavrına bürünüyoruz izlerken .
Onu dünyadaki her şeyden korumak fikri izlerken bize eşlik eden duygulardan biri .
Filmde iki Wilson var .
Gençlik yıllarını Paul Dano , yetişkin halerini ise John Cusack canlandırmış .
İki dönem arasında geçişler yaratan oyuncuların gücüyle herhangi bir kopukluk yaşatmadı film bize .
Ruh hali , tavır ve mimikleriyle aynı adamın genç ve olgunluk çağına tanıklık ettik .
Tabii karşımızda tam anlamıyla olgun birinin olduğunu söylemek güç .
İstekleri olan ama kararları başkasına bırakan Wilson bu travmanın sebebi olarak babasını işaret ediyor ama film babadan çok aslında ona iyi gelmeyen terapisti Eugene ( muhteşem Paul Giamatti ) üzerinde duruyor .
Eugene onu iyileştirdiğini iddia etse de ona fazlaca hezeyan yumağı armağan ediyor oysa .
Ledbetter bu anlamda bir nevi kurtarıcı kalkan görevi görüyor ve kişiliği içinde sıkışıp kalmış bu adamı çekip çıkarıyor .
Filmin tek eksiklerinden biri , bizi doyurucu bir müzik ziyaferinden yoksun bırakması .
Oysa Beatles'la kuşakdaş olan ve yazın sıcak ruhuna eşlik eden müzikler yapan grubun içinde daha fazla kalmak iyi olabilirdi .
Gençliğinde yaratım , hatta kendi müziğini kimsenin duymadığı seslerle yapma konusunda ısrar eden Wilson olgunluk çağında daha fazla hastalığının pençesinde görünüyor .
Hayatındaki tek iyi şey sonradan evleneceği Ledbetter .
Hayat hikayesinde tabii ki de filmde öne çıkan tadı çok da çıkarılamayan bir servet ve zenginlik var .
Buradan Wilson’ın hatrı sayılır bir zenginlik durumu olduğunu , en azından çevresindekilerin de ona bu anlamda adil davrandığını algılıyoruz !
Yoksa sefalet ve hastalık çok daha trajik aksedebilirdi .
Aşk ve Merhamet ismine uygun bir film .
Hala hayatta olan ve filmin galasına eşiyle katılan Wilson'un da dediği onlar doğru olanı yapmış ve sıradışı hayat hikayesini ellerinden geldiğince iyi bir biçimde beyazperdeye taşımışlar .
Bu da hala hayatta olan Wilson'ın anısına güzel bir saygı niteliği taşıyor .
Haftanın değişik duygusu olan filmlerinden .
İçinde gerçekten de fazlaca duygu barındırıyor ve Wilson'ın hayata bakış açısı hemen hemen hepsine denk düşüyor .
Müzik ve deha bazen bu denli yakışıyor , yakınlaşıyor işte . twitter . com / BanuBozdemir
