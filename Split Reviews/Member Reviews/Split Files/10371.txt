İkinci filmle beraber kendi evrenini yaratmaya başlayan serinin üçüncüsünde Continental’in de üstünde yer alan konsey hakkında daha fazla bilgi sahibi oluyoruz .
Önceki filmin finalinde başına on dört milyon dolar ödül konulan John Wick'e bir saat mühlet verildiğini görmüştük .
Üçüncü film tam bu noktadan başlıyor ve John dakikalar içinde son hazırlıklarını yapıyor .
Şehirdeki kiralık katiller de sürenin dolması için sabırsızlanmaktadır ve savaş süre dolmadan başlar .
Film daha ilk dakikalardan aksiyona giriş yapıyor ve finale kadar da durmuyor .
Bu anlamda iki saatlik dolu dolu bir film olmuş seyirci beklediğini fazlasıyla buluyor .
Filmin en güzel sahneleri Kazablanka'daki sahnelerdi , John Wick ve Halle Berry'nin resital sunduğu sahneler çok iyiydi .
Bu filmde bir daha gördük ki John Wick'i diğerlerinden ayıran en önemli özelliği iş bitirici olması , yani düşmanına zaman kazandırmıyor ya da başka fırsatlar vermiyor ama düşmanları açısından John'u öldürmeleri için birçok fırsatları oldu ama - film icabı - değerlendiremediler .
Düşmanların müttefik , müttefiklerin düşman olduğu filmde John Wick'in konseyin en üst kademesinden aldığı emri kabul ettiği halde , öldürmesi gereken kişiden duyduğu birkaç cümle ile suikasttan vazgeçmesi olmamış .
Filmde çok fazla sert ve vahşi ölüm sahnesi vardı ama hiçbiri balerinin kendi tırnağını kopardığı sahne kadar rahatsız etmedi ayrıca John Wick'in gerçek ismini ve geçmişi hakkında ufak da olsa bir şeyler öğreniyoruz ve dördüncü filmde bu bilgiler daha da artacaktır .
