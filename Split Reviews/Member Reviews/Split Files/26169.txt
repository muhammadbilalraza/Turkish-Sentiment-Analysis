Bugün bir kez daha anladım ki sinema sanattır ve fotoğrafla iç içedir : the rover da bunun iyi bir örneği ; konuşan gözlerin yerleştiği altın oranlar , gerilim artarken olacakların habercisi merkeze konulmuş ama net olmayan ilgi nesneleri ( silah gibi ) yanı sıra ilgi odağında net bakışlar , gerilim patladığında ise değişen kadrajlar , kahramanları yaşam alanlarından dışarıda tutan , ikiye bölünmüş kadrajlar , gece çekimlerinde yaşam alanı olan yarımın açık tonlarda ve kahramanların arka fonunun sonsuz karanlık oluşu , yol boyu gözlerin yol çizgilerine üçte bir kadrajda ve paralel konulması ve perdenin kendisinin başta yatay kadrajlı bir fotoğraf oluşu .
Filmin mekan ve müzik kullanımı bir harika , oyunculuk inanılmaz başarılı , başta Guy Pierce gözleriyle öyle bir oynuyor ki vuruldum .
Yanında kötü oyuncu korksun zaten .
Yönetmenin aynı zamanda öyküyü yazıp senaryolaştırması ve yapımcılığı üstlenmesi yani kontrolü elinde tutması bende ilerideki işlerini de takip isteği uyandırdı , çünkü özellikle kadraja giren tek bir nesnenin bile tesadüfen orada olmadığını hissettim ya da çok az konuşan karakterlerin söylediği vurucu bazı cümlelerin sadece etkileyici olduğu düşünülerek yazılmadığını .
Bu arada eleştirmenlerin yazdıklarına da katılıyorum , kesinlikle herkese göre değil ya da sadece eğlenmek için , hatta Robert ne yapmış bakalım demek için gidilecek film değil ; aksine film izlemek için mısır yiyip gülmek dışında nedenleriniz varsa kaçacak film de değil . 
spoiler :
