İlkinden daha kaliteli , daha eğlenceli ve daha iyi .
İlk yarısı , güzel bir ikinci yarının hazırlığını yaptığı için bayağı uyuttu .
Hatta bir an için ikinci yarıyı izlememek , çıkıp gitmek gibi düşüncelere bile kapıldım .
Ama ikinci yarısı tam aksine baş ağrıtacak kadar çok aksiyon sekansı bulunduruyor .
Zindanların basılmasıyla film 45 dakikalık bir gecikme sonrasında başlamış oluyor .
Yine sonunu başından bilerek izleyeceğimiz bir süper kahraman filmi beklerken Thor : Karanlık Dünya da Iron Man 3 gibi ters köşe yapmasını biliyor .
Filmin en büyük artısı ise güzel dengelenmiş mizah anlayışı .
Özellikle Loki'nin hücresinden çıkmasıyla film bambaşka bir boyut kazanıyor .
Hobbit , Yüzüklerin Efendisi , Hellboy , Star Trek filan derken bir sürü klasiğin güzel bir bulamaç oluşturması Thor : Karanlık Dünya'yı ilk filmden daha iyi yapmaya yetiyor .
Bu tarz esinlenmeler genelde filmleri olumsuz yönde etkiler ama Thor : Karanlık Dünya'yı bilakis pozitif yönde etkilediğini düşünüyorum .
Bilim kurguyla fantastiği harmanlayan film ne güzel bir karışım ne de kötü bir bulamaç oluşturmuş .
Elflerin dünyada ve uzayda gezdiğini , mitolojik canavarların da Orta Dünya'yı talan ettiğini görmek bir farklılık yaratıyor ancak biraz komik duruyor .
Filmin 3D özelliği yine son derece gereksiz .
Sadece Asgard ve Karanlık Dünya sahnelerinde hissettiğimiz 3D'nin , zaten bir miktar yorucu olan yeşil perde filmlerini iyice yorucu bir hale getirmekten başka bir işe yaramadığına bir kez daha tanık oluyoruz .
Bunun yanında , ' astrofizik ' ile birleştirilmiş fantastik film , ilkine oranla mitolojiyi geri plana atıp bilim kurguyu daha ön planda tutmuş .
Paralel evrenler , ışınlanmalar .
Bir sürü bilimsel konuyu fazla detaya girmeden anlatmış , böylece film kendi içindeki tutarlılığını koruyabilmiş .
Estetik açıdan sıkıntısı olmayan Thor : Karanlık Dünya , arkadaş ortamında çok daha eğlenceli olacak klasik bir süper kahraman filmi .
Ne yılın ne de Marvel'ın en iyi filmlerinden biri .
Ve unutmadan söyleyeyim ; salonu sakın erkenden terk etmeyin , önemli bir sahne jeneriklerden sonra sizi bekliyor olacak .
- - - - - - - - - - - - - - - - - - -
- Eleştirinin tam hali sitemde .
