YILIN EN İYİ AKSİYON KOMEDİ FİLMİ 4X4 LÜK MUHTEŞEM BİR EĞLENCE ALKIŞI HAKEDİYORThe Bodyguard”dan ( 1992 ) “Ucuz Roman”a ( 1994 ) uzanan referanslarıyla fazlasıyla 90’lar nostaljisi yaşatan melez aksiyon - komedi keyif veriyor .
İsmi ve posteriyle bunlardan ilkinin çalıntı yeniden çevrimi ya da yan bölümü izlenimi bırakmasından yara almayıp , bunu anlamlı bir eğlenceye malzeme ediyor .
Patrick Hughes memuriyet yaparak belki de son dönemde gördüğümüz en keyifli ve uyumlu ‘iki kafadar komedisi ikilisi’nin çıkışına öncülük yapıyor . “Gerçek Yalanlar” ( “True Lies” , 1994 ) , “A Smile Like Yours” ( 1997 ) , “İyi Olan Kazansın” ( “This Means War” , 2012 ) gibi melezlikte sınırları zorlayan işlerle bağlantı kurarken Avrupa’da çekilmiş aksiyon sahneleriyle de göz dolduruyor . “Belalı Tanık” , akıcı bir popcorn sineması örneği .
Bunun altını doldururken de beyaz - siyahi Amerikalı ikilileri arasında ‘Cehennem Silahı’ ve ’48 Saat’in yarattığı ikililere ilginç bir ekleme yapıyor .
Reynolds’ın “Deadpool”daki , L. Jackson’ın “Ucuz Roman”daki karakterine göndermeleri bir yana , Whitney Houston’ı andıran Elodie Yung da her şeyin tuzu biberi gibi …
Hayek’in varlığı ise 90’ların atmosferini canlandırmak için nokta atışı bir tercih olmuş .
Kahkaha ve aksiyon vaadiyle izlenen “Belalı Tanık” , gerçek bir yazlık eğlence .
İlk bakışta The Bodyguard filmini tiye alan bir parodiye benzeyen , ancak özünde benzer dinamikleri daha nitelikli şekilde değerlendiren The Hitman’s Bodyguard / Belalı Tanık filmi , Deadpool filminde komedi yükünü tek başına sırtlanan Ryan Reynolds’ın , Samuel L. Jackson eşliğinde nasıl vites arttırdığını gösteriyor .
Filmden keyif aldığı her halinden belli olan Jackson’ın aynı neşeyi izleyiciye doğrudan aktardığı The Hitman’s Bodyguard , biraz da Russell Crowe ve Ryan Gosling’li The Nice Guys’ı hatırlatıyor .
Komedinin dolu dolu aksiyonla birleştiği , ancak aksiyonun da tadında bırakıldığı film , keyifli bir film izlemek isteyenlerin beklentilerini tümüyle karşılıyor .
