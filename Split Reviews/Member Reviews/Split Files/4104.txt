En başta şu soruyu cevaplayarak başlayayım isterseniz : “Ben 1. Sini izlemedim .
2.sini izlerken sorun olur mu ?
Olmaz efendim .
Zaten bunu düşünmüş olacaklar ki ; ilk 10 dakika size küçür bir sunum yapıyorlar .
Film şeridi gibi geçiyor 1. Film .
John Wick kurumsal hayattan bunalıp sahil kasabasında emekli hayatı yaşamaya karar veren beyaz yakalı misali kendine yeni bir hayat kurmuştur .
Köpeğiyle beraber mutlu mesut yaşarken , bela yine onu bulur .
Hem de Roma’da !
Zorlu görevlerin aranılan elemanı olan John Wick istemese de yine karanlık işlerde bulur kendini .
Hem de bu sefer kardeş kavgasında kendine yer bulmaya çalışır .
Aksiyon sahnelerinin hiç bitmediği bu film sonunda John Wick emekli hayatına dönebilecek midir ?
Başrol oyuncumuz Keanu Reeves , yine kendine hayran bırakıyor . “Aksiyon sahnelerinde bu kadar başarılı kimse var mı ? ” diye adeta bize dünyanın en zor sorularından birini soruyor .
Tabii ki bu sıkı bir çalışmanın ürünü .
Öyle ki ; John Wick’in Ataşehir kadar insanı öldürmesi size “saçma” gelmiyor .
Lance Reddick ( charon ) ise çoğu kişinin en sevdiği karakter olabilir .
Resepsiyonist olarak karşımıza çıkan aktör ; cool havası , sakinliği , ironik cevaplarıyla filmde küçük rolleri olmasına rağmen dikkat çekiyor .
Ayrıca filmin kadrosunda Ruby Rose , Bridget Moynahan , Ian McShane , Peter Stormare , Laurence Fishburne , John Leguizamo ve Common gibi isimler de yer alıyor .
Artık John Wick’in düşmanlarının meselenin sadece köpek ve arabadan ibaret olmadığını anlaması lazım .
Adamın prensipleri var .
Öyle ki ; dünyaları verseniz onlardan taviz vermiyor ve hayatınıza karabasan misali çöküyor .
Sonra “elim kırılsaydı da dokunmasaydım” diye pimanlık duyuyorsunuz .
Konu klasik !
Bir tetikçinin aksiyon dolu hayatı .
Böyle konusu olan bir filmi anca oyuncular farklılaştırabilirdi ve Keanu Reeves ve tayfası bunu oldukça başarılı bir şekilde gerçekleştiriyor .
John Wick 2’de 1. Sinde olduğu gibi uzak doğu dövüş sanatlarını görebiliyorsunuz .
Devam filminde , aksiyon sahneleri daha fazla .
Film 1 dakika yerinde durmuyor dersek yalan söylememiş oluruz .
Bunda bütçenin artmasının büyük etkisi var tabii .
Filmin yöneteni Chad Stahelski , New York’tan Roma’ya geçişinde bir takım değişiklilere gidiyor aynı zamanda klişelerden kaçıyor .
Öyle ki ; underground sahnelerin çokluluğu dikkat çekiyor .
Roma’nın farklı yanlarını seyirciye yansıtmaya çalışıyor .
Biz Malkoçoğlu ile büyümüş nesiliz .
Yıllar geçti ve onun 1 okla 2 kişiyi öldürmesi alay konusu oldu ama iş John Wick’e gelince Ataşehir kadar insan öldürmesi dikkat çekmiyor Şaka bir yana Keanu Reeves o kadar güzel ve inandırıcı oyun sergiliyor ki ; öldürdüğü kişi bir daha karşısına çıksa fark etmiyorsunuz .
Devam filmi olarak izleyici karşısına çıkan John Wick 2 , ilkini aratmayacak kadar güzel bir yapım olarak karşımıza çıkıyor .
İnandırıcılık konusunda sıkıntı yaşasanız da sahneleri güzelliğiyle bu eksikliği görmezden geliyorsunuz .
Ne diyorsunuz ?
3.sü gelir mi ?
