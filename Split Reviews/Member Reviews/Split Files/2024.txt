Seriye yakışan yedinci filmde final yapmasıydı ama görünen o ki dolarlara doymayan yapımcılar daha fazla istiyor .
Bu sefer Toretto ekibine ihanet edip Cipher için çalışmak zorunda kalıyor ve ekibi de Toretto’nun peşine düşüyor .
Filmin en büyük sıkıntısı senaryosu ; ilk filmlerde araba yarışları vardı sonra mafya baronlarını çökerttiler daha sonra yabancı ülkede hırsızlık yaptılar ve şimdi de dünyayı kurtarma senaryosuyla karşımızdalar .
Seri her filmde kendini aşıyor , sınırları zorluyor ama bir yere kadar .
Filmin artısı ise görselliğiydi , bazı sahneleri izlemek çok keyifliydi ; Havana’daki yarış , zombi arabalar sahnesi , Jason Statham’ın bebek kurtarmak sahnesi güzel sahnelerdi .
Ama aynı şey final sahnesi için geçerli değildi ; arabaların denizaltı ile savaşı görsellik olarak güzeldi ama mantık sınırlarını çok aşıyordu , seri hep sınırları zorlasa da kendi içinde nispeten tutarlıydı ama bu sahne aşırı zorlama olmuş .
Charlize Theron filme güzel katkı sağlamış ama karakteri yüzeysel kalmış .
Ayrıca önceki filmde birbirini öldürmek için mücadele edenlerin bu filmde aynı ekipte yer alması da olmamış yani Han boşuna ölmüş oldu ve kanı yerde kaldı .
