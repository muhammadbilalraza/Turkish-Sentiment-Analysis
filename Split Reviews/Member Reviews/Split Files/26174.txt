St .
Vincent , ( Benim Komşum Bir Melek ) oldukça tanıdık ama bir yandan da kendini izlettirmeyi başaran bir film .
Başarılı diyebileceğimiz bir nitelikte .
Filmin konusunu aynen yazıyorum : " Bekar bir anne olan Maggie , 12 yaşındaki oğlu Oliver ile Brooklyn’deki yeni evlerine taşınır . Çalıştığı hastanede uzun saatler mesai yapmak zorunda kalan Maggie’nin oğlunu komşusu Vincent’a emanet etmekten başka şansı kalmaz . Fakat Vincent , alkole ve kumara düşkünlüğü ile bilinen emekli , huysuz bir adamdır . Günler geçtikçe Vincent ve Oliver arasında sıra dışı bir ilişki doğar , zira Vincent striptiz barlar ya da at yarışları gibi günlük aktivitelerine Oliver’ı da dahil eder ! Vincent bu genç adamın ‘büyümesine’ yardımcı olurken Oliver da Vincent’ta kimsenin görmediği bir tarafı ortaya çıkartacaktır : Yufka yürekli bir ihtiyar . "
Film aslında başlarda oldukça basit ve kötü bir şekilde başlıyor .
Hatta bir ara insanları kumara ve içkiye teşvik etmediğini de düşünmedim değil .
Ama filmin sonu oldukça istikrarlı bir şekilde bitiyor ve yüzünüzde bir tebessüm ile filmi bitiriyorsunuz .
Bu yüzden filmin geneline baktığımızda akıllarda iyi bir deneyim olarak kalıyor .
Bunda oyuncu kadrosunun da var .
Bill Murray çok başarılı bir performansa imza atmış , Melissa McCarthy de onu arkasından takip etmiş .
Naomi Watts da fena değildi ama aksanını biraz yapmacık buldum .
Bu yüzden onun performansı hakkında çok olumlu şeyler söyleyemem .
Ayrıca filmin minik başrol oyuncusu Jaeden Lieberher'ı da unutmamak lazım .
Jaeden , yaşıtlarını geçerek beklenilenden daha olgun bir performansa imza atmış .
Kayda değer doğrusu .
( Bu arada filmin yönetmeni Theodore Melfi'nin bazı çekim açıları ve arka plan kurgusu Wes Anderson'ın filmlerini de anımsatmadı değilSt . Vincent , ahım şahım bir yapıt değil . Hatta bazı yerler tanıdık da gelmedi değil . Ama dediğim gibi , filmin sonu bütün olayı rahatça toparlıyor ve film başarıya ulaşıyor . Ayrıca filmin ele aldığı insanlık ve komşuluk ilişkileri hakkındaki sorun da iyi bir şekilde işlenmiş . Bu da filmin olumlu yanlarından birisiydi . Bu tarz türü seviyorsanız izleyebilirsiniz . Güzel vakit geçirmek isterseniz tavsiye ederim . Not : Aslında film bu Cuma ( 23 Ocak'da ) vizyona giriyor ama ben izleyecekseniz eğer filmi , evde izlemenizi daha tavsiye ederim . Sinemada para harcanmasına gerek yok bence . Haberiniz olsun . İyi seyirler .
