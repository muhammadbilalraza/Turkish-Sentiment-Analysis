Merhabalar DarKnight , Fikir alışverişinde bulunalım demişsin , olur : ) Ben özellikle Kara Şövalye ve Kara Şövalye Yükseliyor filmlerinin izleyicilerinin Nolancılar , Jokerciler ve Batman hayranları olarak ayrıldığını düşünüyorum . Bunu biraz açayım . Nolan hayranları Nolan ne çekse , çamurdan da olsa onun tarzını beğenen , onu zeki bulan ve onun hiç " hata " yapmadığını , yapamayacağını düşünen bir kitle . Joker hayranları Kara Şövalye'yi Batman için değil , Joker için seven , dolayısıyla benim gibi Batman hayranları gibi Joker'in Batman'in önüne geçmesine tam aksine sevinen bir kitle . Yani Kara Şövalye'nin de bir sürü eksiği vardı ama bu onlar için önemli değil . Batman hayranlarına gelince ki onlardan biri ben oluyorum , biz bir Batman filmine Batman için gideriz , ondan sonra Batman'in kötülerle olan mücadelesi için , şunu demek istiyorum birbirinden renkli , birbirinden ilginç kötü adamlar vardır sen de bilirsin Batman çizgi romanında . Konuya dönersem , benim gibilerin Nolan'ın Batman filmlerini beğenmemesinin sebeplerinin başında işte Nolan'ın bu tarz şeylerle ilgilenmemesi geliyor . Yani Batman filmde kaç dakika görünmüş , Bane çizgi romandaki gibi iri , kaslı ve uzun boylu değil , Kedi Kadın'ın kostümü ne kadar olmuş ? İki Surat son yarım saatte harcanmış harcanmamış , Batman uçağıyla dolaşmaktan başka bir şey yapmıyor , bunlar Nolan'ın umurunda değil , çünkü onu tek ilgilendiren şey belki de gerçekçilik . Takım elbisesiyle bir matematikçi gibi sete geliyor ve Inception gibi yine buz gibi soğuk , mekanik , yarı otomatik bir film yapıyor . Sevgili DarKnight nickli arkadaş , biz şimdi bu filmde ne izledik sorarım sana ? 165 dakika boyunca bir polisiye dram izledik . Yani Kara Şövalye'de olan şeyin aynısı hatta çok daha kötüsü oldu ve yine odağı Batman olmayan bir Batman filmi izledik ( 92 yapımı filmin aksine örneğin ) Filmdeki neredeyse onlarca mantık hatasını yazmakla uğraşmayacağım bile , çünkü çok daha önemli sorunlarımız var . Nolan'ın ne amaçla seçtiği belli olmayan Kedi Kadın , senin de katıldığın üzere Bane'in büyük hayalkırıklığı yaratan finali ve bir anda Batman ve Robin'deki Bane'den bir farkının kalmaması , Gotham için yapılan planın alabildiğine klişe , basit ve yavan olması , bazı sahnelerde aşırı müzik kullanılması ve filmin adeta bir kuru gürültüye dönüşmesi , bir iki bölüm dışında filmin aksiyon içermemesi vs. Bu filmin kendi adıma bu kadar kötü olmasını sadece Nolan'ın gerçekçilik takıntısına bağlamıyorum , bir Batman filmi çekmemiş Nolan . Mantık olarak Batman Başlıyor'da ortaya çıkan Batman o filmde yeni yeni yükseldiği için o filmin adı Kara Şövalye Yükseliyor olmalıydı ve Batman geri planda olsa da olurdu . İkinci filmde Batman ipleri ellerine almalıydı . Bu son filmde de düşüşe geçmeliydi , The Dark Knight Falls ismi yakışırdı , ama şöyle oldu , Batman Başlıyor'da ekran süresi en uzun olan ve filmin esas kahramanı Batman'di . Kara Şövalye'de Joker açık ara Batman'in önüne geçti , Batman silikleşti . Üçüncü filmde ise adeta ortada yok . Orijinal Batman ve çizgi roman hayranlarının böyle bir yaklaşımı takdir etmesini beklememelisiniz .
