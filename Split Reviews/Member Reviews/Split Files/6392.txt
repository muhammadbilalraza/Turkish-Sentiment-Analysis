" Dilsiz olan Eliza ( Sally Hawkins ) , her gün dostu Zelda ( Octavia Spencer ) ile gizli bir laboratuvarda temizlikçi olarak çalışmakta ve akşamları evine gelip komşusu Giles ( Richard Jenkins ) ile vakit geçirmektedir . Fakat bir gün laboratuvara çok değerli bir yaratık gelince , Eliza ve bu yaratık arasında anlatılmayacak kadar derin bir aşk yaşanmaya başlar . Fakat bu yaratık , oldukça katı birisi olan Strickland ( Michael Shannon ) tarafından işkence görmeye başlayınca Eliza , yaratığı özgür bırakmak için elinden gelen her şeyi yapmaya çalışır . "
Filmlerini sevin veya sevmeyin ama Guillermo del Toro hakkında şunu asla inkar edemezsiniz : Adam görsel açıdan bir dahi .
Pan's Labyrinth ve Crimson Peak gibi düşük bütçeli ve Hellboy serisi ile Pacific Rim gibi dev filmleriyle bunu çoktan kanıtlamayı başardı .
Bu yüzden Toro'nun yeni filmi The Shape of Water için oldukça heyecanlıydım .
Her ne kadar Toro en sevdiğim yönetmenlerden birisi olmasa da bilindik bir hikayeye görsel açıdan nasıl bir farklılık kazandıracağını merak ediyordum .
Eğer The Shape of Water'a sadece görsel görsel açıdan bakacak olursak , film sırasında kelimenin tam anlamıyla bir görsel şölen yaşayacaksınız .
Yeşil ve mavi tonların yoğunlukta olduğu bir renk paleti , kameranın film boyunca yaptığı usul hareketler ve genel itibariyle bu filmin estetiği , gerçekten de The Shape of Water'ı eşsiz bir sinema deneyimi haline getiriyor .
Ve Guillermo del Toro , bir kez daha yönetmenlik koltuğunda harika bir iş çıkartmış .
Oldukça bilindik bir hikayeye kendi karanlık bakışını getirip The Shape of Water ile 1950'lı yılların sinemasına bir aşk mektubu yazarak sadece yetişkinlere özel bir masal hazırlamış .
Buna benzer bir şeyi geçtiğimiz yıl La La Land yapmıştı , geçmiş yıllarda geçen bir müzikal konseptini günümüze taşıyıp o zamanların nostaljik havasını hiç bozmamıştı , bir nevi imkansızı başarmıştı .
Bunun dışında oyunculuklar enfesti .
Sally Hawkins'i bundan önce ufak işlerde izlemiştim ama oyunculuğunu pek dört dörtlük bulmamıştım .
Fakat Hawkins , bu filmde beni tek kelimeyle büyüledi .
Film boyunca hiç konuşmadığının farkındayım ama sırf onun yüz ifadesinden ve mimiklerinden karakterinin yaşadıklarını bize derinden yaşatıyor adeta .
Hawkins'in çok cesur bir performans sergilediğini düşünüyorum .
Oscar'a aday olur mu bilmem ama performansı kesinlikle takdir edilmesi gereken türden .
Ayrıca Michael Shannon , her zamanki gibi karakterine ve duruma %100 hakim bir performans sergilemiş .
Shannon'ın bu filmdeki karakteri oldukça ciddi ve sürekli hayatta bir şeyleri başarmaya çalışan birisi .
Ve Shannon , bu karakterin içinde resmen kaybolmuş .
Onu bu filmde izlemek çok keyifliydi .
Bunun dışında benim için filmin en hoş sürprizlerinden birisiyse Octavia Spencer'dı .
Spencer , filmdeki en komik diyaloglara sahipti ve gerektiğinde karakterine gereken duygusal ağırlığı getirmeyi başarıyor .
Yalnız eğer bu filmden konuşuyorsam , yaratığın görünüşünden ve üzerinde kullanılmış olan görsel efekt harikasından kesinlikle bahsetmem gerekiyor .
Hani War For The Planet Of The Apes eleştirimde o filmin hayatımda gördüğüm en iyi " motion - capture " efektine sahip olduğunu söylemiştim ya ?
The Shape of Water benim için bu unvanın yeni sahibi olabili .
Bu yaratığa koydukları detay sayısına resmen inanamadım !
Gerçek gibiydi !
Yaratık için görsel efektleri hazırlayan kişilere buradan şapka çıkartıyorum , çünkü resmen dahi işi bu .
Ama eğer senaryoya bakacak olursak , The Shape of Water oldukça tahmin edilebilir bir film .
Eğer filmin fragmanını izlediyseniz , hikayenin nasıl ilerleyeceğini rahatça tahmin edebilirsiniz .
Bunun yanı sıra her ne kadar Shannon'ın performansı harika olsa da , canlandırdığı karakterin benzerlerini bu tarz filmlerde defalarca izledik .
Bu nedenlerden dolayı film zaman zaman büyüleyici etkisini biraz kaybedebiliyor .
Ama eğer buna pek aldanmazsanız , The Shape of Water'ı izlerken çok etkileneceksiniz .
Çünkü hikayesinden ziyade bu filmi eşsiz kılan şey Guillermo del Toro'nun yönetmenliğinden ve kusursuz oyunculuklardan geliyor .
Filmin içindeki bu şeyler o kadar başarılıydı ki , hikayesinin tahmin edilebilir olmasına çok da aldanmadım doğrusu .
Eğer 1950-1960'lı yılların sinemasına bir nostalji yolculuğu yapmak istiyor veya bilindik bir romantik filme getirilen farklı bir bakış açısı görmek istiyorsanız , bu filmi vizyona girdiği zaman sakın kaçırmayın .
Tam olarak bir başyapıt değil fakat türünün benzer filmleri arasında kesinlikle en özgün olanlarından birisi .
İyi seyirler .
FİLMİN İYİ YANLARI : + Guillermo del Toro'nun kusursuz yönetmenliği . + Görsellikler . + Sally Hawkins ve Richard Jenkins'in performansları . + Yaratık için kullanılan görsel efekt .
FİLMİN KÖTÜ YANLARI :
- Hikayesinin ve bazı karakterlerin tahmin edilebilir olması .
TOPLAM PUAN : 8.3 / 10
