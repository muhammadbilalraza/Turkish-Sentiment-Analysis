Çok uzun bir aradan sonra çekilen ikinci filmde oyuncuların yaşlı halleri aşırı dikkat çekiyor özelikle Jim Carrey çok yaşlanmış .
Jeff Daniels de yaşlanmıştı ama o kadar sırıtmıyordu özelikle kahkahası ilk filmdekinin aynısıydı .
Filmin en büyük ama en büyük eksisi senaryosu .
Neredeyse filmde senaryo yok yani film çekmeye karar vermişler ve senaryoyu da öylesine yazmışlar gibi olmuş .
Film tamamen başroldeki ikilinin performansına bel bağlamış .
Kesinlikle ilk film kadar güzel değildi ama yine de kahkaha attığım birkaç yer oldu ; Kedinin kör çocuğun evinde yaptıkları , yan yana birbirleriyle telefonda konuştukları sahne , meşhur arabalarına kavuştukları sahne , Jim Carrey'nin tırla yakınlık kurduğu sahne , banyo yaptıkları sahne ve fuar barındaki sahnelerde koptum ama filmin geri kalanı çok sıradandı .
Ayrıca dünyaca ünlü bilim adamını hiç kimsenin tanımaması da çok saçma , hiç mi fotoğrafı yok bu adamın .
Genel olarak ortalamayı geçemeyen bir film olmuş .
