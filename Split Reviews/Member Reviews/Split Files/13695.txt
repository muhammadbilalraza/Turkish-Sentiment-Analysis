Sonsuzluk Teorisi , Hintli matematikçi Srinivasa Ramanujan ( Dev Patel ) ve onun akıl hocası Professor G. H. Hardy'nin ( Jeremy Irons ) öyküsünü anlatıyor .
Kitaptan uyarlanmış olan bu filmi Good Will Hunting'e benzetenler var açıkçası .
Her ne kadar biraz benzese de , bu filmde farklı bir şeyler var .
İyi ve kötü şeyler .
Kötü yanlardan başlayalım .
Film neredeyse 2 yerde geçiyor , belirli yerlerde .
Bu yüzden seyirci , filmi izlerken bir kapana kısılma duygusu hissediyor istemeden de olsa .
Senaryo biraz klişe , özellikle bağlanılan sonuçta biraz eksiklik olduğunu düşünüyorum .
Ramanujan'ın hasta oluşunun sebebinin de öyle .
Hastalığa girme nedeninin basit olmasına rağmen çıkması da basit olabilirdi .
Ama film oraları uzatmayı seçmiş .
Filmin iyi yanlarıysa : Oyunculuklar başarılıydı .
Patel ve Irons , oldukça iyi birer performans sergilemişler .
Onları izlerken hiç sıkılmadım .
Konsept farklıydı .
Ramanujan'ın matematiğe olan tutkusunu film iyi işlemeyi başarmış , bu yüzden bu konu ile ilgili kafanızda pek soru işareti oluşmuyor .
Ama genel olarak bakarsak , bu konu ile ilgili bir sürü film çekildi .
Bu filmin de kendi türüne yeni bir soluk getirdiği yok maalesef .
Ama kötü bir film de değil aslında .
Filmi izlerken iyi vakit geçireceğinizi düşünüyorum .
Hatta Ramanujan'ın hikayesi sizi etkileyebilir .
Ama dediğim gibi , aynı tür ile ilgili bir sürü film çekildiği için bu filmin de etkisi biraz sönüyor .
Eğer bu türü seviyorsanız , göz atabilirsiniz , filmi kötü bulmayacağınızı düşünüyorum .
TOPLAM PUAN : 6.6 / 10
