Seneler önce ( Minority Report - Azınlık Raporu’nu izlediğimde ) kendi kendime ; bir daha fragmana aldanma , demiştim ama yine fragmanın kara kaşına kara gözüne aldandım .
Bazı sahneler keşke olmasaymış dedim kendi kendime .
Mesela araştırma yaptıkları yapılardaki ( höyük diyesim geldi ) atmosferin gezegenin aksine zararsız düzeyde CO2 içermesi , iticileri atmosferde ateşleyerek Prometheus’u mermi gibi kaçan uzay gemisine çarptırmaları , ‘yuvarlanan uzay gemisi’nden aynı yönde kaçmaları , ‘yan yatan uzay gemisi’ ile kaya arasındaki hayat üçgeni , lokal anestezi ile sezeryan - ki daha üç aylıktı yavrucak kürtaj bile denebilir - , sezeryanın hemen ardından greenlaser ile tedavi olmuşçasına “gündelik hayata” hızla dönüş ve niceleri için keşke olmasalardı diyorum .
Çünkü bu gibi sahneler tam da sinema salonunda film başladıktan sonra muhabbet etmeye başlayan , gelen mesajlarını kontrol eden , hışırdata hışırdata çerez yiyen , arada sırada ekrana baktığında da hayretler içinde “vay be” diyerek kala kalan güruh için .
Karanlık bir ortamda beyaz bir perdeye yansıtılan renkleri izlemeye gelen bu ve benzeri “seyredici” sayısı epey fazla olduğundan o sahneler hedefi tam onikiden vuruyor .
Ama benim açımdan hedefi tutturamıyor bile .
Filmi izlemeden önce okuduğum bazı yorumlarda , filmin bazı konuları derinlemesine sorguladığını okuyunca sevinmiştim efektten fazlasını izleyeceğiz diye ama nerde …
Bence filmin özeti ne Alien’dır , ne yaşamın başlangıç noktası ne de . diğerleri .
Filmin özeti 
spoiler : 
ölmek üzere olan zengin bir adamın ölüme çare arayışıdır . 
 Filme daha fazlasını yüklemeye çalışmak Hollywood’a haksızlık olur .
