Spoiler içermeden konu şöyle : " Limuzin şoförlüğü yapıp Charles Xavier'ın başında duran , fakir bir şekilde yaşayan Logan'ın Laura adındaki bir kıza göz kulak olması gerekir ve Laura'nın peşinde olan bazı kişiler vardır . Böylece Logan , Laura ve Charles ile bu adamlardan kaçmaya başlarlar ve Laura'yı korumaya çalışırlar . Çünkü Laura , göründüğünden daha fazlasına sahip olan bir kızdır . "
Logan için aşırı heyecanlıydım .
Çünkü filmin yönetmeni James Mangold , daha önceden The Wolverine'i yönetmişti ve o film gayet başarılıydı .
Ayrıca Hugh Jackman , Wolverine karakterini son defa canlandıracaktı bu filmde .
Filmin aldığı yaş sınırı ve konusunun gerçekçiliği de çok merak ettiriyordu .
Bütün bu beklentilerimin sonucunda şunu rahatlıkla söyleyebilirim ki Logan , şu ana kadar izlediğim en iyi X - Men filmi .
Logan , Marvel'ın The Dark Knight'ı gibi .
Oldukça ciddi bir tonu ve diğer süper kahraman filmlerine göre çok farklı bir işlenişi var .
Ve her iki filme " süper kahraman filmi " demek çok basit kaçıyor .
The Dark Knight , bir suç filmi ve Logan da kesinlikle bir dram filmi .
Asla bir süper kahraman filmi değil .
Eğer filmin belli bir yerini ele alacak olursanız , en iyi kısımlar ilk ve son 45 dakika .
Bu sahneler çok hızlı bir tempoda ilerliyor ve aksiyon açısından da çok tatmin edici .
Filmin orta kısmı daha çok ana karakterlerle bir yol yolculuğu olarak geçiyor .
Filmin bu kısmında daha çok karakterlere yoğunlaşılmış .
Gereksiz olanlar da dahil .
Filmin bu kısmı kesinlikle kötü değil ama filmin temposunu biraz yavaşlatmış .
Kumarhanede geçen kısım ile Logan'ın güçlü birisiyle dövüştüğü sahne dışında pek de akılda kalıcı bir bölüm yok .
Ama bunun dışında , filmle ilgili aklıma başka bir sorun gelmiyor .
Logan inanılmazdı .
Filmin yaş sınırından konuşalım biraz .
Geçen yıl Deadpool'un aldığı yaş sınırının aksine Logan'ın yaş sınırı almasının asıl nedeni , hikayesinin daha çok yetişkinlere hitap ediyor olması .
Evet , filmde bolca kan ve öldürme sahneleri var ( ve bu sahneler inanılmaz bu arada ) ama film , bu sahnelerle ön plana çıkmıyor .
Geçen yıl X - Men : Apocalypse'de olduğu gibi Logan , sırtını aksiyona ve görsel efektlere değil , hikayesine ve karakterlerine yaslıyor .
Ve bu yüzden bundan sonra gelen aksiyon sahnelerinin yarattığı etki daha büyük oluyor .
Bir karakteri 17 canlandırmanın ardından Hugh Jackman , yine inanılmaz bir performans sergilemiş .
Logan , Jackman'ın Prisoners'dan sonraki en iyi performansı .
Çünkü filmin aldığı yaş sınırıyla birlikte Jackman da nihayet gerçek Wolverine'i göstermiş .
Patrick Stewart da harikaydı ayrıca .
Ve Laura'yı canlandıran Dafne Keen de çok havalıydı .
Keen'in karakteri filmde neredeyse hiç konuşmuyor , bu yüzden oyunculuğu hakkında pek bir şey diyemeyeceğim ama aksiyon sahnelerine gelince Keen , resmen döktürmüş .
Film duygusal açıdan da çok tatmin ediciydi .
Çok şaşırtan ve birkaç güldüren sahnesinin yanında Logan , gerçekten de duygusal bir film .
Özellikle de filmin finalinde tüylerim diken diken oldu ve salonun yarısı ağlamaklıydı .
Kısacası , Logan'ı izleyin .
Hem de hemen .
Bir süper kahraman filminden daha öte , gerçek dünyada geçen , hikayesini gerçekçi bir şekilde işleyen ve bunu yaparken de olasılıkları sınırsız tutan bir film .
Oyunculuklar başarılı , yönetmen Mangold'un bu filme getirdiği bakış açısı harika ve aksiyonu inanılmaz derecede eğlenceli .
Logan'ı sakın kaçırmayın .
İyi seyirler .
FİLMİN İYİ YANLARI : + Hugh Jackman , Patrick Stewart ve Dafne Keen . + Harika aksiyon sahneleri . + Başarılı senaryo . + Süper kahraman filminden daha ötesi olup hem çizgi romanlara saygı durup hem de gerçekçiliğini yitirmemesi . + Aksiyonun değil , hikayenin ve karakterlerin ön planda olması .
FİLMİN KÖTÜ YANLARI :
- Filmin bir kısmı biraz yavaşlıyor ve gereksiz karakterlere zaman ayırıyor .
TOPLAM PUAN : 9.4 / 10Not : Normalde Logan başlamadan önce Amerika'da Deadpool 2'nin ilk teaserının gösterilmesi gerekiyormuş ama bu sahne Türkiye sinemalarına gelmemiş .
Film başlamadan önce Deadpool'un çıkmasını bekliyordum ve bu konuda biraz hayal kırıklığına uğradım doğrusu .
Bunun nedeni de filmin dağıtımcı firması eğer bu sahneyi filme eklerse Logan'ın 18 + yaş sınırını alacak olmasıymış .
Bu sahne internette var aslında ve oldukça komik bir sahne .
18 + olayını da hiç anlamadım ama eğer Logan'ı izlediyseniz , Deadpool 2'nin bu özel videosunu da kaçırmamalısınız .
