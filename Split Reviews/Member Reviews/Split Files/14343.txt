Tolkien evreninin beyazperde macerası , üzerine çok fazla konuşulabilecek bir konu .
Hele bir de önceden edebiyattaki Orta Dünya'nın takipçisiyseniz , ver elini karşılaştırmalar , ver elini uzun sohbetler .
Hobbit'in de kaderi , Yüzüklerin Efendisi'nden pek de farklı olmadı doğal olarak .
Halihazırda yaklaşık 13 yıla yayılmış bu uzun maceradan bahsedecek halimiz yok tabii ki , sene 2014 olmuş .
Son kısma gelelim en iyisi .
Önce del Toro anonsuyla heyecanlanan , daha sonra Peter Jackson'ın ( efsanenin ) geri dönüşüyle daha da heyecanlanan Orta Dünya hayranlarıydık biz .
Hobbit'in üçleme olarak çekilecek olmasının gerekliliği sorgulandı önceleri .
Daha sonra klasik olarak kitaba ne kadar bağlı kalınacağı vs. Ortak görüş ise Jackson'ın böyle bir film söz konusu olduğunda olaya en hakim yönetmen olduğuydu .
İlk iki filmi izledikten sonra bunu kabul etmemek elde değil , evet .
Ancak bu uyarlamalar 20lerin başındaki o şaheserlere ne kadar yaklaşabilmiş bu her zaman tartışılacak .
Bu ikinci filmde ilkine nazaran daha fazla hareket , daha fazla aksiyon var .
Zaten benim ilk bakışta fark ettiğim Yüzüklerin Efendisi ile Hobbit serilerini birbirinden ayıran temel farklardan biri , bu hareket - aksiyon oranları .
Şöyle ki , Yüzüklerin Efendisi'nin üç filminde de ( aralarda ufak tefek hareketler olmasına rağmen ) film her zaman final sahnesinde kopardı .
Örneği Miğfer Dibi savunması , veya tabii ki Pelennor Çayırları Savaşı .
Ancak bu ikinci filme baktığımızda filmin başında , ortasında , sonunda uzun süren aksiyon sahneleri mevcut .
Bu durumun en büyük dezavantajı ortaya " ağır " bir film çıkmasını önlemesi .
Sürekli bir " Steven Spielberg " veya bir " Indiana Jones " hareketliliği var .
Tek bir kitabın bu şekilde yayılarak üçlemeye döndürülmesine getirilen temel eleştirilerden biri de bu zaten .
Eklenen karakterler , şaşırtıcı ve Orta Dünya'da pek alışık olmadığımız ilişkiler , kalabalık ancak fazla derinleştirilememiş bir kadro .
Konusuyla , çekimiyle o Lord of the Rings oturaklılığını yakalayamıyor benim gözümde Hobbit .
Ancak sonuna kadar izlenesi , sonuna kadar sürükleyici tabii ki .
Çok yüksek beklentiler ve içgüdüsel olarak hissettiğiniz o Lord of the Rings karşılaştırmasını bir kenara bırakırsanız , göz açıp kapayana dek biter ikinci halka .
" Fıçı " sahnesi ise uzun süre unutulmayacak cinsten .
