Submarine ile tanıdığımız Richard Ayoade , ikinci yönetmenlik denemesinde zorlu bir işin altından kalkmayı başarıyor .
Her ne kadar birtakım kusurları olsa da Dostoyevski'nin kısa romanıyla gayet özgün ve kaliteli bir çalışma çıkarıyor .
Yarattığı karanlık atmosferde kurduğu zamansız evreni ve tuhaf karakterleri oldukça iyi işliyor .
Son derece ağır bir dram ile aynı oranda etkileyici bir gerilimi hakkıyla bir arada yürüten Ayoade , gereksiz yoğun kıvamda işlediği karşılıksız kalan acıklı aşk meselelerinden biraz ödün verebilseydi şüphesiz çok daha çarpıcı bir iş çıkarabilirdi .
Lakin yine de kendi bakış açısıyla harmanlayıp perdeye aktardığı romandan , Dostoyevski'nin de havasını korumayı başararak oldukça düşündürücü ve etkileyici bir uyarlama kaydettiğine şüphe yok .
