Öncelikle şunu söyleyelim .
Filmin başından sonuna kadar Bridget Jones ( Renée Zellweger ) için şunu söyleyeceksiniz : “Nasıl da yaşlanmış ? ”Yaşlanmış yaşlanmasına ama performansından hiçbir şey kaybetmemiş Akademi Ödülü sahibi Amerikalı oyuncu .
İlk 2 filminin aksine artık Bridget sakarlıklarından bir nebze olsun kurtulmuş ama başı hala erkeklerle dertte .
Artık yaşının vermiş olduğu olgunlukla kafayı taktığı konular da değişmiş .
İşine sarılmayı ve kariyerine yön vermeyi seçmiş bir Bridget görüyoruz filmin başında .
Çevresindeki arkadaşları da buna uygun olarak görünüyor ama her şey bir çılgınlıkla başa dönüyor .
Hiç tanımadığı ve tanıdığı ( tanıdığı sandığı ) 2 kişiden birinin çocuğunun babası olduğunu öğrendiğinde eğlence başlıyor .
Hiç tatmadığı duygu karşısında çaresiz kalan Bridget , çocuğunun babasının kim olduğunu öğrenmek istiyor ama sakarlıkları ile bunu engelliyor .
Bridget Jones’un Bebeği Oyuncuları : Artık fenomen hale gelen serinin başrolünde her zamanki gibi Renée Zellweger var .
Yılların vermiş olduğu etki yüzünde ama performansında değil .
Yine oyunculuğuyla harikalar yaratıyor .
Colin Firth “Bir insan yaşlandıkça bu kadar mı karizmatik olur ? ” sorusuna cevap veren görüntüsüyle bildiğiniz gibi .
Bu seferki rakibi ise dişli .
Araba yarışçısı Patrick Dempsey ( Jack ) .
Arabalarla ilişkisi nasıl göremiyoruz bu filmde ama kadınlarla ilişkisi oldukça iyi .
Zaten kendisi de uygun çiftleri bir araya getirmeye yarayan internet sitesinin sahibi .
Bizi ( daha doğrusu beni ) en çok güldüren kişi ise bu muhteşem 3’lü olmadı .
Jinekolog rolündeki Emma Thompson için yazılmış sahnelerin en çok güldüğüm yerler olduğunu söyleyebilirim .
Bu durumdan en çok kendisi zevk alıyordu ve bize yansıtıyordu .
Sarah Solemani ( Miranda ) ise filmin fişeği gibi .
Tempo düştükçe hızlandırma işini başarıyla yapıyor .
Bridget serinin 2 filminin aksine bu kez komedinin merkezinde değil .
Sakarlıkları ve komik durumları daha çok diğer karakterler yapıyor .
Çocuğun babasının kim olduğunu ise filmin sonuna kadar öğrenemiyorsunuz .
Öyle ki ; oyunculara bile çekim boyunca söylenmemiş ve farklı senaryolar verilmiş .
Film her ne kadar kadın izleyicilere hitap ediyor gibi görünse de aslında romantik komedi seven herkese sesleniyor .
Bazılarının “sinemaya ne gerek var ; evde izlenecek film” diye nitelendirmesine bakmayın .
Sırf sinemada erkek ve kadınların tepki verdiği sahneleri görmek için bile sinemada izlemeyi tercih edersiniz .
2 erkeğin yarışına sahne olan filmde bakalım kim kazanacak ?
Çocuk matematiği mi seçecek yoksa hukuğu mu ?
Ne diyelim ?
Mürüvetini de görürüz inşallah . 
