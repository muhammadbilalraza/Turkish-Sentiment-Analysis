Hızlı ve öfkeli serisinin spin - off filminde yönetmen koltuğunda daha önce güzel filmlere imza atan David Leitch oturuyor .
Oyuncu kadrosunda Dwayne Johnson ve Jason Statham’ın yanı sıra , Idris Alba ve Vanessa Kirby dikkat çekiyor ayrıca Ryan Reynolds da eğlenceli yan karakterlerden birine hayat veriyor .
Film hızlı ve öfkeli adını taşıyor ama filmi izlerken hızlı ve öfkeli izlediğimi hiç hissetmedim normal sıradan bir aksiyon filmi gibiydi , serideki yan karakterleri oynatınca hızlı ve öfkeli olmuyor .
Filmin konusu serinin son filmlerinde olduğu gibi yine dünyayı kurtarma üzerine kurulu .
Bir virüsü ele geçirip bunun üzerinden dünya hakimiyeti kurmak isteyen bir yapı ve bunları durdurmaya çalışan kahramanlarımızın hikayesini izliyoruz .
Filmin kötü adamı rolündeki Idris Alba çok başarılıydı , Vanessa Kirby birkaç sahnede sırıtsa da o da çok iyiydi .
Başroldeki ikili ise performans olarak iyiydi ama aralarındaki gerçekçi olmayan laf dalaşı bazen sıkıyordu .
Ayrıca hızlı ve öfkeli filmlerinden aşina olduğumuz güzel arabalar çok azdı .
Finalden anladığım kadarıyla ya devamı gelecek ya da konu ana seriye bağlanacak .
Bazı sahneleri akılda kalıcı ama genel olarak çerezlik bir film olmuş .
