“Once Upon a Time .
In Hollywood” , senaryosunu da yazan Quentin Tarantino’nun yönetmen koltuğunda oturduğu bir drama …
Prömiyeri , 21 Mayıs 2019’da “Altın Palmiye” ödülü için yarıştığı Cannes Film Festivalinde yapılan ve 26 Temmuz 2019 tarihinde Amerika’da vizyona giren filmin , 7.6 / 10 ( 558.244 oy ) ve 3.8 / 5 ( 25.0 üzeri oy ) olan IMDB ve Rotten Tomatoes izleyici puanı ortalamalarıyla 7.8 / 10 ( 562 yorum ) ve 83 / 100 ( 62 yorum ) olan Rotten Tomatoes ve “Mutlaka İzlenmeli” etiketine de sahip olan Metacritic yorum ortalamaları , oldukça etkileyici …
Ama biz yine de 3 Golden Globes , 2 Academy ve 1 BAFTA ödülü kazanan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , 90 milyon dolarlık bir bütçeyle çekilen ve 373,3 milyon dolar gibi yeterince tatmin edici bir hasılat rakamına ulaşmış olan filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe karşımızdakinin : “Yaparsa ancak Tarantino yapar” denilen türde 2 Academy , 3 Golden Globe ve 1 BAFTA ödüllü bir film olduğunu söyleyerek başlayabiliriz …
1960’lı yılların popüler Amerikan kültüründen bugünlere ciddi esintiler taşıyan filmde , Steve McQueen ( Damian Lewis ) , Roman Polanski ( Rafał Zawierucha ) , Bruce Lee ( Mike Moh ) ve Burt Reynolds ( James Marsden ) şöyle bir boy gösterseler de filme damgasını vuran asıl karakterler , ortalıklarda hiç görünmeyen Sergio Corbucci ile Polanski’nin hamile karısı güzeller güzeli Sharon Tate ( Margot Robbie ) .
Neden Corbucci ve Tate , diğerleri mostralık mı yer almışlar filmde ?
Her şeyden önce Corbucci , “Django Unchained” ( 2012 ) in ana esin kaynaklarından olan ve ( “Django Unchained” in oyuncu kadrosunda da yer alan ) Franco Nero’nun başrolde oynadığı , Spaghetti Western’in önemli filmlerinden “Django” ( 1966 ) nun yönetmenidir …
Bu “bir” … “Spaghetti Western” ve “Sergio” denilince de sinema dünyasında akla gelen ilk önemli isim ise , “Dolar Üçlemesi”nin yanı sıra , ( bu filmin adına da esin kaynağı olmuş olan ) “Once Upon a Time in the West” ( 1968 ) ve “Once Upon a Time in America” ( 1984 ) filmlerinin de yönetmeni olan büyük usta Sergio Leone’dir …
Bu da “iki” … “Üç” değil de Tate konusuna gelince …
O yılları bizzat yaşamış olanlar yahut da merak sonucu araştırarak öğrenenler , 9 Ağustos 1969 akşamı filmde anlatılanların tam tersi bir biçimde , Sharon Tate ve evindeki diğer dört kişiye , zaman içinde tam bir “suç makinası”na dönüşmüş olan Charles Manson’ın “aile” olarak nitelediği müritlerinden oluşan ( ve kesinlikle Vietnam savaşı karşıtı da olan “hippiler” olarak tanımlanamayacak ) bir çete tarafından yaşatıldığını çok iyi bilirler …
Bütün bu olacakları , yani olası bir katliamı , Tate’i ve müzik yapımcısı Terry Melcher’ı arıyormuş numarasıyla evlerinin etrafında dolanan Manson’ın uğursuz suratını görür görmez anlıyorsunuz zaten …
Tahmin edemediğiniz tek şey , bu bir “biyografi” ya da “Sharon Tate belgeseli” olmadığına göre Tarantino’nun buradan nasıl hikâye üreteceği …
Yukarıda da ifade ettiğimiz gibi kendisi bize , başrollerini Dean Martin , Elke Sommer ve Sharon Tate’in paylaştığı bir film olan “The Wrecking Crew” ( 1968 ) ve “The F. B. I” isimli ( gerçekte de var olan ) TV dizisi aracılığı ile dönemin Amerikan ruh ve kültürünü çok iyi yansıtmış …
Tabii bu arada Manson çetesinin , filmdeki kurguya uygun olarak Rick Dalton ( Leonardo DiCaprio ) ve Cliff Booth’un ( Brad Pitt ) bulundukları malikâneye yaptıkları saldırıda yaşanan oldukça “sert” ve “kanlı” sahnelerin insana , “Böylesi olsa olsa yalnızca bir Tarantino filminde bulunabilir” dedirttiğini de belirtmiş olalım …
Belki , yine klasik bir laf olacak ama diğer yorumlarımızda olduğu gibi “spoiler vermeden” , farklı bir bakış açısı ile yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar , Tarantino’nun , çekimleri 35 mm Kodak film ve Panavision kameralarla yapan görüntü yönetmeni Robert Richardson’a , “Retro hissettirmesini ama çağdaş olmasını istiyorum” dediği filme ilişkin ilk tespitimiz olsun …
İlk önerimize gelince : O hakkımızı da bu kez ; sinemanın yaşayan efsanelerinin filmlerini izlemeyi tarz edinmiş sinemasever dostlara , “Tarantino markalı filmleri de izleme listelerinizden eksik etmeyin” diye seslenerek kullanmak isteriz …
Sonuç olarak , bir “Tarantino başyapıtı” olmasa da kendi değerlendirme sistemimiz içinde puan olarak 3,5 verdiğimiz bu film için önerimiz de olumsuz puan ve yorumlarda söylenilenlere aldırmadan “muhakkak bir şans da siz verin” şeklinde olacak …
Keyifli seyirler …
