İKSV Filmekimi kapsamında saat 19:00 seansında Trabzon Avşar Sineması'nda filmi izleme fırsatına eriştim .
Tek kelimeyle muhteşem bir film .
Herkesten önce bu filmi festival kapsamında izleyebilmek harikaydı .
Yoğun bir ilgi vardı filme .
Coen Biraderlerin 2013'e damgasını vuran filmi 60'ların New York'unda geçiyor ve kendi çapında bir bestekarın folk müzik ortamındaki birbirinden ilginç hikayelerini anlatıyor .
Dram yanı oldukça ağır basan film aynı zamanda Coen'lerin muhteşem senaryo tekniği ve absürd mizahı sayesinde zirve yapıyor .
Karakterler yine birbirinden radikal tipler özellikle John Goodman'ın canlandırdığı karakter enfesti .
Aslında bu film bize Coenlerin halen istikrarı sürdürdüğünü ve zirveye oynadığının bir kanıtı .
Oyunculuklar açısından her Coen filminde olduğu gibi tertemiz performanslar var .
Carey Mulligan'ın şimdiye kadar seyrettiğim en iyi performansıydı ki büyük ihtimalle ödül törenlerinde ödül ya da adaylık elde edecektir .
Şarkılar , ah o şarkıların gözü kör olsun yahu .
Llewyn Davis'i canlandıran Oscar Isaac ne müthiş bir ses şaştım kaldım .
Her bir şarkı sizi apayrı yollara götürüyor .
Hani yolda dinlenecek şarkılar vardır ya bu filmin soundtracki çıkarsa emin olun favori olur .
Müzikal deneyimi yaşadık .
Llewyn Davis’in elinden tutarak , onun beslendiği folk müziğin tadına vararak sonunun gelmesini istemeyeceğiniz bir yolculuğa çıkacaksınız .
Benim gibi country , western , folk ve bluegrass tarzı hafif müziklerden hoşlananların ayrıca severek dinleyeceği müzikler var .
Teknik anlamda her Coen filmindeki dönemin ruhunu anlatma çabası takdire şayan .
Her bir mekan , dekor , kostüm , aksesuarlar özenle seçilmiş ve sanat yönetimi konusunda önceki Coen filmlerine müthiş göz kırpıyor .
Özetle film bu senenin ve akademi ödüllerinin en ciddi favorilerinden biri , seyredince bana hak vereceksiniz .
9 / 10
