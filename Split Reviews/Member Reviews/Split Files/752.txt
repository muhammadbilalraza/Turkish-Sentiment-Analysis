Başrolün filmi taşıması hadisesine defalarca tanık olduk sinema tarihinde .
Fakat ben bu konuda Joaquin Phoenix'ten daha başarılı hiç kimseyi görmedim .
Phoenix filmde senaryodan daha ağır bir görüntü arz ediyor .
Rolüyle bütünleşmek deyiminin karşılığıdır bu .
Mimikleri , ses tonu ve vücut hareketleri verilmek istenen duyguyu doğrudan verebiliyor .
Arthur Fleck karakteri üzerinden toplumun dışladığı , yalnızlık ve yoksulluk ile baş başa bıraktığı insanların ruh halini yansıtmışlar .
Amerikan toplumunun ve artık dünya geneline yayılmış olan yoksul tabakanın aşağılık birer varlıkmış gibi görülme durumunun yerilmesi de güzel bir tercih .
Bu tip toplumsal ve sosyo - ekonomik hicivler sinema için çok kıymetli yapıtaşları .
Joker'in meşhur olan ' One Bad Day ' anlatısını bu filmin geneline yaymak da mesajı güçlendiren bir karar olmuş .
Ayrıca DCU içerisinde Nolan filmleri ve Watchmen ile birlikte anılacak güzel bir film olmuş .
Tek eleştirim esinlenilen kaynakların çok belirgin olmasıdır .
Bu filmde de yer alan Robert de Niro'nun rol aldığı Taxi Driver ve King of Comedy filmlerinin , çok sevdiğimiz Michael Douglas'ın oynadığı Falling Down filminin etkisini görebiliyoruz .
Keşke daha az ya da belirsiz olsaydı daha başarılı kılabilirdi filmi .
Buna rağmen bence çok iyi bir film .
Kesinlikle izlenmeli .
