Valentin'in ( Eugenio Derbez ) hayatı , sevgiliden sevgiliye akış halindeyken birgün eski sevgilisi Julie ( Jessica Lindsey ) , gelip ona kızını bırakır .
Bebekle tek başına kalan Valentin , kızın annesinin peşine düşer ve kızı Meksika'dan Los Angeles'a götürür .
Bebeğin annesini bulamayan Valentin , Meksika'ya geri dönmek ister ancak Amerika'ya kaçak girdiği için tekrar geri dönerken kızının elinden alınması ihtimalinden Amerika'da kalmaya karar verir .
Kızını büyütmek için dublörlük yapmaya başlayan Valentin , kızına alışır ve onu sevmeye başlar .
Zamanla büyümeye başlayan küçük kızın annelik özlemi çekmesini istemeyen Valentin , kızına annesini bir kahraman gibi göstermeye başlar ve kadının ağzından kızına mektuplar yazar .
Annesinin insanların hayatını kurtarmaya çalışan iyilik meleği olduğunu düşünen kız , babasının kendisine kurduğu hayali dünyada yaşar .
Valentin ve kızının bu hayali dünyası , kızın annesinin geri gelmesi ile yıkılmaya başlar .
Filmin ana teması şu iki satırdan ibaret .
Okul Müdiresi - Maggie'nin annesine ne oldu ?
Valentin - Taksi parasını ödemeye gitti .
Kızına daha iyi bir yaşam sunmak için dublörlük yapan Valentin , eski hayatından tamamen kopmuş ve kendini kızına adamıştır .
İngilizceye alerjisi olan adamın işleri , kızı üzerinden yürümektedir .
Babası için tercümanlık yapan Maggie , onun ölümsüz olduğunu düşünmektedir .
Herkese babasının süper biri olduğunu ve hiçbir şeyden korkmadığını ispatlamak isteyen kız , sürekli babasının başını derde sokmaktadır .
Kızı karşısında mahcup duruma düşmek istemeyen Valentin ise kızının verdiği sözleri tereddütsüz yerine getirir .
Okul Müdiresi de dahil herkes tarafından ( seyirciler de dahil ) fazlasıyla çocuğunu şımartan bir baba görünümdeki Valentin , kızı için evini lunaparka çevirmiştir .
Yüzlerce kez işlenmiş bir konudur .
Sorumsuz bir adam ( bazen zengin - bazen fakir ) , çocuğunu terk eden ve sonra geri gelip çocuğu tekrardan almaya çalışan bir anne ( film boyunca kadına sinir oluyorsunuz . Tüm hayatını bir çocuk için değiştiren ve onu hayatının merkezine oturtan bir baba . Belki yüzlerce kez işlenmiş bir konudur ; ama Çocuk Büyütme Rehberi benim gerçekten çok hoşuma gitti . Eugenio Derbez ve küçük oyuncu Loreto Peralta arasındaki uyum çok iyi . Küçük kızın oyunculuğu , mimikleri çok başarılı ve sevimli . Filmin hem yönetmeni , hem de başrol oyuncusu olan Eugenio Derbez , ve küçük kız sizi alıp götürüyor . Bazı diller vardır ; İspanyolca , İtalyanca , Çince , Hintçe gibi her kelimenin her sözcüğün vücutta canlandığı bir mimiği bir hareketi vardır . İngilizce gibi soğuk değildir bu diller , sıcak gelir insana . Benim naçizane fikrim , özellikle de komedi ya da romantik komedi filmlerinde bu dillerin sıcaklığı filme ayrı bir gerçeklik katıyor . Çocuk Büyütme Rehberi de işte bu dilerden biriyle İspanyolca'yla karşımıza çıkıyor . Çocuk Büyütme Rehberi , Amerika'da vizyona giren İspanyolca filmler arasında şimdiye kadar elde edilmiş en yüksek gişe başarısına sahip yapım . Bunda Eugenio Derbez'in mi yoksa filmin mi etkili olduğu sizin takdirinize kalmış bir durum . Bu tatlı baba kızın IMDB puanı , 7,7.
