Bu film için pek de heyecanlı değildim aslında .
Promosyonu fazla iyi değildi , aynı hikaye birden fazla defa sinemaya uyarlanmıştı ve bütün film yeşil ekranların olduğu bir stüdyoda çekilmişti .
Sadece yönetmen Jon Favreau'dan ümitliydim çünkü ilk Iron Man filmi ve Chef gibi başarılı işleri vardı .
Peki sonuç nasıl oldu ?
Film mükemmel olmasa da beklediğimden daha iyi çıktı .
Öncelikle , bu filmi sinemada izleyip daha şimdi yorum yazdığımı itinayla belirtmek istiyorum , gecikme için kusura bakmayın .
Filmin konusunu geçip direk nelerin çalışıp nelerin çalışmadığını kısaca anlatacağım .
Öncelikle görsel efetkler akıl almaz derecede iyiydi , Avatar'dan beri gördüğüm en gerçekçi ve en özenli görsel efektlere sahip bu film .
Ayrıca bu filmi IMAX'de izleme fırsatı bulmuştum ve The Jungle Book , izlediğim en iyi IMAX filmlerden biri aslında .
Favreau , yine başarılı bir iş çıkarmış , filmin hikayesini beyazperdeye çok iyi uyarlamış .
Sahneler ve karakterler çok iyi kurgulanıp yeni nesil için güzelce hazırlanmış .
Filmle ilgili tek sıkıntımsa , bazı anlarını çok yavaş ve bazı anları da oldukça hızlı geçip bazı klişe elementlerle taviz vermesiydi .
Bir de mesajının üzerinde daha fazla durulabileceğini düşünüyorum bu filmin aslında .
Ama genel anlamda The Jungle Book , benim için bir başarı .
İzleyici etkisinde büyük bir etkisi olup olmayacağı tartışılır ama iyi bir film olduğu kesin .
FİLMİN İYİ YANLARI : + Görsel efektler . + Karakterler . + Yönetmenlik .
FİLMİN KÖTÜ YANLARI :
- Bazı anlarda tam istediği havayı verememesi .
- Mesajı üzerinde fazla durmaması .
TOPLAM PUAN : 7.7 / 10
