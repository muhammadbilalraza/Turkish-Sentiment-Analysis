İlk filmiyle birlikte çok sevilen ve hatta başroldeki Renée Zellweger'a Oscar adaylığı kazandırmayı başarmış Bridget Jones'un ilk filminden 15 yıl sonra , serinin üçüncü filmi çıkıyor .
Eğer hatırlarsanız , serinin ilk filminin çok sevilmesinden 3 yıl sonra çıkan devam filmi , o kadar da sevilmemişti .
Şimdiyse eski ekip yeniden bir araya geliyor ve acaba ilk filmin başarısı yeniden ortaya çıkıyor mu ?
Artık 40'lı yaşlarına gelmiş bekar olan Bridget , bir televizyon kanalında çalışmaktadır .
Ve iş stresinden kurtulup kendine boş vakit yaratan Bridget , tek gecelik bir ilişkiye girer ve ertesi gün bu yeniden yaşanır .
Ve bunun sonucunda da Bridget , hamile kaldığını öğrenir .
Fakat bebeğin babasının kim olduğu belirsizdir .
Baba , ya Bridget'in eski aşkı Mark ya da yavaş yavaş aşık olduğu Jack'dir .
Bu süreç içerisinde de Bridget , anne olmayı öğrenecek ve babanın kim olduğunu öğrenmeye çalışacaktır .
Açıkçası bu film beni epey şaşırttı çünkü serinin ilk iki filmi sadece karakter komedisi üzerinden ilerleyip komik anlar yaratıyordu .
Ve başarıyordu da aslında .
Fakat bu filmse karakter komedisinden durum komedisine yönelerek daha geniş ve daha eğlenceli bir senaryo yaratmış .
Bu yüzden Bridget Jones's Baby , bence üçlemenin en iyi filmi .
Öncelikle filmdeki performansları oldukça beğendim .
Patrick Dempsey , rolünü başarıyla yerine getirmiş ve komik anlara imza atmış .
Colin Firth de öyle .
Hatta Firth'ün karakterini , serinin ilk filminden daha çok sevdim diyebilirim .
Yaşlanmasına rağmen hoş bir performans sergilemiş .
Yeni gelen oyunculardan da Emma Thompson da , doktor rolüyle epey ön plana çıkmış ve komik repliklerin bir çoğunu o söylemiş .
Epey eğlenceli bir performans ortaya çıkmış .
Fakat beni en çok şaşırtan kişiyse , Renée Zellweger'dı .
Bridget'i en son oynamasının üzerinden 12 yıl geçmesine ve birkaç yıl önce yaptığı yüz ameliyatına rağmen gayet başarılı bir oyunculuk sergilemiş .
Zaten serinin diğer filmleri gibi de Zellweger , doğallığı ile filmi daha da eğlenceli kılmış .
Bunun dışında filmin değişik konusunun altından kalkış tarzını da sevdim .
Normalde bu tarz filmler aşırı melankolik veya fazla oransız olur ama bu film tam da istediği havayı vermeyi başarmış .
Üstelik 2 saatlik uzun süresine rağmen de hiç sıkıcı değil .
Aksine , komik sahnelerin daha çok gelmesini istiyorsunuz .
Yani Bridget Jones's Baby'den epey hoşlandım .
Filmi izlerken çok iyi vakit geçirdim , eğlenceli bir film arayanlara da tavsiye ederim açıkçası .
Sadece ortaya çıkan işin birazcık daha iyi olabileceğini düşünüyorum aslında .
Tahmin edilebilir sonu , ufak da olsa bazı klişe sahneler , erkekler hakkında yapılan birkaç konuşma sahnesi gibi şeyler olmasa , film daha da iyi olurmuş .
Yine de dediğim gibi , ortaya eğlenceli bir iş çıkmış ve izlerseniz pişman olacağınızı düşünmüyorum .
Bu yılın hoş sürprizlerinden biri Bridget Jones's Baby .
İyi seyirler .
FİLMİN İYİ YANLARI : + Renée Zellweger , Colin Firth ve Emma Thompson . + Yaratıcı espriler . + Konusuna ve uzun süresine rağmen hiç sıkıcı olmaması . + Duyguyu ve komediyi iyi dengelemesi .
FİLMİN KÖTÜ YANLARI :
- Birkaç tahmin edilebilir sahne .
- Tekrara giren bazı ufak kısımlar .
TOPLAM PUAN : 7.5 / 10
