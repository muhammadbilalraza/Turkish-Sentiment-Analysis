On bir yıllık uzun bir maceranın ve yirmiden fazla filmin finali .
Önceki film olan Infinity War'da senaryo , görsellik ve final olarak mükemmel bir iş çıkartılmıştı .
Endgame'in ise çıtayı daha yukarı taşıyıp taşımayacağını merak ediyordum .
Sonuçta önceki filmde ekip yenilmişti ve bu devam filminde bir şekilde yenilginin intikamı alınacaktı tek soru bunu nasıl yapacaklarıydı .
Filmin başlarında hepimizi şaşırtan erken final gibi bir sahne var ve devamında film beş yıl ileri sararak devam ediyor çünkü Ant - Man kuantum aleminden geri dönüyor ve tüm umudunu kaybeden Avengers ekibine yeni bir umut veriyor ve kısa bir hazırlığın ardından bu plan devreye sokuluyor .
Film üç saatlik süresine rağmen hiç sıkmıyor çünkü merak ve ilginizi sürekli canlı tutuyor , görsel efektlerden bahsetmeye gerek yok çünkü ne kadar iyi olduğunu bilmeyen kalmadı , müzikler de yine çok iyiydi .
Bu kadar çok süper kahramanı barındıran bir filmde doğal olarak bazı karakterler geri planda kalıyor .
Öne çıkan karakterler Iron Man , Thor ve Kaptan Amerika'ydı tabi diğer kahramanların da çok önemli rolleri vardı .
Doktor Strange'in önceki filmde bahsettiği on dört milyonda bir olan ihtimalin bu şekilde gerçekleşmesi bekleneni veremedi bana göre , bizi finaldeki büyük savaşa hazırlayan ana olay kendi içinde çok sıkıntılı bir konu ve altından kalkamadılar çünkü film bittikten sonra aklınızı kurcalayan bir sürü soru kalıyor .
Sonuç olarak bir devrin kapanış filmi olan Endgame , Infinity War'ın gerisinde kalıp büyük beklentilerin altından kalkamadı ama bu Endgame'in kötü film olduğu anlamına gelmiyor aksine film çok iyiydi . 
spoiler : 
Zaman yolculuğu çok sıkıntılı bir konu , paralel evrenler fikriyle birçok sorunun ve çıkabilecek hataların altından kalkmışlar ama yine de bazı soruları sormadan yapamıyorsunuz mesela finalde Kaptan Amerika nasıl zaman makinesinde değil de gölün kenarında geri döndü , yine paralel evrenlerde yolculuk yapılabiliyorsa yaşanan kayıplar telafi edilebilir .
Geçmişe dönüp eski filmleri tekrar görmek o zaman hayatta olan karakterleri özellikle Loki'yi görmek güzeldi .
Finaldeki büyük savaş çok iyiydi açılan portallardan gelen kahramanların arzı endam ettikleri sahne heyecan vericiydi ama aynı savaşta Kaptan Amerika güzellemesi yapılması ve mjöllniri şimşekler çıkartarak Thor kadar iyi kullanması olmamış .
Savaşın bir sahnesinde bütün kadın karakterlerin birlik olup saldırıya geçmesi feminizmi de boş geçmemek için yapılmış .
Iron Man'ın vedası ise çok iyi hazırlanmıştı .
