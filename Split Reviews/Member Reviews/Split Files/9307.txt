Fox , Fantastik Dörtlü filmi ile yaptığı büyük hayal kırıklığının ardından elindeki en büyük kozunu oynamışa benziyor .
Ryan Renolds bu projenin var olması için yıllardır mücadele veriyordu .
Evet , cidden bir oyuncu daha önceden bir filmin yapılması için bu kadar çaba sarf etmemiştir emin olun .
Bu adam 2011 yılında kötü bir Green Lantern macerası atlatmış olmasına rağmen bu rolü sonuna kadar istedi ve sonunda istediğine ulaştı .
Filmin çalışmalarına geçtiğimiz sene tam da bugün başlanmıştı .
1 sene süren çalışmanın ardından vizyona giren Deadpool , Fox'un en kaliteli ve özgün işlerinden birisi olmuş .
Gırla dalganın , başka karakterlere göndermelerin , kısaca Deadpool'u Deadpool yapan her şeyin , yeterli düzeyde denebilecek aksiyon - macera ile birleşmesi benim açımdan filmi kaliteli yapıyor .
Aslında ilk film olmasından dolayı her noktanın doruklarda olduğu bir film zaten beklenemezdi .
Önemli olan 2.filmde çıtayı yükseltebilmek ki filmin after credit sahnesini izlersiniz 2.film ile alakalı güzel bir sürpriz sizi bekliyor .
Gelelim Deadpool'a ; Öncelikle çizgi romandan takip edenlerin izlerken çok seveceği bir karakter karşımızda .
Karakterin kimyasıyla oynanmamış ve tabiri caizse Renolds rolünü yaşamış .
Kimyasıyla oynanmamış ne demek peki ?
Yani Deadpool her zaman yaptığı şeyleri filmde de yapıyor .
Küfrediyor , sataşıyor , dalga geçiyor , diğer süper arkadaşlarına göndermeler yapıyor ( Özellikle bir kahramana çok sataştı . Kahkaha attım . : ) ve 4.duvarı yıkmış olarak karşımıza çıkıyor .
Bu da şu anlama geliyor .
Yani seyirci ile ara sıra diyaloğa giriyor , bir kurgunun içinde olduğunu biliyor kısaca .
Böyle olunca filmden aldığımız haz iki katına çıkıyor .
Son olarak zaten hikayeyi , konuyu biliyorsunuz ancak X - men mevzusuna değinmek istiyorum .
Deadpool'un X - men evreninde başlaması - beklenen bir durumdu ancak yine de - beni çok mutlu etti .
Gelecek filmlerde bu malzeme kesinlikle kullanılacaktır . X - men'den tanıdığımız iki karakter Colossus ile Negasonic Teenage Warhead Deadpool'umuza eşlik ediyor .
Söylemeden edemeyeceğim ; Colossus ile Deadpool'un diyalogları efsane olmuş .
Filmi sinema da izlemenizi öneririm .
Böyle fenomen bir karakter 2009 yapımı X - men başlangıç : Wolverine filminde hunharca harcandığında deliye dönmüştüm .
Neyseki böyle bir proje gerçekleşti ve Sinema Dünyası sonunda gerçek Deadpool ile tanıştı . iyi seyirler
