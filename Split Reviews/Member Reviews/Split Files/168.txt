Neal Purvis , Robert Wade ve Phoebe Waller - Bridge ile birlikte yazan Cary Joji Fukunaga'nın yönetmen koltuğunda oturduğu “No Time to Die” , Ian Fleming tarafından yaratılan James Bond serisinin , " gişe hasılatı garantili " yirmi beşinci filmi olarak geliyor karşımıza .
Gelin isterseniz , tahminen 250 - 301 milyon dolar arasındaki yapım bütçesi sayesinde ; " yeşil perde " ve " görsel efekt " teknolojileri ile hızlı araç kullanım ve takip dahil tüm tehlikeli aksiyon sahnelerinde , " dublör oyuncuların " cömertçe kullanıldığı ABD'li MGM ile İngiliz Eon Productions ortaklığında çekilen bu filme biraz daha yakından bakalım .
Bütün ailesinin , babası kiralık katil Bay White tarafından öldürüldüğünü söyleyen ( iyi oyuncu olduğuna bir kez daha tanık olduğumuz Rami Malek'in canlandırdığı ) eli silahlı Lyutsifer Safin , küçük Madeleine Swann ( Coline Defaud ) ve annesinin ( Mathilde Bourbin ) içinde yaşamakta olduğu evi basarak , intikam amacıyla Madeleine'in gözleri önünde annesini öldürür .
Ardından sıra Madeleine geldiğinde , daha atik davranan Madeleine , Safin'i vurur .
Öldürdüğünü zannettiği Safin'i evin dışına sürüklerken Madeleine , çelik yelek kullanmayı ihmal etmeyen Safin birden bire kendine gelir .
Bunun üzerine buz tutmuş gölün üzerinde yeniden Safin'den kaçmaya çalışan Madeleine , buzun aniden kırılması ile kendini suyun içinde ve daha da kötüsü kesif bir buz tabakasının altında bulur .
O an için yapılabilecek tek olumlu şey ; Safin'in buzu , silahı ile ateş etmek suretiyle parçalayarak kendisine yalvaran gözler ile bakan Madeleine'i kurtarması olacaktır .
Ki bunu , nedendir bilinmez ama yapar da Safin .
Derken kendimizi : James Bond ( Daniel Craig ) ve sevgilisi ( yetişkin ) Madeleine ( Léa Seydoux ) ile beraber , Bond'un 1967 yılında Ursula Andress ve 2006 yılındaki filminde de Eva Green'in canlandırdığı Vesper Lynd karakterinin anıt mezarının önünde , vakti zamanında yakalayarak sonsuza kadar içeriye tıktırdığı Ernst Stavro Blofeld'in ( Christoph Waltz ) adamlarının önce bombalı sonrasında da silahlı saldırısına uğrayacağı Güney İtalya'daki Matera'da buluruz .
Bu olay , Bond ile Bond'un işin içinde parmağının olduğunu düşündüğü Madeleine'in ayrılığı ile nihayetlenir .
Beş yıl sonra .
Aralarında Dr .
Hardy ( Hugh Dennis ) , Dr .
Symes ( Priyanga Burford ) ve işbirliği yapmaya ikna edilen Rus bilim insanı Dr .
Valdo Obruchev'in de ( David Dencik ) bulunduğu MI6'nın Londra'daki oldukça gizli tutulan bir biyo güvenlik tesisi , insanın DNA yapısı üzerindeki ayarlamalar ile istenilen aile , kitle veya aynı etnik kimliğe mensup bir kitlenin tamamına yönelik tehdit oluşturacak , kimyasal bir imha silahı olarak kullanılabilecek hali hazırdaki " Herakles " projesini çalıp onu aktif hale getirebilecek olan Obruchev'i de kaçırmak üzere , Blofeld'in kontrolündeki Spectre ajanlarınca basılır .
İnsanlığa karşı gerçekleştirilen bu ciddi suç felaketinden haberdar olan MI6'nın ve Bond'un patronu Gareth " M "
Mallory ( Ralph Fiennes ) , asistanı Moneypenny'den ( Naomie Harris ) emekliye ayrılmış olan Bond ile ajan Felix Leiter ( Jeffrey Wright ) ve Dışişleri Bakanlığından Logan Ash ( Billy Magnussen ) arasında yapılacak bir toplantıyı ayarlamasını ister .
Ancak Bond , kendisine teklif edilen Santiago Küba'daki , Obruchev'i İngiltere'ye geri getirme görevine hemen atlamaz ; ta ki MI6'nın yeni 007 kodlu ajanı Nomi ( Lashana Lynch ) , kendisini ikna edinceye kadar .
Bond'u Küba'da ajan Paloma ( Ana de Armas ) karşılar .
Gittikleri yer ise ; kendi intikam kurgusunu noktalamak isteyen Blofeld'in talimatı ile Obruchev'in , Herakles'i aktif ederek Bond'u ilelebet ortadan kaldıracağı oldukça şık bir partidir .
Fakat Obruchev'in , çaktırmadan yaptığı bir el çabukluğu mahareti sayesinde işler , Blofeld'in planladığı biçimde yürümez ve ortalık büsbütün karışır .
Zira aralarında , MI6 ekibinden bir köstebeğin de dahil olduğu planlama ; bu işi yıllardır , babasından kendisine miras olarak kalan ada da sürdürmeyi takıntı haline getirmiş olan , adını veremeyeceğimiz perde arkasındaki önemli bir şahsiyet tarafından yürütülmektedir .
Dakikalar 65'i gösterdiğinde , görevi esnasında ihanete uğrayarak yakın dostu Felix'i de kaybeden Bond'un düşmanlarını , gerçekten de zor anlar beklemeye başlamıştır .
Geride , aksiyon filmlerinden hoşlanan sinemaseverleri , kolaylıkla sarıp sarmalayacak , duygusal bir finale de sahip olan 98 dakikalık bir bölüm daha bekliyor olacak .
Ne diyelim ?
Her zamanki gibi , keyifli seyirler ,
