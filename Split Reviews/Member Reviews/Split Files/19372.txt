Vakti zamanında yapılmış , kendini biraz da nostaljik bakış açısının hatırına seyrettiren yarış filmleri 2001 yılında Hızlı ve Öfkeli'nin gelmesiyle rafa kaldırılmıştı .
Geçtiğimiz aylarda kaybettiğimiz Paul Walker ve Vin Diesel'in başrolünü oynadığı film , taze iş arayanlar için biçilmiş bir kaftan görevini görürken neredeyse her sene çekilen ve artık çöp kutusu inşası haline gelen devam filmleriyle sadık seyirci kitlesini de kaybetmeye başladı .
Yapımcılar hala bu seriye yeni bir şeyler katmaya çabalayadursun , efsane konsol / bilgisayar oyunlarından Need For Speed'in ( çok gerek varmış gibi ) film uyarlaması için birileri düğmeye bastı , Breaking Bad'in sevilen oyuncusu Aaron Paul'u da başrole koydu .
Sinemayı eğlence aracı olarak hatırı sayılır bir kitle filmi heyecanla beklemeye başladı ; eh , gün geldi ve çattı .
