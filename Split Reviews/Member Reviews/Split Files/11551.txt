Marvel veya DC evreni fark etmez , son dönemin yine başarılı süper kahraman filmlerinden biri .
Bunlar büyük prodüksiyonlar ve hepsi de belli bir kaliteden üzerinde çekiliyor açıkçası .
Süper kahraman filmi deyip geçmemekte fayda var , sonuçta bir türün yaratılışı veya en azından köklü bir evrimine tanıklık ediyoruz .
Artarak da devam edecek gibi duruyor .
Artık özgün aksiyon - maceralar görmek son derece zorlaştı beyazperdede .
Çok büyük oranda bir çizgi romana , bir seriye veya o serinin içindeki tek bir karaktere odaklanılan filmler görüyoruz .
Bu film de yine görselliğin tavan yaptığı , efsane olmasa da kendi türü içinde yeterli sayılacak bir senaryo , oyuncu performansı vb. unsurlara sahip , keyifli bir seyirlik .
Süper kahramanlar son dönemde yalnızca salt aksiyonun ortasında değil , aynı zamanda bir veya daha fazla ahlaki ikilem arasında da kalıyor , karakterleri daha özenli işleniyor .
Burada da Wakanda ve geleceği ile ilgili , babasından tahtı devralmak ile ilgili ve hepsinin arka planında " Kara Kıta "
Afrika ve yaşadığımız dünyada Afrika'nın konumu gibi çok daha kapsamlı konular ele alınıyor .
Türün meraklıları gözü kapalı tercih edebilir .
