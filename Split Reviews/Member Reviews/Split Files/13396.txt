Akademi Ödülleri'nde ne yapar bilmiyorum ama , 2 saatlik sürenin nasıl geçtiğini anlamadım filmi izlerken .
Güçlü oyuncu kadrosu , başarılı senaryo ve kurgunun etkisi .
Kilise ile ilgili , özellikle de dini ve ahlaki değerlere daha bağlı , daha muhafazakar konumdaki Katolik Kilisesi ile ilgili buna benzer filmler çeşitli dönemlerde çekildi .
İlk aklıma gelenler yakın dönemden " Doubt " ve " La Mala Educacion " mesela .
" Spotlight'ta gerçek olaylar ve karakterler var . Yaşananların ne ölçüde gerçekliğinin bulunduğu konusunda araştırma yapmadım . Ancak zannediyorum böyle hassas ve üzerinden henüz 15 sene geçmiş bir olay ele alınırken gerçeklerden çok uzaklaşılmamıştır . Aslında filmde beklenmedik hiçbir şey yok gibi . Fragmanında veya tanıtımlarında geçen birkaç cümleden ibaret her şey . Ancak yükselen gerilim , derinleşen soruşturmalar , özellikle 70'li yılların gazetecilik , casusluk , polisiye filmlerini anımsatıyor . Sürükleyicilik üst düzey . Senenin başarılı yapımlarından .
