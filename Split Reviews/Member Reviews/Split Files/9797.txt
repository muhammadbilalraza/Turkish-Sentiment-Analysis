Aslında film üzerine yapılacak olumsuz eleştiriler fazla .
Ama film zaten vizyona girmeden bu tarz eleştiriler o kadar çok yapıldı ki ben o sulara hiç dalmadan başka bir noktaya değinmek istiyorum .
Filmde Örümcek Adam ve Kertenkele'nin kütüphanede ' ' klasik müzik ' ' eşliğinde dövüştüğü bir sahne vardı ( kütüphane görevlisi de Stan Lee'ydi hatta ) .
O sahne 10 saniye kadardı , pek uzun bir sahne değildi yani .
Klasik müzik eşliğinde Örümcek ve Kertenkele'nin dövüşmesi filmden o an için kopmuş kafası başka şeylere dalmış beni ve salondaki seyirciyi filme adeta tekrar çiviledi .
O an şunu anladım Marc Webb'in üzerinde bu kadar ağır bir stüdyo baskısı olmasa filmin tamamı o sahne kalitesinde , belki de başyapıt düzeyinde olurdu .
Özgür bir iş yapamadıktan sonra bu filmi neden çektin ki Webb ?
Zack Synder'ın Watchmen'de yakaladığı orjinalliği filmin çok az yerinde sağlayabilmiş Webb .
Geri kalanlar ise yıllardan beri bildiğimiz aynı hikayeler .
Evet çizgi romana daha yakın bir üslupla çekilmiş bu film .
Ancak yıl artık 2002 değil , 2012. Sinema izleyicisi son on yılda Watchmen , Sin City , Kara Şövalye gibi çizgi roman başyapıtlarıyla tanıştı .
The Amazing Spider - Man evet eğlendiriyor , evet patlamış mısır ve kolayla keyifli zaman geçirtiyor ama ne yazık ki hepsi bu .
