Dönemin siyahi ırkına karşı yapılan uç noktalara taşınmış ayrımcılığı tüm çıplaklığıyla yansıtan bir film olmuş .
Bazı sahnelerde rahatsız edici bir noktaya gelen bu durum mal varlığı durumuna indirgenen binlerce insanın yaşadığı eziyeti gösteriyor .
Kölelik anlayışı sertçe eleştirilirken köle sahibi Calvin ile onun kahyası Steven üzerinden olayın iki kutbu da gösteriliyor .
Bazı noktalarda insana kendi ahlak anlayışını gözden geçirmeye iten bir havası var filmin .
Bu açıdan çok kıymetli buldum .
Türkiye’de yaşayıp ten üzerinden yapılan ırkçılığa hayatı boyunca rast gelmemiş biri olarak ayrımcılığın ne kadar berbat bir şey olduğunu bu film sayesinde tekrar anlamış oldum .
Çünkü Django karakterinin sırf teni diğer insanlardan daha koyu diye üstesinden gelmek zorunda olduğu sorunlar gerçekten insanı üzüyor .
Kölelikten kurtarmak istediği karısı için yaptıkları , hayatını kolaylaştırmak için kendinden ödün verecek noktaya gelmesi gibi anlatılar insanı düşünmeye sevk ediyor .
Bugün bizler oturup acaba değiştiremeyeceği ve kendisinin seçmediği özelliklerden ötürü üzdüğümüz , hakkını gasp ettiğimiz ve toplumun dışına ittiğimiz biri var mı ve bunu nasıl düzeltebiliriz diye düşünmeliyiz .
Bu konuyu ister kadın haklarına ister engelli bireylere bakış açımıza ister farklı cinsel yönelimlere sahip bireylere karşı tavrımıza bağlayabilirsiniz .
Senaryoya farklı bir gözle baktığımız zaman Django karakteri üzerinden insanın umudunu ve iradesini korursa dezavantajları her ne olursa olsun sorunlarının üstesinden gelebileceğini anlatmış .
Umarım birçok insan için umut kaynağı olabilir bu eser .
Filme ederinden daha fazla övgü veriyormuşum gibi görünebilir .
Ama Tarantino sinemasının etkileyiciliği birçok insanın zihnine Pulp Fiction’ı , The Hateful Eight’i , Inglourious Basterds’ı kazıdı .
Bu film ve mesajı insanların zihnine kazınırsa ne âlâ .
Diyalogların tümü karakterlerin doğasına uygun olarak yazıldığından film kendi sınırlarını aşarak seyirciyi gerçek bir hayata tanık ediyor .
Karakterler bir destandan fırlamış , şartları göz önünde bulundurmaktan aciz , iki boyutlu kahramanlar olmadığından kolay bir şekilde bağ kurabiliyorsunuz .
Saf iyiliğin ya da kötülüğün kör gözüne parmak şeklinde sergilenmediği , her karakter için bir ‘acaba’ dediğimiz bir senaryo tercih edilmiş .
En berbat karakterlerden biri olan Calvin karakteri dahi bu çerçevede değerlendirilebilir .
Her karakter sahnede kalmada süresiyle orantılı olarak kendini seyirciye tanıtabiliyor .
Bu sayede bir aksiyon cereyan ettiğinde siz bunun sebeplerini ve sonuçlarını anlayabiliyorsunuz .
Bütünüyle kaliteli ve çarpıcı bir film .
