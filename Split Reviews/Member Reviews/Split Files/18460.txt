Oyuncak ayı olarak söylediğin şeyleri insan olarak söyleyemezsin demişler .
İşte Seth MacFarlane'in düştüğü yanılgı da bu .
Kadınlarla gününü gün eden uyuşturucu bağımlısı serseri ayımız Ted'den sonra bir anti kahraman olmasına rağmen Albert'ın hikayesi Ted'in yarattığı etkiyi yaratamıyor .
Tek benzer noktaları evet , bu da yetişkinler için bir komedi .
Vahşi batıda geçen A Million Ways to Die in West o yıllara ve o bölgeye pek de uyum sağlayamayan bir çobanın aşk hayatını konu ediyor .
Filmin düşüşe geçtiği yerleri o kadar düşük ki filmi yarım bırakmamanız büyük bir başarı olarak sayılabilir .
Filmin katakterleri olan babayla , doktorla , en yakın arkadaşla , en yakın arkadaşın hayat kadını sevgilisiyle yola çıkarken eminim MacFarlane'in büyük hayalleri vardı .
Bir şeyler yakaladığını ve bunun çok komik bir filmin oluşması için yeterli olduğunu sanmıştı .
Ancak diyalog , tempo ve yönetimsel olarak büyük sorunları olan film , sinemaya hiçbir şey verememesinin yanı sıra bir komedi olmasına rağmen son dönemde izlediğim en sıkıcı filmlerden bir tanesi olmayı başardı .
Cast'ın en büyük ismi Charlize Theron çok yaşlanmış .
Filmde asıl adamın ablası ya da annesi gibi duruyor .
Asıl adam Seth MacFarlane ise yönetmenlik dışında sinema tarihinin en birbirine uymayan duo'sunun erkek kısmını temsilen başrolü de kendi oynamış .
Kamera önünde duran her şey uyumsuz ve kötüydü .
Sadece her konuştuğunda ' ' evet , bu kötü adam ' ' demenizi sağlayan Liam Neeson ve Liam Neeson'ın sesi ayakta durabilmişti .
Back to the Future ve Django sahneleri olmasa gelmiş geçmiş en kötü komedi filmi olabilirmiş .
Umarım Seth MacFarlane 2015'te vizyona girecek Ted 2'da da aynı hatalara düşmez .
