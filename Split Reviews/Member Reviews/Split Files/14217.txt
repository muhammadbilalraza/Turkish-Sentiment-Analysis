Senaryosu , Mikki Daughtry ve Tobias Iaconis tarafından yazılan “The Curse of La Llorona” ya da “The Curse of the Weeping Woman” , Michael Chaves’in yönetmen koltuğunda oturduğu ilk uzun metrajlı sinema filmi …
Prömiyeri , 15 Mart 2019’da South by Southwest ( SXSW ) Festivalinde yapılan ve 19 Nisan 2019 tarihinde vizyona giren filmin , 5.3 / 10 ( 42.237 oy ) ve 2.8 / 5 ( 1.0 üzeri oy ) olan IMDB ve Rotten Tomatoes izleyici puanı ortalamalarıyla 4.6 / 10 ( 186 yorum ) ve 41 / 100 ( 28 yorum ) olan Rotten Tomatoes ve Metacritic yorum ortalamaları , her ne kadar oylamaya katılan sayıları çok yüksek olmasa da , vasat bir filmle karşı karşıya olduğumuzu söylüyor gibi …
Yine de isterseniz , 9 milyon dolarlık bir bütçeyle çekilen ve 123,1 milyon dolarlık bir hasılata imza atan filmi , her zamanki gibi önceliği oyuncu kadrosuna vermek suretiyle birde biz inceleyerek yorumlayalım , ardından da puanlamaya çalışalım …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce “The Conjuring Universe / Conjuring Evreni” içinde , “The Conjuring” ( 2013 ) , “Annabelle” ( 2014 ) , “The Conjuring 2” ( 2016 ) , “Annabelle : Creation” ( 2017 ) ve “The Nun” ( 2018 ) sonrasında serinin altıncı filmi olarak kurgulanan bu filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , korku genel konsepti içinde klasik bir korku – gerilim filmi olmanın çok ama çok ötesinde , alenen dini propagandanın dibine vurulduğu bir film olduğunu söyleyerek başlayabiliriz …
Öyle ki , bu filmdeki propagandanın dozajı neredeyse “The Conjuring Universe / Conjuring Evreni” serisinin ilk beş filmindeki propagandanın toplamını aşmış durumda …
O yüzden de ; bir ara kendimizi , bir korku filminde değil de bir korku filminin destekleyici görsel materyal olarak kullanıldığı bir dini ikna toplantısında hisseder gibi olduk …
Tabii hal böyle olunca da , filmin kendisi üzerine konuşmanın pek fazla bir anlamı kalmıyor …
Yakaladıkları yağlı kapıyı kaçırmak istemeyen serinin yapımcıları New Line Cinema , The Safran Company ve Atomic Monster Productions , aynı istismarı serinin yedinci , sekizinci , dokuzuncu ve onuncu filmleri olarak planladıkları “Annabelle Comes Home” ( 2019 ) , “The Conjuring : The Devil Made Me Do It ( 2021 ) , “The Nun 2” ve “The Crooked Man” ile de devam ettirecekler gibi görünüyor …
Belki biraz tarzımızın dışında olacak ama buraya kadar söylediklerimizin tamamı , zımnen de olsa ikisini de içerdiği için filme ilişkin hem ilk tespitimiz hem de ilk önerimiz olsun …
Artık ayrımı gönlünüze göre siz kendiniz yaparsınız …
Sonuç olarak , kendi değerlendirme sistemimiz içinde puan olarak 1,5 verdiğimiz bu film için önerimiz de , “kendinize izleyecek daha anlamlı şeyler bulun” şeklinde olacak …
