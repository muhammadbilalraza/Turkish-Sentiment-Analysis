Bahsettiği şeyler arasında en fazla öne çıkanı sanırım " 27 yaş sendromu " diye tanımlayabileceğimiz , insanın temelde gençliğine ( veya " küçüklüğüne " de diyebiliriz ) duyduğu daimi özlem ve yaşının ilerliyor oluşunu inkar etme mekanizması ile birleşen önceki hayatını aynen devam ettirme isteği , fakat aynı zamanda bu kritik yaşların aslında bazı konularda ( hatta genellikle hayati konularda ) harekete geçmek için belki de son fırsat olduğunu içten içe bilmenin verdiği huzursuzluk hali .
Bunun yanında Frances'in Sophie ile arkadaşlığı , ilk cümlede bahsettiğimiz nedenlerden ötürü arkadaşlıklarının arasına giren şeyler .
Daha sonra yeni ev arkadaşları , yaşamak için para kazanmak amacından öteye gidemeyen , sıkıcı iş denemeleri .
Sizden herhangi bir konuda yalnızca bir iki " tık " üstün olan insanların size acıyan gözler ile bakması .
Toplumun işliyor gibi görünen ancak aslında büyük ölçüde " bireyselliğin " başarı veya başarısızlığına bağlı olan sistemi .
Şehirde tek başına ayakta kalmaya çalışmak , hayallerinizdeki yol haritasından çok kısa sürede oldukça sapmış olduğunuzu fark ettiğiniz o anın hayal kırıklığı .
Film boyunca tüm yaşananlar başlangıçtaki fikir ile örtüşüyor .
Aslında bir düşününce bundan yaklaşık bir 50 yıl sonra , hatta o kadar ileriye gitmeye de gerek yok , 10-20 sonra geriye dönüp bakıldığında , 20'ler ama özellikle de 2010'ların 20-30 veya 25-30 yaş arası genç yetişkin ( ! ) insanının durumunu en iyi yansıtan filmlerden biri olarak kabul göreceğini düşünüyorum " Frances Ha " nın .
En azından benim için öyle olacak .
Soundtrack göz atmaya değer kesinlikle .
Baumbach ve Gerwig gerçekten kaliteli bir iş çıkarmışlar .
Siyah - beyazlık da şık durmuş .
