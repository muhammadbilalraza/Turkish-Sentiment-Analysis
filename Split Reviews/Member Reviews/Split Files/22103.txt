" Jagten " ile beni kendine hayran bırakmış Danimarkalı yönetmen Thomas Vinterberg , edebiyat tarihinin önemli klasikleri arasında gösterilen Thomas Hardy'nin " Far From the Madding Crowd " eserini de başarıyla beyaz perdeye uyarlamış .
Romanı okumadım ve sadık bir uyarlama mı olmuş , önemli bazı unsurlar atlanmış mı vb. yorumlarda bulunamayacağım .
Ancak her halinden belli ki , 19. yüzyılın ikinci yarısında yazılan bu eser , günümüzde de etkileyici , sürükleyici , çağdaş ritmini korumayı başarıyor .
Tahminimce , filmde biraz hızlı geçilmiş olan bazı bölümler kitapta daha ayrıntılı , daha sindirilerek anlatılmıştır .
Batsheba Everdene yine edebiyat tarihinde tanınan ve önemli karakterlerden biri .
Çoğu kişi onu feminizm ile örtüştürüyor .
Mulligan rolün altından başarıyla kalkmış .
Asıl sürpriz ise Gabriel Oak rolündeki , daha önce " Pas ve Kemik " te izlediğim ve oyunculuğunu beğendiğim , ancak burada daha da olgun bir performans sergileyen Matthias Schoenaerts .
Hikaye akışında muhtemelen " aşırı " görünen veya anlam verilemeyen kısımlar olacaktır .
Bunlar kesinlikle filmin " inandırıcılığını " etkilemiyor .
Tam bir edebiyat klasiği aslında .
Pek çok olay , pek çok karakter , pek çok şaşırtıcı durum üst üste geliyor .
Ve tabii alenen veya ima yoluyla pek çok toplumsal , kişisel mesajlar da veriliyor .
Okunması , izlenmesi gereken bir eser .
