Türk sinemasının son dönemdeki en önemli birkaç yönetmeninden olan Zeki Demirkubuz'un izlediğim ilk filmi olan Yeraltı , okuduğum eleştiriler kadarıyla şu ana kadar ortaya koyduğu en kişisel filmi olarak geçiyordu .
Demirkubuz'un bir Dostoyevski hayranı olduğunu birazcık onu dinlediğimizde anlamak da zor olmayacak sanırsam ve de 9.filmi olan Yeraltı da Dostoyevski'nin Yeraltından Notlar kitabının bir uyarlaması , bir saygı duruşu niteliğinde diyebiliriz .
Fakat bu filmde Demirkubuz'un temel referansı Dostoyevski'den ziyade Nietzsche .
Bir serbest uyarlama olan Yeraltı'nın felsefi kısmını yorumlamadan evvel filmdeki oyuncu kadrosunu yorumlayacak olursak oldukça iddiali bir oyuncu kadrosunun olduğunu söyleyebiliriz .
Engin Günaydın , Nergis Öztürk , Serhat Tutumluer , Murat Cemcir , Nihal Yalçın , Serkan Keskin , vs. Öncelikle başroldeki Engin Günaydın'dan başlayacak olursak gerçekten mükemmele yakın bir performans sergileyen Günaydın , Dostoyevski'nin Yeraltından Notlar'ındaki yeraltı adamı karakteri gibi ( kitabı da okudum ) bizleri o depresif dünyasına performansıyla fazlasıyla sokuyor diyebiliriz .
Bunun yanında Nergis Öztürk seçimi de gerçekten çok doğru bir seçim .
Kitaptaki fahişe karakterine de çok uymuş bu filmde diyebilirim .
Tabi bunda Demirkubuz'un da gerçekten büyük payı var .
Oyuncularını çok iyi kullanıyor ve de elinden gelen en iyi verimi almasını biliyor .
Ayrıca Yalan Dünya dizisiyle popüler olan Nihal Yalçın'ı da böyle bir karaktere bu derece başarılı hayat verirken görmek şaşırttı doğrusu .
Diğer oyuncuların da iyi performanslar sergilediğini , ancak bu üç oyuncu kadar ön planda olduğunu söylememek doğru olacaktır .
Filmi iki kere seyrettim ve de ikinci kere izlediğimde Demirkubuz'un hakikaten bir ustalık eseri gibi olduğunu söyleyebiliriz .
Filmde izleyiciye hissettirmek istediği havayı karşısına net bir biçimde geçirmeyi başarırken , karanlık atmosferleri mükemmel bir şekilde sergiliyor .
Kameramanın da çok başarılı bir iş çıkardığını da ekleyelim .
Şimdi filmin felsefi kısmına gelelim .
Dediğimiz gibi bu Dostoyevski'nin immoralizminden ( immoralizm : töretanımazlık ) ziyade Nietzsche'nin immoralizmini yansıtıyor diyebiliriz .
Dostoyevski'nin immoralizminde karşıt olduğu taraf , yaşayan üst sınıftaki insanlardır .
Fakat Nietzsche'nin immoralizminde sadece üst kesme karşıt olmak yoktur , bunun yanında efendilere yenik düşmüş kölelere ( Nietzsche'nin efendi / köle ahlakı felsefesi ) de bir karşıtlık mevcuttur .
Onların da bu sistem karşısında her şeyi kabul ettiklerini dile getirir ve de Nietzsche , buna karşı zamanında bir çeşit savaş açmış olup , kendini herkesten üstte görmektedir .
Buna da Muharrem'in Yeraltından Notlar'daki gibi gerçekten bir yeraltı adamı olarak yeraltında değil de apartmanın en üst katında yaşıyor olması bunu gösterir niteliktedir .
Peki ya Nietzsche'nin immoralizmini yansıttığını nereden fark edebiliriz ?
Muharrem'in Nietzsche'nin " Böyle Buyurdu Zerdüşt "
( Nietzsche'nin immoralizmini anlatan kitabı ) kitabını okurken " İşte bu , işte bu ! " demesi veya Muharrem'in konuşma yapmadan önce arkadaşlarından birinin " Nietzsche hazretleri konuşma yapacak . " demesi bunu gösterir nitelikte .
Dediğimi gibi bu bir serbest uyarlama ve bu konuda Demirkubuz'u eleştiremeyiz .
Sonuçta yönetmenler / senaristler kendi fikirlerini filmleriyle bizlere aktarırlar .
Demirkubuz da bunu destekleyen bir yönetmendir .
Filmlerim , temelinde benim düşüncelerimi yansıtıyor demesi de bu sebeptendir .
Bunun dışında filmin tek eksisi ise belki de net bir biçimde bir sürükleyiciliğe sahip olmaması denebilir .
Sonuç olarak , Yeraltı filmi bana kalırsa gerçekten çok başarılı bir kitap uyarlaması .
Kitabı okumama rağmen filmi de kitabı kadar beğendiğimi söyleyebilirim .
Uyarlanması zor bir kitabı uyarlayan Demirkubuz bu saygı duruşuyla benim de çok dikkatimi çekti .
Dikkatimi çekmesinin en temel sebebi ise filmlerinde aktardığı felsefi düşünceler ve gündelik hayatımızda yaşanan olayları en doğal ve gerçekçi şekilde aktarışı .
Filmlerini izledikten sonra filmleri üzerine de detaylı yorumlar okumayı ve de hayat üzerine düşündürmesini bu sebeple çok seviyorum .
Henüz iki filmini izleyebildiğim ( diğeri de " İtiraf " ) Demirkubuz'un şimdilik Ekim'de gösterime gireceği söylenen ve Jean Paul Sartre'ın ilk kitabının bir uyarlaması olan ve kendisinin başrolde oynadığını öğrendiğim " Bulantı " filmini ise merakla bekliyorum .
