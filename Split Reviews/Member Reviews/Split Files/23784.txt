Senaryosunu , 1941 yılında yine aynı isimle bir Walt Disney çizgi filmi olarak da çekilmiş olan Helen Aberson ve Harold Pearl ikilisinin romanından uyarlayarak Ehren Kruger’in yazdığı “Dumbo” , Tim Burton’un yönetmen koltuğunda oturduğu fantastik bir drama …
Prömiyeri , 11 Mart 2019’da Los Angeles’ta yapılan ve 29 Mart 2019 tarihinde Amerika’da vizyona giren filmin , 6.3 / 10 ( 67.101 oy ) ve 3.2 / 5 ( 2.500 üzeri oy ) olan IMDB ve Rotten Tomatoes izleyici puanı ortalamalarıyla 5.5 / 10 ( 367 yorum ) ve 51 / 100 ( 55 yorum ) olan Rotten Tomatoes ve Metacritic yorum ortalamaları , her ne kadar oylamaya katılan sayıları çok yüksek olmasa da görünüm itibarıyla pek iç açıcı değil …
Yine de isterseniz 170 milyon dolarlık bir bütçeyle çekilen ve sadece 353,2 milyon dolarlık bir gişe hasılatı yapabilen bu filmi , her zamanki gibi önceliği oyuncu kadrosuna vermek suretiyle birde biz inceleyerek yorumlayalım , ardından da puanlamaya çalışalım …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , çocukluk günlerimizden kalma çok eski bir hikâyenin “iyi oyunculuk performansı” ve” üst seviyede bir görsel efekt uzmanlığı” eşliğinde hazırlanarak sunulduğu bir film olduğunu söyleyerek başlayabiliriz …
Evet , dediğimiz gibi bu film , çocukluk günlerimizde , çocuksu bir merakla dinlediğimiz bir masal olan “Uçan Fil Dumbo”nun macerasını anlatıyor …
Bugünde aslında çok da fazla değişmeyen kurgusu ile yine çocuklara ( ve içindeki çocuğu yaşatmaya devam edenlere ) hitap etmekten pek de öteye gidemiyor …
Ama buna rağmen , Tim Burton’un bütün filmlerini izlemiş ve aralarında iyi – kötü ayrımı yapmaksızın tamamını arşivine de dâhil etmiş biri olarak bu filmi izlemeden geçmemiz de düşünülemezdi …
Hele de kadrosunda , Colin Farrell , Michael Keaton , Danny DeVito , Eva Green ve Alan Arkin gibi birinci sınıf oyuncular da varken …
E , sonuçta bizde öyle yaptık .
Bol miktarda mevsim meyvesi içeren büyükçe bir tabak atıştırmalık ve bir demlik dolusu çay ile ekran başına geçerek tadını çıkarttık bu sevimli filmin …
Elbette filmde dikkat çeken tek şey , o sözünü ettiğimiz Moving Picture Company , Framestore , Rise FX , Rising Sun Pictures ve Rodeo FX gibi dünya markası firmalarca sağlanan görsel efekt şöleni değildi …
Bize göre filmde , Tim Burton ve ekibi tarafından yaratılmış olan büyülü atmosferi tamamlayan Danny Elfman’ın müzikleri de muhteşemdi …
Nihayetinde , finansal olarak da başarılı olmuş olan bu filmi , orasını burasını çok da fazla kurcalamadan çocuklar için yapılmış bir Walt Disney – Tim Burton ortak yapımı fantastik bir eğlencelik olarak kabul edip öyle de değerlendirmek gerekiyor zaten …
Bizim burada asıl merak ettiğimiz husus , Tim Burton’un Holt Farrier rolü için neden Johnny Depp’i değil de Colin Farrell’ı tercih ettiği ?
Zira Johnny Depp neredeyse Tim Burton’un kadrolu bir oyuncusu gibi ve hangi yaşta olursa olsun her role de uyuyor …
Ayrıca bir başka Tim Burton filmi olan “Dark Shadows” ( 2012 ) da Johnny Depp ile Eva Green’in karşılıklı oynamışlıkları da vardı …
Artık her neyse …
Olan olmuş bir kere …
O yüzden de belki yine klasik bir laf olacak ama diğer yorumlarımızda da olduğu gibi yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; sinemasever dostlara , “Armudun sapı , üzümün çöpü demeden Tim Burton gibi sıra dışı yönetmenlerin filmlerini izleme listelerinizden eksik etmeyin” diye seslenerek kullanmak isteriz …
Sonuç olarak , kendi değerlendirme sistemimiz içinde 3 verdiğimiz çoluk çocuk ailecek izlenebilecek bu film için önerimiz de , olumsuz puan ve yorumlara aldırmadan “bir şans da siz verin” şeklinde olacak …
Keyifli seyirler …
