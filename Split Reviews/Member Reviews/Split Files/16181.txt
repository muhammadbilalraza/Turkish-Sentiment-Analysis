Dünyaya dalgalar halinde saldıran uzaylılar …
Kardeşini bulmak için hayatta kalması gereken genç bir kız …
Başrolünde Cassie karakterini canlandıran Chloë Grace Moretz‘in yer aldığı film ‘5th Wave’ adıyla Rick Yancey’nin çok satan romanından uyarlanarak Susannah Grant , Akiva Goldsman ve Jeff Pinkner tarafından beyaz perdeye aktarılmış bir yapım .
Senaryoya baktığımız zaman daha filmin ilk dakikalarında yapımın aceleye gelmiş bir yapım olduğunu fark edebilirsiniz .
Film hakkında okuduğum yorumlardan anladığım kadarıyla film kitapla pek bütünleşememiş .
Kitabını okumayan birisi olarak senaryo benim gibi kıyamet sonrası bilim kurgusu türünü sevenler için yeterli gelecektir ancak yapımın 2 saate sığdırılmış olduğunu fark etmek hiç de zor değil .
Olayları üstünkörü aktarmadan daha detaylı bir şekilde verseler daha güzel olabilirdi .
Tek filme sığdırmayıp Divergent veya Hunger Games tarzında seri yapılabilirdi ki böyle bir planları varmış .
Fakat kitap üçleme şeklinde çıkmış olmasına rağmen ikinci filme ne konu kaldı hiç bilemiyorum .
Doğrusunu söylemek gerekirse filmi hem bu türlerin yokluğundan hem de Chloë Grace Moretz’in oyunculuğunu merak ettiğimden izlemiştim .
Chloë Grace Moretz yeni yeni yükselen bir yıldız .
Fakat yer aldığı yapımlara biraz daha dikkat etmesi onu kariyerinde daha iyi yerlere getirebilir diye düşünüyorum .
Yani onu bu filme pek yakıştıramadım .
Hem de dediğim gibi hızlı bir gösterim dolayısıyla daha dün liseye giden bir kız izleyici gözünde kısa bir sürede hayatta kalmasına yetecek kadar askeri kabiliyetler öğreniyor .
Bunun yanında oyunculukları ve senaryoyu bir kenara bırakırsak filmi izlerken özellikle bazı kısımlarda gerilmedim diyemem .
Fakat gerilim değil de gizem çok iyi bir şekilde işlenmiş .
Tabi film kısa olduğundan soru işareti oluşmadan kendine cevap buluyor .
Yazıma son vermeden ekleyeyim .
Revolution ve Falling Skies dizilerini izlediyseniz pek sıkılmazsınız .
Dediğim iki diziyi izlemediyseniz onları da tavsiye ederim .
Ha bir de sanıyorum bir sahnesi benziyor . Will Smith‘in Kurtuluş Günü adlı bir filmi var .
Onu da mutlaka izleyin derim .
Bundan alamadığınız zevki o filmden mutlaka alırsınız .
Film , romandan uyarlama gençlik filmlerinin şablonuna uygun bir biçimde kadın başrol oyuncu üzerine yoğunlaşmış bir yapım .
Zaman geçirmek , kafa dağıtmak için izlenebilir .
Fazla bir şey beklemeyin .
