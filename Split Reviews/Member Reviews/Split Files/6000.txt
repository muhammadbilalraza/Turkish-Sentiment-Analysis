Her yıl Blumhouse birbirinden farklı korku filmlerine ev sahipliği yapıyor .
Split ve Get Out gibi başarılı filmlerden Oujia ve Paranormal Activity : The Ghost Dimension gibi birbirinden kötü filmlere kadar , işin arkasında Blumhouse olunca sonucun nasıl olacağını tahmin bile edemiyorsunuz .
Onların yeni filmi Truth or Dare ise tek kelimeyle rezaletti .
Filmin fragmanı aslında hiç de fena değildi ve ilgi çekici bir fikre sahipti .
Ölüm sahneleri ise oldukça vurucu görünüyordu .
Fakat filmin kendisi ise hikayede olabilecek bütün korkutucu potansiyelleri yok edip ortaya kan , vahşet ve korkudan yoksun olan , saçma sapan bir film çıkarmış .
Filmde ne zaman birisi sırıtsa veya bir ölüm sahnesi olsa içimden sesli kahkahalar atma isteği geldi doğrusu .
Hikayedeki mantık hatalarına ve filmin finaline ise hiç girişmiyorum bile .
Karakterlerin hepsi birbirinden kötüydü ve zaten hepsinin teker teker öleceği bariz olduğundan hiçbirinin yaptığı davranışları bir anlığına bile umursamadım .
Bu filmde ne yaşandı , bilmiyorum .
Karakterlerden tutup hikayenin kendisine ve korku sahnelerine kadar Truth or Dare'in iyi yaptığı tek bir şey bile yoktu .
Filmin sadece yaratıcı bir fikri vardı ve içerik o kadar kötüydü ki , son zamanlarda hiçbir komedi filminde gülmediğim kadar bu filmde gördüm .
Yani , bu da bir başarı olsa gerek .
Komedi filmi arayanlar için doğru adres , korku filmi izlemek isteyenler ise direk es geçsin .
Bu yılın en kötü filmlerinden .
Puanım : 1.8 / 10
