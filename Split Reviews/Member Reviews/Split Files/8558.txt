Bu keyif dolu macerada Gustave ve Zero’nun birbiri arasındaki gelişen ilişki etrafında değişmekte olan çağa aldırış etmeden insanların kendi çıkarları için nasıl mücadele verdiklerine şahit oluyoruz .
Özellikle yönetmen Wes Anderson’ın izleyiciye hikayeyi hayali bir dünyada sunması çok yerinde bir çalışma olmuş .
Böylece filmi izlerken yönetmenin bize vermek istediğinden başka bir şey almıyoruz .
Diğer türlü senaryo , mekânlar ve karakterler içinde bayağılaşabilirdi .
Filmin sunumuna diyecek pek bir sözüm yok .
Filmi izlerken sürekli bir kaçamak sürekli bir kovalamaca …
Oradan oraya sürüklenirken farklı farklı mekanlar …
Mekânların altını çizmeden edemeyeceğim .
Sanki dudağımızı az az oynatıp kitap okurken sayfalar arasından yayılan kokuyu burnumuza çekerken aldığımız hissi aldım filmi izlerken ve dediğim gibi özellikle mekân betimlemelerinde bu his doruk noktasına ulaştı .
Geniş ve deneyimli oyuncu kadrosuyla , muazzam mekânlar etrafında gelişen maceralara tanıklık ederken Gustave ve Zero’nun arasındaki samimiyeti ve o sıcacık bağlılığı hissedeceksiniz .
Görsel bir şölenle adeta gözlerinizin keyfini yerine getirecek bir film .
