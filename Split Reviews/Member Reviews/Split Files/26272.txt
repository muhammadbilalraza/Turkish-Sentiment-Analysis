“The Hummingbird Project” , senaryosunu da yazan Kim Nguyen’in yönetmen koltuğunda oturduğu Kanada – Belçika ortak yapımı bir drama …
Prömiyeri , 8 Eylül 2018’de Toronto Uluslararası Film Festivalinde yapılan ve 15 Mart 2019 tarihinde Amerika’da vizyona giren filmin , 6.2 / 10 ( 12.635 oy ) ve 3.2 / 5 ( 100 üzeri oy ) olan IMDB ve Rotten Tomatoes izleyici puanı ortalamalarıyla 6.1 / 10 ( 123 yorum ) ve 58 / 100 ( 26 yorum ) olan Rotten Tomatoes ve Metacritic yorum ortalamaları , her ne kadar oylamaya katılan sayıları çok yüksek olmasa da , orta karar bir filmle karşı karşıya olduğumuzu söylüyor gibi …
Yine de isterseniz bu filmi , her zamanki gibi önceliği oyuncu kadrosuna vermek suretiyle birde biz inceleyerek yorumlayalım , ardından da puanlamaya çalışalım …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , özellikle Jesse Eisenberg ve Alexander Skarsgård’ın etkileyici performansları ile yıldızlaştıkları harika bir “vahşi kapitalizm” eleştirisi olduğunu söyleyerek başlayabiliriz …
Filme ilişkin “vahşi kapitalizm” tanımımız belki biraz aykırı yahut iddialı bulunmuş olabilir …
Ama filmde anlatılan hikâyenin kestirme yoldan yapılabilecek en doğru tanımının da bu olabileceğini düşündük …
Ki , bize göre , ciddi bir hastalığa yakalanmış ve tedaviye hemen başlanmazsa ölebilecek olan birisinin yani Jesse Eisenberg’in canlandırdığı Vincent Zaleski karakterinin , tedavi olmak yerine ölümü göze alarak para peşinde koşuşturmaya devam etmesi başka türlü de izah edilemezdi zaten …
Hele de söz konusu edilen para , ev geçindirmek için gerekli olan bir miktar değil de bütün kapitalist sistemin ele geçirilmesi ile kazanılacak olan milyar dolarlar olunca … “The Hummingbird Project”in en dikkate değer yönlerinden birisi de , Kanadalı sinemacı Kim Nguyen’in kapitalizmin insanın ruhunu da teslim alan yüzünü çok net anlatan bir konuyu güzel yakaladığı gibi iyi de kurgulamış olması …
Fakat ne yazık ki insanlar içinde yaşadıkları düzenin sarsıcı gerçekleri ile yüzleşmekten pek hoşlanmadıkları için bu filme gereken ilgiyi göstermemişler …
Her ne kadar , devekuşu misali kafayı kuma gömünce gerçekler değişmese de , insanlar geçirdikleri binlerce yıllık evrime rağmen neredeyse genlerine kazınmış olan bu ilginç “ben onu görmezsem , tehlike de beni görmez” yaklaşımından da bir türlü vazgeçemiyorlar …
Kısaca bir de Eva Torres rolündeki Salma Hayek’e değinmek gerekirse , onun için de , “Cami yıkılmış ama mihrabı yerinde kalmış” deyimini kullanırsak , sanıyoruz anlatmak istediğimizi en iyi biçimde ifade etmiş oluruz …
Elbette filmde , çok daha sert bir kapitalizm eleştirisi olan “limon üreticileri” faslı ile Mormonlar gibi farklı şeylerde var …
Tabii her zamanki gibi onları da , yorumumuz sonrasında meraka kapılarak filmi izleyecek olanlara bırakıyoruz …
Belki , yine klasik bir laf olacak ama diğer yorumlarımızda da olduğu gibi yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; değerli zamanını doğru filmler ile doldurmayı seven sinemasever dostlara , “Bu türden kapitalizmin insanı kemiren doğasına ilişkin sağlam mesajlar veren filmleri de izleme listelerinizden eksik etmeyin” diye seslenerek kullanmış olalım …
Sonuç olarak , kendi değerlendirme sistemimiz içinde puan olarak 3 verdiğimiz bu film için önerimiz de , eğer halen izlemediyseniz olumsuz puan ve yorumlara aldırmadan “bir şans da siz verin” şeklinde olacak …
Keyifli seyirler ,
