Bir öğrenci olarak , filme verdiğim paranın yasını tutuyorum şuan !
Kelly ve Mac Radner yeni doğan bebekleriyle mutlu ve huzurlu bir yaşam sürerken yan evlerine taşınan öğrenci derneğinin şamatalarıyla huzurları bozulur .
Her ne kadar dost canlısı olarak yeni komşularıyla iyi bir ilişki kurmaya çalışsalar da bu pek mümkün olmaz .
Öğrenci derneğinin mahallenin ve ailenin huzurunu tehtid etmesi sonucu komşular arası bir savaş başlar .
Kelly ve Mac'in öğrenci derneğinin başkanı Teddy ile baş etmeye çalışmalarından doğan bir komediyi konu alıyor film esasında .
Hollywood'un ergen filmlerine bir yenisi daha eklenmiş diyebiliriz .
Durum böyle olunca komedi unsurunun tamamen cinsellik üzerine kurulmuş olması da kaçınılmaz oluyor haliyle .
Film , ilişkileri karı - koca ve arkadaşlık olarak iki ayrı pencerede inceliyor .
Henüz ergenlikten çıkamamış Kelly ve Mac'in çocuk sahibi olduktan sonra alışkanlıklarının değişmesi sonucu hayatlarının monoton bir hal almasından korkmaları , yan komşularıyla bu denli uğraştıklarını düşündürdü bana .
Aileden sorunlu olan gençlerin ise hayatlarını partilerden ibaret inşa etmeleri , önceden yaşadıkları ev deneyimleriyle bu yeni evde daha dikkatli olmaya çalışmaları ve tabi ki başaramamaları , sağlam arkadaşlık bağları kurguyu tamamlamış .
Türün temelinde komedinin cinsellik üzerine kurulması yatıyor .
Belden aşağı espriler ve abartılmış fiziksel şakalarla izleyiciyi yakalamaya çalışıyor film ama bunu başaramıyor .
Artık kalıplaşmış olduğunu düşündüğüm cinsel esprilerin çıtasını yükseltmeye çalışınca da iğrençleşiyor !
Kısacası filmin tümünde güldürmeye çalışan ama bunu beceremeyen ' ergen ' vari bir film çıkıyor ortaya .
Oyunculuklara gelirsek filme zaten Seth Rogen için gittiğimi belirteyim öncelikle .
Seth Rogen kendisine düşen rolü layığıyla yerine getiriyor , beklentinin dışına çıkmıyor .
Kurguya göre değerlendirirsek eğer ; kurgunun erkeklik üzerine yoğunlaşması sonucu erkek karakterlerin daha çok ön plana çıkması olasıyken kadın karakterin arka planda bırakılmaması filmin iyi yönlerinden birisi .
Burada Rose Byrne yerinde bir seçim olmuş bence .
Beni asıl şaşırtansa Zac Efron oldu .
Filmden her ne kadar iğrensem de Zac Efron'ın beklentinin çok üstünde bir oyunculuk sergilediği gerçek .
Hatta kendisini Leonardo DiCaprio'nun ' Para Avcısı'nda ki haline çok fazla benzettiğimi söylemeden edemeyeceğim .
Filmde sevdiğim tek şey " Hangi Batman Daha İyi ? " muhabbetiydi .
Bunun haricinde filmi gerçekten hiç komik bulmadım ve sevmedim .
İlk yarıda çıkmayı bile düşündüm ama madem para verdim izleyeyim bari dedim .
( Eee hem öğrenci hemde genç olmak en zoru bu devirde . ) Cinsellik üzerine kurulu olan komedilere karşı bir ön yargım var .
Bana ' ucuz komedi ' olarak geliyorlar .
Bu yüzden filmi önermiyorum .
Ama türü seviyorsanız filmi de sevebilirsiniz .
Benim Filme Puanım : 2 / 5
