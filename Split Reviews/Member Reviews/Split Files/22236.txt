Aynı adlı ünlü kitabından uyarlanmış olan On The Road , bir roman yazmaya çalışan Sal'in yolculuğu sırasında tanıştığı Dean ve genç karısı Marylou ile yaşadıklarını ve bu esnada da hayatı deneyimlemelerini anlatıyor kısaca .
Filmle ilgili hoşuma giden birkaç şey var .
Öncelikle oyunculuklar başarılıydı .
Garrett Hedlund , Sam Riley ve şaşırtıcı bir şekilde Kristen Stewart oldukça başarılıydı .
Amy Adams , Kirsten Dunst ve Viggo Mortensen de kısa rollerine rağmen filme renk katmışlar doğrusu .
Bunun dışında ana fikir fena değildi ve manzaralar çok başarılıydı .
Ama olay şu , film konusu bakımından daha ilk dakikadan hata yapmaya başlamış .
Hayatta özgürleşmek için uyuşturucunun , alkolün , çıplaklığın ve ahlaksızlığın serbest olması konusuna takılmış ve öylece kalmış .
Böyle bir film , iyi yanlarına rağmen ne kadar etkileyici olabilir ki ?
Ve tabii ki , filmin çok uzun süresinden de bahsetmemek olmaz .
Filmin ele aldığı şeye rağmen ilk 1 saati oldukça hızlı geçti ama ondan sonra iyice yavaşlamaya başladı .
Bu yüzden de filmi biraz sarmaya başladım .
Ve film bomboş bir şekilde sona erdi .
Kısacası , her ne kadar 1-2 sevdiğim şey olsa da genel olarak On The Road gerçekten de yetersiz bir film ve büyük bir kaçırılmış fırsat .
Eğer konusunu başka bir şey etrafında çevreleseydi ve süresini iyice kısaltsaydı , ortaya daha iyi bir sonuç çıkardı , eminim .
İzlemenizi tavsiye etmiyorum .
TOPLAM PUAN : 3 / 10
