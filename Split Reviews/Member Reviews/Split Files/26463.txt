Bir dönem Amerika Birleşik Devletleri tarihinin , dönemin unsurlarının çoğunu barındıran tipik sayılabilecek bir orta sınıf Amerikan ailesi üzerinden anlatımı .
Filmi beğendim .
En başta bu fikri ve işleniş tarzını beğendim .
Dönem filmleri denildiğinde genellikle tarihi kişiliklerin hayat hikayeleri veya hayatlarından bir bölüm ( çocuklukları , gençlikleri vb. ) işlenir , veya çok önemli bazı olayların çözümlemeleri yapılır .
Ancak " American Pastoral " gibi , hayat ve tarih dışarıda akarken bunu birebir yaşayan , hep birlikte etkilenen , hayatları değişen ailelere veya kişilere odaklanan film ve diziler ilgimi çeker .
Siz de benzer tercihlere sahipseniz , bu film beğeninizi kazanacak diye tahmin ediyorum .
Dediğim gibi tipik bir orta sınıf Amerikan ailesine odaklanıyor film .
Adam , kadın veya kızları yeni tanıştığımız karakterler değil sinema tarihinde .
Hatta kayın pederleri , çalışanları , komşuları vs. de öyle .
Tanıdığımız , bildiğimiz , hareketlerini tahmin edebileceğimiz karakterlerde neredeyse hepsi .
Ancak hikayesi ve kurgusuyla film yine de kendi alanını oluşturmayı başarıyor ve izlenmeyi hak eden bir yapım ortaya çıkıyor .
Bu durumda üst düzey oyuncu kadrosunun etkisi büyük .
Filmin en önemli niteliklerinden biri de usta oyuncu Ewan McGregor'ın ilk uzun metraj yönetmenlik işi olması .
Bir ilk filme göre son derece başarılı .
