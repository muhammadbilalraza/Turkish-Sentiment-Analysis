Aynı ekipten çıkma önceki filmlerden aman aman bir farkı yoksa da , " Annabelle Comes Home " kendi içinde gayet sürükleyici ve türe özgü klişeleri kullanmasına rağmen belli sahnelerde ciddi gerebilen bir yapım .
Pek çok olumsuz eleştiri yapılabilir tabii ancak Annabelle ve Conjuring evrenini , Insidious , Sinister vs. tüm bu filmleri kendi kategorilerinde değerlendirmek lazım diye düşünüyorum .
Son dönemin daha kaliteli Hereditary , The Witch , Midsommar , It Follows gibi örneklerinden daha farklı bir kategoride bunlar .
Veya klasik Altıncı His , The Others gibi önemli oyuncuların ve önemli yönetmenlerin elinden çıkma filmlerle de karşılaştırmamak lazım .
Kısacası , herhangi bir filmin ne vaat ettiği ve sonucunda ne verdiği önemlidir .
Annabelle'in herhangi bir filmini izlemeye The Others beklentisiyle başlayan seyirci , bana kalırsa iyi bir sinema seyircisi değildir .
Midsommar'dan jump - scare bekleyen seyircinin olduğu gibi .
