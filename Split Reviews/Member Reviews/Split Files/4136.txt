Senaryosu , piyanist Don Shirley ile onun şoförü ve koruması olarak görev yapan Tony Vallelonga’nın gerçek yaşamından esinlenilerek Brian Hayes Currie , Peter Farrelly ve Tony Vallelonga’nın oğlu Nick Vallelonga tarafından yazılan “Green Book” , yönetmen koltuğunda Peter Farrelly’nin oturduğu biyografik bir drama …
Prömiyeri , 11 Eylül 2018’de Toronto Uluslararası Film Festivalinde yapılan ve 16 Kasım 2018 tarihinde vizyona giren filmin , kazandığı 3 Golden Globes ve 1 BAFTA ödülünün yanı sıra 5 Academy ödülü adaylığı bulunuyor …
Senaryosunun yazımında , Nick Vallelonga’nın , babasının annesine yazdığı mektuplar kadar bizzat babası ve Don Shirley ile yaptığı görüşmelerden de yararlandığı bilinen filmin , 8.2 / 10 ( 413.461 oy ) ve 4.3 / 5 ( 10.0 üzeri oy ) olan IMDB ve Rotten Tomatoes izleyici puanı ortalamalarıyla 7.2 / 10 ( 359 yorum ) ve 69 / 100 ( 52 yorum ) olan Rotten Tomatoes ve Metacritic yorum ortalamaları yeterince iyi bir filmle karşı karşıya olduğumuzu söylüyor gibi …
Yine de gelin isterseniz , 23 milyon dolarlık bir bütçeyle çekilen ve brüt 321,7 milyon dolarlık bir gişe rakamına ulaşan bu filmi , her zamanki gibi önceliği oyuncu kadrosuna vermek suretiyle birde biz inceleyerek yorumlayalım ve ardından da puanlamaya çalışalım …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce filme ilişkin ilk tespitimizi paylaşalım : Karşımızdaki , IMDB ve Rotten Tomatoes’da kendisine verilen yüksek izleyici puanlarını , her haliyle teyit eder niteliklere sahip olan son derece “izleyici dostu / audience - friendly” bir film …
Şimdi tam da bu noktada ; “Ne demek , bu izleyici dostu film ? ” diye bir soru yöneltebilirsiniz bize …
Hani , sorun da zaten .
Zira Oxford sözlükteki anlamına da başvurarak , ilk kez 1980’li yıllarda “Adweek” tarafından kullanılan bu kavramı en basit biçimde şu şekilde tanımlayabiliriz : “Bir grup izleyici tarafından kolayca anlaşılan ve / veya takdir edilen , popüler çekiciliğe de sahip olan bir film … ”Sanıyoruz , “Green Book” için bunun tersini iddia edecek biri de çıkmayacaktır kanımızca …
Peki , bu kötü bir şey mi ?
Eğer bütün filmlerin , sinemadan anlayan eleştirmenleri de mutlu etmek gibi bir zorunluluk ile çekilmesi gerektiğini düşünmüyorsanız , “elbette değil … ”Ki , şahsen biz de öyle düşünmüyoruz …
Bize göre de , arada sırada böyle kafa yormadan izlenebilen popüler filmler de yapılmalı …
Hele de oyuncu kadrosunda , bu filmde olduğu gibi Viggo Mortensen ve Mahershala Ali kadar nitelikli performans sergileyecek isimlere yer verilecekse …
1960’lı yılların Amerika’sının ve senaryosunun ruhuna uygun teknik altyapısı ile kurgusu da oldukça iyi olan bu filmin , 24 Şubat 2019 akşamı en az 1 Academy ödülünü kendi hanesine yazdıracağını düşünüyoruz …
Sonuç olarak , 130 dakika gibi biraz uzun da sayılabilecek süresine rağmen su gibi akıp giden bu film için puanımız 3 önerimiz ise , “siz de bir şans verin” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 21 Şubat 2019 günü saat 00:17’de yazılarak paylaşılmıştır .
Burada yaptığımız tek şey , rakamları güncellemek oldu .
