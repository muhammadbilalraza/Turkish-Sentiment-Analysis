Tolga Karaçelik'in Gişe Memuru ile Sarmaşık'dan sonraki üçüncü uzun metrajlı filmi Kelebekler'i , dün akşam yönetmenin de katılımıyla Rexx'de düzenlenen özel bir gösterimde izleme fırsatı buldum .
Bu film bu yılki Sundance festivalinde " Dünya Sineması - Büyük Juri Özel Ödülü " nü aldığı ve Tolga Karaçelik'in tarzının büyük bir hayranı olduğum için epey heyecanlıydım .
Size rahatlıkla şunu söyleyebilirim ki Kelebekler , kesinlikle bir hayal kırıklığı yaratmadı .
Hatta şu an üzerinde düşündüğümde filmi daha da çok sevmeye başladım .
Kelebekler , son yıllarda izlediğim en iyi Türk filmlerinden birisiydi .
" Kelebekler , babalarının acilen çağırması üzerine 30 yıldır birbirleriyle görüşmeyen üç kardeşin yeniden buluşmasına odaklanıyor . Yaptıkları uzun araba yolculuğundan sonra babalarının yaşadığı köye varan üç kardeş , babalarının ölmüş olduğunu öğrenirler . Bu köyde geçirdikleri zaman içerisinde üç kardeş , babalarının nasıl öldüğünü öğrenmeye ve birbirlerini anlamaya çalışırlar . "
Öncelikle Kelebekler'in çok iyi yaptığı şeylerden konuşalım .
Yönetmen Tolga Karaçelik , bu bilindik hikayeyi sade içeriğinden uzaklaşmadan , olabilecek en klişeden uzak biçimde çekmiş .
Evet , filmde patlayan tavuklar veya kardeşlerden birisinin mesleğinin astronot olması gibi normalde filmlerde pek görmediğimiz olaylar var .
Ama Karaçelik , bunları hiçbir zaman hikayenin odak noktası haline getirmiyor .
Bu sahnelerin hiçbiri " burası fazla dramatik oldu , şuraya azıcık da komedi serpiştireyim " duygusuyla seyirciye yansıtılmıyor .
Ne kadar absürt olursa olsun , Kelebekler sürekli gerçekçi yapısını korumayı başarıyor .
Fakat bunun nasıl olduğunu size tam olarak izah edemem , bunu anlamak için filmi izlemeniz gerekiyor .
Kelebekler'in asıl hikayesi , üç ana karakterin yolculuğuna odaklanıyor .
Filmin içerdiği komik bölümlere karşın , ana karakterler seyirciye derin bir nefes aldırıp kendi sorunlarından konuşmaya başladıklarında , onların yaşadıklarını sizler de hissediyorsunuz .
Bu konuda film , yaşanan absürt durumların içerisinde bu karakterlere gereken içeriği vermeyi başarmış .
Filmde yaşananlara karşılık ana karakterlerin gösterdiği davranışlar , harika detaylarla dolu .
Bu karakterler hakkındaki bütün detayları bilmemenize rağmen bu detaylar sayesinde onları gerçekten de tanıyormuş gibi hissediyorsunuz .
Bunun sayesinde film temposundan asla ödün vermiyor .
Bunun dışında sadece filmin içeriği değil , görünüşü de son derecede özgündü .
Film boyunca kameranın sallanması , hikayenin içerisinde bulunduğu ortam ile görüntü yönetmeni bu filme ucuz bir görünüm getirmiş olsa da , filmin içeriği bakımından bu sonuç işe yaramış .
Çünkü Karaçelik'in Sarmaşık gibi diğer filmlerinin aksine , böyle içten ve dikkat çekmekten uzak bir hikayenin dev bir bütçeyle çekilmesi anlamsız olurdu .
Bu da sonucu daha da özgün bir hale getirmiş .
Fakat oyunculuklardan da konuşmam gerekiyor .
Başroldeki üç kardeşi canlandıran Bartu Küçükçağlayan , Tuğçe Altuğ ve Tolga Tekin'in performansları öyle gerçekçi ve etkileyiciydi ki , film esnasında oyuncuların bir karakteri canlandırmaya çalışmasını değil de gerçekten var olan kişileri izliyor gibiydim .
Bu oyuncuların filme getirdiği içtenlik , gerçekten de görmezden gelinemez doğrusu .
Fakat sadece başroller için değil , filmdeki bütün oyuncular hakkındaki görüşüm de böyle .
Ercan Kesal , Hakan Karsak ve Serkan Keskin'in bulunduğu yardımcı oyuncu kadrosundaki karakterlerin her birini izlemesi o kadar keyifliydi ki , benim için sadece bu oyuncuların biri değil , her biri bulundukları sahneyi çalmayı başardı .
Kelebekler , son zamanların en güçlü oyuncu kadrolarından birisine sahip ve bu oyuncuların her biri bu filmde parlama fırsatı yakalamış .
Tolga Karaçelik'in senaryosu ise her zamanki gibi herkesin kendinde bir şeyler bulabileceği akıcı işlenişinin altında dikkat isteyen detaylarla doluydu .
Diyalogların her biri son derecede doğaldı ve hikayenin kendisi ise tek kelimeyle çarpıcıydı .
Kelebekler'i izlerken bir anlığına bile sıkılmadım ve süre ilerledikçe kendimi bu kişilerin ve hikayenin içerisindeymiş gibi hissettim .
Ve bu da bir filmin ne kadar iyi olduğunu gösteren sinyallerden birisi .
Kelebekler , bana bir sinema ekranına baktığımı unutturup gerçekten de bir şeyler hissetmemi sağladı .
Ayrıca harika kurgusu ve senaryosunun yanı sıra Kelebekler , filmden sonra aklınıza kazınmış olacak sahnelerle doluydu .
Bu konuda genel seyirciye göre en çok ön plana çıkan sahneler ; tavukların patladığı bölüm ile final sahnesi olacağına dair hiç şüphem olmasa da , beni daha çok ufak sahneler etkilemeyi başladı .
Özellikle de üç kardeşin gazetedeki bir habere karşı yemek masasında gülmeye başladıkları bölüm .
Burada fazla spoiler vermek istemiyorum ama özellikle bu sahnenin içeriği hakkındaki bir şey , beni filmin diğer bölümlerinden daha çok ilgimi çekti .
Şu an ne olduğuna emin olmasam da - en kısa zamanda filmi yeniden izleyip yeni detaylar yakalamaya can atıyorum bu arada
- Tolga Karaçelik , görünürde pek fazla olayın yaşanmadığı bir sahneyi , ufak detaylarla ilgi çekici kılmayı başarmış .
Eğer sorunlarıma gelecek olursak , filmde 1-2 sahne biraz gereğinden fazla uzayabiliyor .
Bu şahsen canımı sıkan bir durum olmasa da , filmin geneline baktığımda bu bölümlerin daha iyi olabileceğini düşünüyorum sadece .
Bunun dışında film hakkında başka bir sorunum dahi yoktu .
Genel anlamda Kelebekler , beni her yönüyle şaşırtmayı başardı .
Zengin bir içeriğe sahip olmasıyla beraber sade işlenmiş senaryosu , ileride kült olabilecek sahneleri , kusursuz performansları ve hikayesindeki tonların kurduğu harika denge ile Kelebekler , son yılların en iyi Türk filmlerinden birisiydi .
Bu yorumu ise filmi iyi veya kötü bulmanız için değil , sinemada gidip desteklemeniz için yazıyorum .
Bu kadar harika işlenmiş , iyi gişe yapmak yerine güçlü bir hikayeyi işlemeyi tercih eden Türk filmleri vizyonda çok fazla izlenmiyor .
Kendinize bir iyilik yapın ve Kelebekler'i vizyona girer girmez izleyin .
Harika vakit geçirmenizi ve gerçekten bir şeyler hissetmenizi sağlayan , türünde eşi benzeri pek görülmeyen filmlerden birisi .
Tolga Karaçelik , Türk sinemasının en güçlü seslerinden birisi olduğunu bu filmde bir kez daha kanıtlamış .
Sakın kaçırmayın .
İyi seyirler .
FİLMİN İYİ YANLARI : + Kusursuz performanslar , her biri ön planda olan renkli karakterler . + Komedi ile dramın yakaladığı kusursuz denge . + Güçlü senaryosu ve doğal diyaloglar . + İçerdiği sıra dışı olaylara rağmen hikayenin hiçbir zaman bu bölümlerle öne çıkmaması .
FİLMİN KÖTÜ YANLARI : - 1-2 gereğinden fazla uzayabilen sahne .
TOPLAM PUAN : 9.4 / 10
