2010 senesi Hollywood için oldukça sönük geçti .
Yeniden çevrimler , devam filmleri ve çizgi roman uyarlamalarına iyiden iyiye kaptırmış giderken bu sönüklüğün tesadüf mü yoksa bir zincirin ilk halkası mı olduğuna ancak birkaç yıl sonra karar verebiliriz .
Ancak bu durum ' ' The Town ' ' ve ' ' The Fighter ' ' gibi yapımların sivrilmesine neden olmakta .
' ' The Fighter ' ' kesinlikle kötü bir film değil , işini iyi yapan ortalamanın üzerinde bir film .
Sanat yönetimi ve oyunculuklar üst düzey .
Ama işte Hollywood'un yaratıcı sıkıntılar yaşadığı bu dönemde Oscar adaylarının en güçlülerinden biri .
Başka bir zamanda bu kadar şansı olmayabilirdi .
Christian Bale aslında pek de uzun olmayan filmografisine karşın , oynadığı her filmde iz bırakan performanslara imza atan , olağanüstü bir aktör .
Bir filmi izlemek için tek başına yeterli bir neden aynı zamanda .
Çok büyük bir sürpriz olmazsa Oscar ödülünü de kazanacağı bu rolü için ' ' The Fighter ' ' izlenebilir .
Amy Adams ve Melissa Leo da daha önceki adaylıklarıyla bilinen isimler zaten .
Mark Wahlberg gerek rolünün doğası gereği , gerek yetenekleri bakımından biraz daha geri planda ama asla kötü olduğunu söyleyemeyiz .
Kısır bir sezonun sağlam filmlerinden biri ' ' The Fighter ' ' .
Belirtmekte fayda var , ' ' Rocky ' ' benzeri bir yapım değil , bu tür bir beklenti hayal kırıklığına neden olabilir .
