Will Smith’in başrolünde yer aldığı I , Robot , Nicolas Cage’in oynadığı Knowing ve döneminin en iyileri arasında yer almayı başaran Dark City gibi bilim - kurgu filmleri ile anılan ünlü yönetmen Alex Proyas bu sefer de fantastik bir film çekeyim , konusu da Mısır mitolojisi olsun deyip Mısır’ın Tanrıları ( Gods of Egypt ) filminin yönetmen koltuğuna oturmuş .
Filmin türü “aksiyon , macera , fantastik” olarak yer alsa da oraya bir adet de “Romantik” eklenmesi gerekirdi .
Çünkü filme genel olarak baktığımızda ortada uğraş verilen şeyin iki ‘ölümlünün’ birbirine kavuşması olduğunu anlayabiliriz .
Hemen kısa bir özetle filmde neler dönüyor bakalım : Acımasız karanlık tanrısı Set ( Gerard Butler ) tarafından tarihteki en barışçıl imparatorluğun tahtı ele geçirilmiştir .
Tahtı geri alıp imparatorluğu eski düzenine sokmak göklerin tanrısı Horus‘a ( Nikolaj Coster - Waldau ) düşmüştür .
Horus da bu sebeple Set’i durdurup babası Osiris‘in ( Bryan Brown ) son isteğini yerine getirmek için yola çıkar .
Bu yolda ona yardımcı olacak kişi de sevgilisi Set tarafından ele geçirilmiş bir hırsız olan Bek ( Brenton Thwaites ) adında bir gençtir .
Bu yolda ölümlü Bek ve tanrı Horus güçlerini birleştirerek amaçlarına ulaşmaya çalışacaklardır .
Mısır mitolojisi , aksiyon , macera , fantastik diye giriş yapıp böyle bir film özeti ile devam edince az da olsa beklentiniz azalmış olabilir .
Ama size yine de beklentinizi yüksek tutun demeyeceğim .
Tabi bu Mısır’ın Tanrıları’nın kötü bir film olduğu anlamına gelmez .
O yüzden böylesine fantastik bir şöleni kaçırmamak gerek .
Hem Mısır mitolojisine ilginiz varsa bu tip romanlar okuyor veya oyunlar oynuyorsanız bir de bu hayatın içine girin ve farklı bir bakış açısından buna şahit olun .
Oyuncular konusunda yönetmen güzel bir harmanlama yapmış fakat bahsi geçen karakterleri farklı oyuncular daha iyi canlandırabilirdi düşüncesindeyim .
Tabii Gerard Butler bu çerçevenin dışında .
Elodie Yung rolünün hakkını vermemiş gibi duruyor .
Güzel bir amacı var fakat bunu fazlasıyla seyirciye aktarabildiğini düşünmüyorum .
Zaya karakterini canlandıran Courtney Eaton ise genç bir hırsızın sırılsıklam aşık olduğu genç bir bayan rolüne tam oturmuş fakat yönetmen bu oyuncuyu filme daha çok katarak daha iyi kullanabilirdi .
Brenton Thwaites da Bek olarak yönetmenin söylediğini tam anlamıyla yerine getirmiş .
Sevgilisi uğruna aşkına eşkıya modunda bütün bir Mısır’ı talan edip ortalığı birbirine katıyor .
Bu kaos ortamında Set‘in de parmağı var tabii .
Gods of Egypt , ilk fragmanı yayınlandığından beri merakla beklediğim bir filmdi .
Filmi izlediğimde bu beklentime ‘yeterince’ cevap verebildi .
Çoğu fantastik filmde olduğu gibi Mısır’ın Tanrıları filminde de birkaç mantık hatası var .
Fakat göz zevkinize balta vuracak kadar kendini göstermiyor .
Gods of Egypt , Mısır tanrıları ile fantastik bir 127 dakika geçirmek için bulunmaz bir fırsat .
