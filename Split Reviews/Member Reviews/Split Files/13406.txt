Fiziksel veya ruhsal rahatsızlıkları olan kimseleri canlandırmak her zaman üst düzey bir oyunculuk performansı gerektiren , eğer hakkıyla yapılırsa da uzun seneler konuşulmayı garantileyen işlerdir .
Sinema tarihinde bu durumun sayısız örneği vardır .
" Still Alice " te Julianne Moore fiziksel veya ruhsaldan ziyade , aslında nörolojik bir rahatsızlık olan Alzheimer ile mücadele ediyor .
Kuşkusuz filmin adı her geçtiğinde , tüm diğer başarılı taraflarının ötesinde ( senaryosu , hem duygusal hem de sömürüye kaçmamayı başaran tonu vs. ) , kadın oyuncusunun performansı ile hatırlanacak .
Hatta yakın zamanda içinde bu oyunculuk büyük ihtimalle Akademi Ödülü ile de taçlandırılacak .
Çok rafine bir oyunculuk Moore'unki .
Araştırmadım fakat büyük ihtimalle Alzheimer'a sahip gerçek kişiler ile belli bir süre vakit geçirmiş rolüne hazırlanırken .
Mimikleri , tepkileri , sanki rolünü yaşamış .
Çok abartılacak , başyapıt düzeyinde bir film değil belki .
Örneğin bazı kısımlar üstün körü geçilmiş hissi oluyor ara sıra , özellikle ailevi ilişkilerde .
Ancak yine de eşi ve çocukları ile yaşadıkları , başta Lydia olmak üzere ( pek de başarılı bulmadığım Stewart ) , dikkat çekmeyi başarıyor .
Pek tanınmayan yönetmenleri için kariyerlerinde önemli bir basamak olacak muhtemelen .
