Sinema dünyasına özellikle göçmen kültüründen , onların yabancılaşma ve kimlik sorunları üzerinden gelişen hikayeleri derleyip kadrajına yansıtan Yeni Alman Sinemasının önemli temsilcilerinden Rainer Werner Fassbinder etkisi dahilinde devam eden Alman sineması , yeni jenerasyonununda Türk asıllı Fatih Akın kamerasından , Fassbinder ruhunu anımsatan göçmen hikayeleri aynı yönetmenin çıkış filmleri için önemli bir özellik taşımaktadır .
Solino ( 2002 ) ve Duvara Karşı ( Gegen die Wand , 2004 ) filmlerinde bahsettiğimiz göçmen kültürünü an ve an görürüz .
Kaldı ki ses getiren diğer filmlerinde de ( Yaşamın Kıyısında , Temmuz’da ) bu etkiyi görmemiz mümkün .
Almanya’da doğmasına rağmen Türkiye kültürünü içinde barındıran ve çektiği filmlerde Avrupa / Anadolu sentezi yapan Fatih Akın , sinemasında beklenmedik anlarda şiddetli geçişler yaparak seyircisini heyecalandırmayı seven bir yönetmen .
Bu konuda son derece etkili sahnelere de imzasını atmıştır ( Yaşamın Kıyısında filminde turist kadının İstanbul’da beklenmedik anda bir çocuk tarafından arkasından vurularak öldürülmesi gibi ) .
Tam bir İstanbul sevdalısı olan Fatih Akın , İstanbul’un bir kültür mozaiği olduğunun farkında olacak ki ; müzik kültürünün toplumdaki dışavurumunu 2005’te gösterime giren İstanbul Hatırası : Köprüyü Geçmek ( Crossing the Bridge : The Sound of Istanbul ) belgesel filmiyle kendi gözünden Türkiye halkını müzikle bağdaştırmış ve aynı zamanda müziğe olan tutkusunu da dillendirmişti .
2009’da gösterime giren Soul Kitchen filmiyle komediyi de içinde barındıran sempatik filminin ardından Cennetteki Çöplük ( 2012 ) ile bir belgesel filme daha imzasını atmıştı .
