Pi'nin Yaşamı , inanılması pek mümkün olmayan bir hikâye anlatarak insanları Tanrı'nın varlığı , ona inanma , inanmayı ya da inanmamayı seçme gibi konular üzerine bir şeyler söylüyor .
Bunu son derece etkileyici , görsel olarak son derece estetik , güzel görüntülerle yapıyor .
Eğer filmi izlerseniz yukarıda söylediğim konular üzerine sizi de düşündüreceğine eminim ; ancak şu konularda aklınıza gelmeyebilir diye kendi düşüncelerimi söylemek istiyorum : Pi'nin Yaşamı , Maymunlar Cehennemi gibi son dönem filmlerinin aksine hayvanları insana benzer özellikler taşımak yerine mümkün olduğunca oldukları gibi resmederek , onlardan bir filmde beklemeyi adet edindiğimiz şirinlikler göstermeden , yabani , vahşi , sadece oldukları şeyi yansıtarak bize sunuyor .
Bunu bir filmde görmek şaşırtıcı bir şey ; çünkü bilgi ve iletişim biçimleri karmaşık hale gelip çoğaldıkça , doğru olana işaret etme , onu olduğu gibi algılama ve sunma seçenek ve imkânlarımız da artıyor .
Bu yüzden kurgu bir film içerisinde , hayvanları anlatılan hikâyeye dahil ederken onları insansı varlıklara dönüştürmeden , sadece kendi karakterleri , kendilikleri olarak sunabilmek , insanbiçimci / antropomorfist yaklaşımlardan uzaklaşabilmektir , doğru olana daha yakından bakabilmektir .
Hayatta kalmak ; insan ya da hayvan , his ve duyguları olan bütün canlıların amacıdır .
Bunu acıma ya da şefkat duygusunu kaşımadan , olduğu gibi dile getirebilmek bir meziyet olmalı sinema için .
Filmin sonunda Richard Parker'ın ( kaplanın ) ormana giderken yaptığı hareket hayvanların bize şirin görünmesi için onları biçimden biçime sokan insanlara , hayvanları tanımak için hayvanat bahçelerine , aquaparklara , yunus gösterilerine giden insanlara , hepimize verilmiş bir cevaptır .
Sevmek ; sevdiğimizi iddia ettiklerimizi kendi istediğimiz biçimlere , şekillere sokmak değildir .
Hayvanlar için de , insanlar için de , Tanrı için de düşünebileceğimiz bir fikir .
Bu anlamda ; yabani olan , doğal olan ; yaratıldığı üzredir , ve kendisidir .
Bizim yapabileceğimiz belki bakmak , seyretmek ve geçip gitmek olabilir .
