Gece saat 2:00 ve Danimarka yapımı bir filmi izlerken gözlerim fal taşı gibi açılmış , Lucas'ın ( Mads Mikkelsen ) derdini dert edinip duvarları dövüyorum .
Yalancı küçük Klara'yı , anaokulu müdürünü ve sakallı pedagog'a , anne terliğinin en can yakan kısmıyla girişesim var .
Bir film vermek istediği duyguyu seyirciye geçirebiliyorsa , yönetmen ve oyuncular inandırıcı bir işe imza atmışlardır demektir .
Danimarka Sineması deyince aklımıza hep Lars Von Trier'in , sinir katsayımızı arttıran , içimizi karartan hikayeleri gelir .
Jagten filminin yönetmeni , Thomas Vinterberg'de Trier'i aratmayacak bir hikaye ile bıçak sırtı bir konuyu kendi üslubuyla , büyük bir ustalık ve sadelikle işlemiş .
Küçücük bir çocuğun yalanının , bir adamın hayatını nasıl zehir ettiği , mahalle baskısını ve büyük çaresizliği Jagten'de buluyoruz .
Filmin birçok yerinde empati yapıyoruz .
Lucas'ın yerinde olsam ne yapardım ?
Adam nasıl bu kadar sakin kalabiliyor .
O kasabadan niye uzaklaşmıyor ? gibi sorular aklımızı film boyunca tırmalıyor .
Konu taciz gibi bıçak sırtı bir olay olduğunda ; çocukların hayal dünyasını goz ardi edip kendi cocuğuna mutlak inanmak mı , yoksa en iyi arkadaşına güvenmek mi ?
Kuşkusuz bu zor sorular güzel senaryoları da beraberinde getiriyor ! iyi olmanın kolay sergilendiği , ama iyi kalmanın çok zor olduğu bir dünyada onur savaşı veren bir anaokulunu öğretmenini ve ona ne olursa olsun sonuna kadar babasına inanan oğlunun zor hikayesini izliyorsunuz .
Son dönemde sinema dünyasının en unutulmaz karakterlerinden Hannibal'ın televizyon serisinde başrolü üstlenen Mads Mikkelsen , bu filmde de başarılı oyunculuğu ile kendine hayran bırakıyor .
Filmin yönetmeni Thomas Vinterberg , Jagten filmiyle az bütçeyle de film yapılabildiğini .
İyi yazılmış ve kurgulanmış bir hikaye ile iyi oyuncularınız varsa unutulmaz bir film yapmanız o kadar da mucize olmadığını Jagten'de de bir kez daha kanıtlanıyor .
