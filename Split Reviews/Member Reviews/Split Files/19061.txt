Son yıllarda yaptığı işlerle adından söz ettirmeyi başaran David O. Russell'ın yeni projesi Düzenbaz ( American Hustle ) , ödüllere oynayan bir dönem filmi aslında .
2010'da Dövüşçü ile büyük bir çıkışa imza atan Russell , geçen yıl Umut Işığım filmiyle romantik - komedi türünü vasat sulardan arındırmıştı .
Umut Işığım'dan tam bir yıl sonra Düzenbaz filmiyle çıkagelen Russell'ın gücünü yine senaryodan ve oyunculardan aldığını görüyoruz .
Rusell , Umut Işığım'da birlikte çalıştığı Jennifer Lawrence ile Bradley Cooper'ın yanına Christian Bale , Amy Adams ve Jeremy Renner gibi yıldızları da alıp karikatürize karakterlerle bir suç filmi yaratmış .
Düzenbaz , her ne kadar mükemmel gözüken bir senaryoya sahip olsa da tek olumsuz eleştirisini de senaryonun ' düzensizliğinden ' alıyor .
Basit bir hikayeden yola çıkan David O. Russell ve Eric Singer'ın iddialı bir senaryoyu oldukça kısa zamanda tamamlamaları filmin biraz aceleye getirildiği hissini uyandırıyor .
Buna ilaveten Russell , filmini fazla kırpmaya kıyamadığı için bir sürü lüzumsuz laf kalabalığı ve fazlalıklar filme darbe vuruyor .
Yalnız şu bir gerçek ; Düzenbaz tüm kusurlarına rağmen harika bir film olmayı başarıyor .
- Devamını film eleştiri merkezinden okuyabilirsiniz .
