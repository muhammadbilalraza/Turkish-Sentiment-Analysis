charlie kaufman ın being john malkovich ve adaptation gibi iki kült senaryosunu sinemaya aktaran spike jonse un yazıp yönettiği filmde joaquin phoenix , amy adams , scarlett johansson oynuyor . ana karakter theodore her modern insan gibi güvensizlik , eşini kıskanmak , onun değişmesinden , terketmesinden korkmak gibi dertlerden muzdarip . ayrıca çok ilginç de bir mesleği var adamın . bu filmin verdiği tada en yakın lost in translation filmi vardı bir zamanlar . çocukluk ve ergenliğini internetin olmadığı dönemlerde geçirmiş izleyiciler için farklı anlamları olan bir film . ilk bilgisayarla tanışmamız , ardından yıllar sonra internet diye ne işe yaradığını bilmediğimiz bir bilgisayar şeysinin dedikodusunu duymamız tam da ergenlik zamanlarımıza rastladı . aslında yapay zekalı işletim sistemleriyle çoktan tanışmışız da haberimiz yokmuş . izlediğimiz bir çok çizgi film ve kara şimşek gibi yapımlarda kullanıcıyla interaktif iletişime geçen yapay zekalar vardı . sonra bu senaryolar biraz karamsarlaştı . james cameron un bir kabusundan yola çıkarak yazdığı terminator filmi izleyicilerin teknolojiye bakışını ; başımıza bir şey gelmese bari minvaline kadar taşıdı . gelecekten gelen bir adam , adamın peşinde bir android , bu androidin kopan kolu sayesinde yeni bir teknolojiyi keşfeden bir bilim adamı olaylar olaylar . kendi kuyruğunu yiyerek beslenen yılan gibi bir senaryo . bir sonuç kendi nedenine neden olabilir mi sorusunu kafamıza ilk kazıyan film buydu . neyse konu çok dağılmasın bu tamamen farklı bir entry konusu . tüm bu teknolojiye dair korku ve kara senaryolar hep insanoğlunun iktidar , can güvenliği , konfor , savaş , para vs. . kaygılarını işler . peki ya insani duygular ? internette bedenimizi ve hatta ismimizi kullanmadan daha cesur veya yüzsüz olduk . şu sözlük hayatımızın bile bu gelişmelerin bir parçası olduğu bir gerçek . siyasi , dini ve tüm insani meseleler hakkında kim kırılır kim üzülür demeden atıp tuttuk . hatta birilerini sevdik , nefret ve kavga ettik , farklı kültürleri yok saydık . internet bize bedava terapist koltuğu gibi geldi . aslında bu duygu bizlere daha internetten bihaher olduğumuz zamanlarda gazetelerin kuponla dağıttığı sanal bebek zımbırtısıyla sunuldu . yapay bir cihaza duyulan merhamet , sevgi , sorumluluk ve son noktada da bu filmde aşk veya ona benzeyen bir şey . bu filmde de yıllarca beraber olduğu karısında ve çıktığı güzel kızlarda bulamadığı ilgiyi ve arkadaşlığı ve hatta aşkı bir işletim sisteminde bulan bir adamın hikayesi işleniyor . adam mağdur mu , bencil mi , salak mı , hassas mı karar vermek zor . ama şu gerçek ki tamamen kendi davranışlarımıza göre kendini geliştiren bir yapay zeka bile insanı mutlu etmeye yetmiyor . özetle bu film teknolojinin hayatımızdaki yeri meselesinden çok farklı bir yerde duruyor . bir ders vermekten çok herkesin kendisini biraz sorgulamasına sebep oluyor . kafada soru ve ünlem işaretleri bırakıyor . şekillendirmeye çalışmadan , suçlamadan , ak kaşık rolü oynamadan , yaftalamadan sevdiklerimizi kabullenebiliyor muyuz ? yoksa her şeyi yaşamak benim hakkım diyerek insanları buruşturup bırakıyor muyuz ? filmin atmosferi çok dingin . mekanlar temiz , insanlar saygılı .
2077 yılı newyorkunda geçiyordu sanırım . ama filmin çoğu sahnesi çinde çekilmiş . insanların giyimleri ve mekan tasarımları geleceğin dünyası saçmalığına girmeden gayet sade tasarlanmış . hatta pantolon kemerleri bile yok . mekan tasarımları nedense kırmızı ağırlıklı renklendirilmiş . zaman ilerledikçe nüfus artıyor ama insanlar yalnızlaşıyor , belki de her şey tek renge bürünmeye başlıyor .
