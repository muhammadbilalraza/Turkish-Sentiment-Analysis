Senaryosu , Wes Tooke tarafından yazılan “Midway” , yönetmen koltuğunda Roland Emmerich’in oturduğu bir drama …
8 Kasım 2019 tarihinde Amerika’da vizyona giren filmin , 6.7 ( 66.526 oy ) ve 4.5 / 5 ( 10 bin üzeri oy ) olan IMDB ve Rotten Tomatoes izleyici puanı ortalamalarıyla 5.2 / 10 ( 166 yorum ) ve 47 / 100 ( 28 yorum ) olan Rotten Tomatoes ve Metacritic yorum ortalamaları , pek iç açıcı değil …
Ama biz yine de ( Emmerich’in , toparlamayı bir türlü beceremediği , kafasındaki 125 milyon dolara rağmen ) bir “indie” ( bağımsız film ) için oldukça yüksek bir rakam olan 100 milyon dolarlık bir bütçeyle çekmeyi becerdiği ve sadece 125.7 milyon dolarlık bir hasılata ulaşabilmiş olan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , ( sadece 2019 tarihli ) filmografisindeki , “Terminator : Dark Fate” den “Joker” e , “Spider - Man : Far From Home” dan “X - Men Dark Phoenix” e kadar pek çok gösterişli projede imzası bulunan görsel efekt uzmanı Scanline VFX firmasının bütün hünerlerini her şeyi ile sergilediği filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; ( bazılarına biraz uzun da gelmiş olan ) karşımızdakinin , aralarında ( en başarılıları olarak bilinen ) birer Academy ödüllü ( 144 dakikalık ) “Tora !
Tora !
Tora ! ” ( 1970 ) ve ( 184 dakikalık ) “Pearl Harbor” un da ( 2001 ) bulunduğu dönem filmlerinin “eğlenceli bir kolajı” gibi durduğunu söyleyerek başlayabiliriz …
Hatta bu iki filme yine isim vererek , İstihbarat görevlisi Edwin Layton ( Patrick Wilson ) karakteri üzerinden , ( Japon değil ama Alman ) Enigma şifrelerinin çözümünün anahtar konumda yer aldığı yine 1 Academy ödüllü “The Imitation Game” i de ( 2014 ) ekleyebiliriz …
Aslında sıralamaya kalksak benzer konulu daha pek çok film bulup adını buraya yazabiliriz …
Ancak hiç gereği yok diyoruz …
Yani II. Dünya Savaşı konulu filmlerden hoşlananlar için “Midway” , hiç de yabana atılır cinsten bir film değil …
Keza filmin , Patrick Wilson , Woody Harrelson , Luke Evans , Luke Kleintank , Dennis Quaid , Aaron Eckhart , Etsushi Toyokawa ve Tadanobu Asano gibi isimlerden oluşan oyuncu kadrosu da oldukça zengin ve gösterişli …
Fakat ne olmuş nasıl olmuşsa bu film kendini , bizimde çoğunu yakından takip ettiğimiz ( Amerikalı ve İngiliz ) sinema eleştirmenlerine beğendirememiş …
Doğrusunu isterseniz ( bizim gibi detaylı yorumlar döşenen ) bu insanların yazdıklarını biraz dikkatlice okuyunca , yaptıkları eleştiri ve verdikleri düşük puanlar da çok da haksız olmadıklarını görüyorsunuz …
Zira işler böyle devam ederse , örneğin bu filmde : i .
Gemilerdeki uçaksavar bataryalarının , kendilerine hava saldırısı düzenleyen uçaklara ateş ettikleri sahnelerdeki gibi “yeşil perde” , ii .
Ve düşen uçak , yanan gemi vs. benzeri görsellerde de yoğun “CGI” kullanımına başlanılacak …
Ki , bu durumda da yönetmenler , kiralanacak boş bir depoda , önce kuru filmi çekecek , ardından da post – prodüksiyonda bu filme masa başındaki ekibi ile birlikte istediği biçimi verecek ve ne yazık ki , bunlar da bize , “gösterişli” sinema filmleri olarak pazarlanacak …
E tabii , nihayetinde de piyasayı , filmin karakterlerinin duyguların ön planda yer aldığı “Apocalypse Now” ( 1979 ) , “Full Metal Jacket” ( 1987 ) ve “Saving Private Ryan” ( 1998 ) gibi ruhu da olan “organik” sinema filmlerinin yerine , görselliğin ana belirleyici olduğu bilgisayar oyunlarını andıran ( dört tarafı kapalı daracık bir kafeste GDO’lu ürünlerle beslenmiş tavuk benzeri ) bu türden “hormonlu” ve lezzetsiz filmler ele geçirmiş olacak …
Elbette , isteyen beğenebilir …
İtirazımız yok …
Ancak biz almayalım …
Belki biraz tarzımızın dışında olacak ama tek bir “spoiler vermeden” buraya kadar yazdıklarımızın tamamı , zımnen de olsa ikisini de içerdiği için filme ilişkin hem ilk tespitimiz hem de ilk önerimiz olsun …
Ayrımı gönlünüze göre siz kendiniz yaparsınız …
Sonuç olarak , kendi değerlendirme sistemimiz içinde “Olmamış” kategorisine dâhil ederek puan olarak da “1,5’u az 2’yi de çok” bulmamıza rağmen 2 vermeyi uygun gördüğümüz bu film için önerimiz de “siz bilirsiniz” şeklinde olacak … “Olsun , ben yine de bir takılırım” diyenlere de keyifli seyirler …
