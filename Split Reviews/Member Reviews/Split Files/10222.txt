Jennifer Kent isminde bir yönetmen duymamıştık .
İlk uzun metrajlı filminde oldukça zor bir tercih yaparak korku - gerilim türünde bir örnek sunuyor seyircilere .
Yılın sürprizlerinden biri .
Başarısını " korkutuculuğundan " değil , geriliminden , hatta psikolojik - geriliminden ve dram tarafının ağır basmasından alıyor .
Muhteşem oyunculuklar filme çok şey katıyor bir de .
Son dönemde izlediğim en kusursuz performanslardan birini sergilemiş Essie Davis .
Çocuk oyuncu Noah Wiseman , eğer sektörde kalırsa ileride kendisinden söz ettirir gibi duruyor , kesinlikle muhteşem .
Zor bir hayatı paylaşıyor anne ve oğul .
Bazen birbirlerinin en büyük destekçileri , bazen ise işler çekilmez hale geliyor iki taraf için de .
Bir aile dramını eksiksiz biçimde yedirmeyi başarmış gerilimin içine yönetmen Kent .
Ana hikayede korku unsurları da ilerlemeye devam ediyor bu arada .
Çekim teknikleri ile , kamera açılarıyla , kurgusuyla , türe yeni bir soluk getirmeyi başarmış , bunu daha ilk beş dakikanın ardından fark etmek mümkün .
Türün ihtiyacı olan unsurlar bunlar .
Konsantre olabilirseniz eğer , sizi de filmin içine çekip özellikle bazı sahnelerde etkilemeyi başarıyor .
O kadar ıvır zıvır film içinde şöyle sağlam bir şeyler arayanlara önerilir .
