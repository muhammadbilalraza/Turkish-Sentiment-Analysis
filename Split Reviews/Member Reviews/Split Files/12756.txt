Baby Driver , Thor : Ragnarok veya Star Wars VI gibi filmleri es geçin , bu yılın en çok beklediğim filmi açık ara The Emoji Movie'ydi .
Böyle yaratıcı bir fikir ve seslendirme kadrosundan ortaya nasıl bir iş çıkacağını merak ediyordum .
Ve çıkan sonuç beni hayal kırıklığına uğratmadı .
Çünkü The Emoji Movie , bu yıl izlediğim en iyi animasyon filmi bence .
Böyle bir şey dememi beklemiyorsunuz , değil mi ?
Filmi izleseniz de , izlemeseniz de The Emoji Movie'nin kötü bir film olabileceğini rahatlıkla tahmin edebilirsiniz .
Nasıl mı ?
Bu yılın en kötü eleştirilen filmi olması bir yana , bu film emojiler hakkında .
Emojiler !
Vay be , Sony nihayet olabilecek en gereksiz filmi çekmeyi başardı .
Çünkü herkes emojiler hakkında yapılmış bir film görmek istiyordu , değil mi ?
" Okulda kız sorunu yaşayan Alex'in telefonunda yaşayan emojilerin dünyasında geçiyor hikayemiz . Filmin ana karakteri Gene , aslında "
Meh " emojisi olması gerekirken birden fazla duygu gösterdiği için kaçak durumuna düşer . Bu esnada da "
El " emojisi olan Çakbeşlik ve hacker olan bir emoji "
Jailbreak " ile tanışan Gene , kendisini düzeltmek için birlikte telefondaki uygulamalar arasında bir yolculuğa çıkarlar . Bu esnada da telefonda sorunlar yaşandığı için Alex , telefonunu yeniden başlatmayı düşünüyordur . Ve Gene de bunu engellemeye çalışır . "
Öncelikle bu filmin üzerine fazla gitmek istemiyorum çünkü The Emoji Movie'yi izlemeden önce içimde ufacık da olsa bir beklenti vardı .
Çünkü arada sırada The Lego Movie gibi sadece bir reklamdan ibaretmiş gibi görünen filmlerin harika olduğuna tanık oldum .
Bu yüzden bu filmin de beni o açıdan şaşırtabileceğini düşünüyordum .
Öncelikle film hakkında söyleyebileceğim 2 iyi şey var .
Seslendirme kadrosu başarılıydı ve The Emoji Movie'nin 50 milyon gibi ufak bir bütçeye sahip olup ve tüm zamanların en hızlı hazırlanan animasyonu olduğunu düşünürsek , animasyonun kalitesi oldukça başarılıydı .
Tüm karakterler renkliydi ve görünüşleri capcanlıydı .
Ama bunların dışında filmdeki hemen hemen her şey çok kötüydü .
Kısa bir süre önce Sevimli Emojiler adlı bir animasyon için yazdığım yazıyı okumuş muydunuz ?
O yazımda The Emoji Movie'nin asla o film kadar kötü olamayacağını ve arasında çok fazla benzerlik olduğunu yazmıştım ( mesela ana karakterin adı Alex ) .
Ve haklıymışım !
The Emoji Movie , Sevimli Emojiler filmi kadar kötü değildi !
Yine de bu şey The Emoji Movie'yi iyi yapmıyor ama .
Sıra kötü yanlara geldi .
Her ne kadar karakterlerin görünüşleri renkli ve capcanlı olsa da herkesin kişilikleri çok sıkıcıydı ve fazlasıyla klişeydi .
Mesela Gene'in ebeveynleri film boyunca monoton bir şekilde konuşuyorlar ve karakterlerinin hiç ilgi çekici bir yanı yoktu .
Üstelik filmin büyük bir kısmı da onlara adanmış .
Hele bir de şakalara gelecek olursak , filmdeki hiçbir şakaya gülmedim .
Sırf açılış sahnesinde 5 tane kaka şakası vardı .
Filmin geri kalanını siz düşünün artık .
Bu filmdeki şaka düzeyi o kadar düşüktü ki , The Emoji Movie'nin sadece 4 yaşından küçük olan ve konuşamayan çocuklar için yapıldığını düşünüyorum .
Şimdi ne düşündüğünüzü anlıyorum .
" Alt tarafı bir çocuk filmi , bu kadar büyütecek ne var ? " diyorsunuz .
Tıpkı Sevimli Emojiler yazımdaki gibi , The Emoji Movie'ye de çocukların gözünden bakmaya çalışacağım .
Sinema salonunda bir tek ben , 2 ebeveyn ve 2 çocuk vardı .
İlk yarının sonlarına doğu önümde oturan 2 çocuk da sesli bir şekilde " Filmden sıkıldım , artık gitsek olmaz mı ? diye birkaç kere bağırdı . Ve ikinci yarıda ise çocukların ikisi de koltuklarından kalkıp salonun etrafında öylece koşturmaya başladılar . Benim önümden geçtiler , perdede sıçradılar . İkinci yarının neredeyse tamamı böyle geçti . En sonunda ebeveynlerden birisi "
Artık sakinleşin biraz , bakın abi film izliyor " diye onları sakinleştirdi Bu çok iyi oldu çünkü The Emoji Movie film deneyimimin bölünmesini gerçekten istemiyordum . Şaka şaka , The Emoji Movie o kadar gereksizdi ki , bir süreden sonra filmden kopup gerçekten hayatı sorgulamaya ve neden bu filmin var olduğunu düşünmeye başladım . Son olarak şu ürün yerleştirmelerden de konuşalım . Film boyunca başroldeki 3 emoji , Alex'in telefonundaki uygulamaları geziyor . Candy Crush'da bir el oynuyorlar , YouTube'da PPAP izliyorlar ( ciddiyim ) ve Just Dance uygulaması ile kendine olan güvenlerini arttırıyorlar . Hikayenin en önemli kısımlarından birisi ise ana karakterlerimizin Dropbox'a ulaşması gerektiği ! Dropbox ! Kusura bakmayın ama bir süreden sonra bu reklamlar iyice itici olmaya başladı . Kısacası The Emoji Movie , şu ana kadar yapılmış en kötü film değil . Hatta bu yıl gördüğüm en kötü animasyon filmi bile değil ( Sevimli Emojiler filmini geçmesi biraz zor ) . Sadece amaçsız . Filmin hikayesi önceden bin defa izlediğimiz hikayenin aynısı , karakterler , durumlar ve hatta filmin finali bile şu ana kadarki bütün animasyon filmlerinde geçen sahnelerden bir farkı yok . Filmin içine konulmuş yaratıcı fikirler ve harika animasyon ise ortaya çıkan sonucu daha kötü yapıyor . Çünkü ortaya bir emeğin koyulduğunu görebiliyorsunuz . İşin can sıkıcı tarafı ise bütün bu emeklerin emojiler hakkında olan bir film için yapılmış olması . The Emoji Movie'yi yetişkinlerin veya çocukların izlemesini tavsiye etmiyorum . Her şeyiyle rezalet olduğu için değil , içinde komik olan hiçbir şeyin olmadığı , aşırı sıkıcı olduğu , tonlarca ürün yerleştirme içerdiği ve klişe konusundan dolayı önermiyorum . Dediğim gibi , bu filmin var olması için hiçbir neden yok . Sadece es geçin yeter . FİLMİN İYİ YANLARI : + Başarılı animasyon . + Yaratıcı fikirler . FİLMİN KÖTÜ YANLARI : - . emojiler hakkında olan bir film için harcanmış .
- Klişe karakterler , klişe durumlar ve klişe bir final .
- Amaçsız olması .
- Komik olmayan şakalar , çocukların sıkılacağı sahneler .
TOPLAM PUAN : 1.4 / 10
