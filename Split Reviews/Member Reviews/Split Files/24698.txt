" Soğuk Savaş " yılları 20. yüzyılın , yansımaları hala günümüzde de devam eden , gelecekte de edecek olan önemli dönemlerinden biridir .
Amerika - Rusya özelinde değerlendirilen bu dönem , toplumsal etkilerinin yanında , sinema , edebiyat başta olmak üzere sanatın her alanında da etkisini göstermiştir .
Sinemasal anlamda baktığımızda , James Bond serisinin çok büyük bir kısmıyla birlikte , pek çok aksiyon - ajanlık filmi temelini bu Amerika - Rusya kapışmasına oturtur .
Bu filmlerin hemen hepsinde hem Amerika , hem de Rusya belli kalıplara oturtulmuş , sarsılmaz bazı karakteristiklerle bezenmiştir .
Bu durum 1950'lerden 2014'lere değin çekilen tüm filmlerde aynıdır .
Jack Ryan , bu pek çok kez yediğimiz yemeğin , yine aynı tarif ile masamıza sunulmasından başka bir şey değil aslında .
Ancak kendisini izletiyor .
Sürükleyici .
Hele bir de bir CIA ajanının Moskova'ya gitmesi ve orada Ruslarla kapışması varsa , tadından yenmez hale geliyor !
Vakit geçirmelik .
Jack Ryan karakteri daha önce Ben Affleck , Harrison Ford , Alec Baldwin tarafından canlandırılmıştı .
Chris Pine da role yakışmış .
