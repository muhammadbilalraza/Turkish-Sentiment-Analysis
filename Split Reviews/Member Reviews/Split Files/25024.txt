( . ) Frank Miller'ın , Robert Rodriguez ile birlikte aynı adlı meşhur neo - noir tarzı çizgi romanından perdeye aktardığı Sin City , kendi türünün içinde eşine rastlanmayan bir örnek olarak kısa sürede kült filmler arasına girmişti .
Dokuz yıl sonra gelen devam filminde de , tekrar koltuğa oturan şapka fetişisti yönetmen ikilisi herhangi bir yeniliğe gitmeden ilkinin desteğiyle ayakta durabilecek bir iş çıkarmayı seçiyorlar .
Neyse ki ilk filmin tadını büyük ölçüde vermeyi başarıyorlar .
Adeta çizgi roman karelerini canlandırırmışçasına yarattıkları enfes görsellik ve renk oyunları yine filmin estetik açıdan en büyük dayanağı oluyor .
Lakin bazı eksikler de yok değil , mesela hikaye anlatış biçimi ve olaylar neredeyse birebir şekilde taşındığı için bazı sahnelerin aşırı benzerliği biraz göze batabiliyor .
Ama en nihayetinde seriyi sevenleri , yine de gayet tatmin edici bir devam filmi bekliyor .
