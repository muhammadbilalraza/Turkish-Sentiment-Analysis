John Wick , beklediğim bir aksiyon filmi değildi .
Çünkü fragmanı ve konusundan anlaşılacağı gibi de basit bir intikam öyküsüydü .
Ama film hakkındaki yüksek puanlar ve olumlu eleştiriler , beklentimi arttırmama sebep oldu .
Bu filmi de büyük bir beklentiyle ama işin özünde de basit bir film olduğunu bilerek izledim .
İyi ki de öyle izlemişim çünkü film oldukça basit bir film .
Yani senaryo çoğu yerde tahmin edilebilir bir şekilde .
Ama bu filmin çok kötü olduğu anlamına gelmiyor .
Nasıl gelmiyor peki ?
İşte film keskin virajını burada alıyor .
Böylece aklımızda kötü değil , eğlenceli bir deneyim olarak kalmayı başarıyor .
Filmin konusu kabaca şöyle : " Karabasan " lakaplı John Wick'in karısı ölür ve karısının son hediyesi olan köpek Daisy ile kısa sürede güzel bir arkadaşlık kurar .
Fakat birileri Daisy'i öldürür ve John Wick intikam yemini eder .
" Filmin konusu böyle ve izlenilecek bir yanı yokmuş gibi geliyor , değil mi ? Yani aslında evet de filmde bundan fazlası var . Öncelikle John Wick'in karısının ve köpeğinin ölümü oldukça dramatik işlenmiş , oldu bittiye getirilmemiş . Bu yüzden Wick ile biraz bile olsa duygusal bir bağ kurabiliyorsunuz . Filmin ilk artısı bu . Başka bir artısı ise aksiyonun tatmin edici bir şekilde olup başarılı bir şekilde işlenmesi . Filmde sürekli John Wick'i adamların beyninden vurarak ( ya da headshot diyebiliriz ) izliyoruz . Hatta bir süre sonra teşvik bile edebiliyoruz . Filmi izlenilebilir kılan başka bir etken de bu . Bu arada filmi başlangıcına göre de yargılamayın . İlk 15 dakika oldukça sakin ve normal bir şekilde geçiyor , birdenbire film ters köşe yapıp tam gaz aksiyon yönünde ilerliyor . Hatta aksiyon olurken bazen araya minik komedi unsurları da serpiştiriliyor . Gece kulübüne bornozu ile dalan adamın koşuşu buna iyi bir örnek . Bu arada filmi izlerken aslında buna benzer filmleri son zamanda aklıma gelmedi değil . The Equalizer ( Adalet ) buna bir örnek mesela . Ama John Wick , onlardan biraz daha farklı . Bu sefer ana karaktere daha çok odaklanılmış . Bu da büyük bir fark yaratmış işte . Neticeye gelelim , John Wick her haliyle klişe bir film . Ama bazı artı yönleri filmde epey bir olumlu yönde etki ederek başarılı bir izlenim yaratıyor . Vakit geçirmek için güzel bir seçim olur bence . İzlenebilir . İyi seyirler . Not : Keanu Reeves'i de epeydir yeni bir filmde görmemiştim . Bu bile filmi izlemek için iyi bir neden olabilir . İyi bir oyunculuk çıkarmış Reeves .
