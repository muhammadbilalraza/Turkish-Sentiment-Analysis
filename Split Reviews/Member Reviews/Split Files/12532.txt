Film ayrılma noktasına gelmiş bir çiftin , boşanma davaları ile başlıyor .
Bu filmde kilit nokta bence alzheimer hastası olan baba .
Şöyle bir baktığınızda baba ailenin birlikte İrandan gidememesinin önünde bir engel oluyor .
Bunu takiben tutulan bakıcının başrol oyuncusu ile yaşadığı bir polemik ve daha sonrasında büyüyen ve bambaşka bir hal alan olaylar zinciri .
Çıkış noktasına bakıldığında ufak ama sonrasında oluşan ve bir çığ gibi büyüyen bir olay .
Ben bu filmde iki net mesaj gördüm .
Birincisi ve en önemlisi bir davada haklı olduğunu düşünüyorsan o işin peşini bırakmayacaksın arkadaş .
Her ne olursa olsun , adalet bir gün yerini bulacaktır .
İkincisi ise İranın sosyo - politik yapısıyla da ilgili olan kadın erkek ilişkisi .
Dindar bir kadın sırf kocasından korktuğu için , onun yapacaklarından korktuğu için iftiraya kadar gidebilecek , sonrasında büyük sorunlar açacak yalanlar söyleyebiliyor .
Burada aslında o bakıcı kadının eşinden gizli işler çevirmesi bütün olay .
Hepsi bu aslında .
Diğer aileye geldiğimiz de ise burada da baba - kız arasında bir güven oluşturmaya çalışan babanın nasıl davranması gerektiğini görüyoruz .
Kızına o güveni verebilmiş bir baba onun vereceği kararlar ile her türlü onu özgür bırakıyor .
Ve bu da çocukta bir özgüven oluşturuyor .
Film biraz ağır tempoda geçen bir film .
Ama o atmosferi ve aile içi dramı size gayet güzel hissetiriyor .
Sanki yaşanmış bir olayı kameraya almışlar gibi gerçekçi oyunculukları ile sizleri olayın içine çekiyor .
Bilenler bilir " Jagten " filminde Onur savaşı türkçesi , bir iftira üzerine adamın hayatının ne şekilde değiştiği nasıl bir hal aldığı enfes bir şekilde anlatılmıştı .
Bu film konu olarak bundan ibaret olmasa da içerisinde buna benzer bir hikayede barındıran bir film .
Imdb puanı her ne kadar abartılsa da güzel bir film .
Bunun gibi kaliteli filmler yok mu var .
Aslında biraz abartılı bir puan .
Hele ki filmin finalindeki o sönüklüğe rağmen .
Ben finali çok başarısız buldum .
Bu kadar enfes bir filme daha vurucu bir final yakışırdı .
İyi seyirler .
7.5 / 10
