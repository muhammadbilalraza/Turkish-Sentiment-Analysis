Bu yılki Oscar ödüllerinde En İyi Yabancı Film ödülünü A Fantastic Woman kazandı .
Şahsen , adaylar arasında The Square veya Loveless'ın kazanmasını daha fazla istesem de , A Fantastic Woman'ın oldukça iyi ve farklı bir film olduğunu da inkar edemem .
Bu film , erkek arkadaşını kaybeden bir trans kadının bu olaydan sonra sevgilisinin ailesinden gördüğü dışlamayı ve topluma ayak uydurmaya çalışmasını anlatıyor kısaca .
Trans bir karakteri canlandırmak için filmde gerçekten de trans bir oyuncunun başrol oynuyor oluşu , A Fantastic Woman'ı daha çarpıcı bir hale getirmiş .
Daniela Vega'nın bu filmdeki cesur performansı gerçekten de görülmeyi hak ediyor .
Ayrıca Sebastian Lelio'nun yönetmenliği de çok başarılıydı ve rengarenk sinematografi ise göz kamaştırıyordu .
Şahsen , filmde geçen bazı metaforların seyircinin gözüne biraz fazla sokulması ve hikayenin bazen bilindik durumlar üzerinden ilerlemesi sonucu zayıflatsa da , genel anlamda film amacına ulaşmayı başarıyor .
Eşsiz bir bakış açısından hikayesini anlatan A Fantastic Woman , kusursuz olmasa da , kesinlikle görülmeye değer .
Puanım : 7.3 / 10
