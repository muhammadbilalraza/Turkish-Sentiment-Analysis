Evet yıllardır insanların aklına bir şekilde öyküsü ve kurgusu ile kazınan eserleri yeni bir şeyler deneyeceğim diye berbat edilmesini çok kez gördük ama bu kadar özünden uzak ve alakasız bir eseri her zaman göremezseniz .
Herhangi bir öykünün kahramanını veya bilinen bir kişiliği beyaz perdeye yansıtırken özünden çok kopmadan hem sadık takipçilerini hemde standart izleyiciyi hesaba katılmalıdır .
Ama son 10 yıldır bunlar hiç göz önüne alınmadan bilgisayar teknolojilerinin de gelişmesi ile bol görsel efektli , genellikle de çocuk izleyiciyi hedef alan bir kaç örümcek adam ya da kaptan Amerika oyuncağı satacağım diye yapılan gelişi güzel filmler hem bu çizgi roman takipçisi kesimi hemde standart izleyiciyi pek tatmin edemez oldu .
En azından benim etrafımdan ve internetten gözlemlediğim yorumlar bu şekilde .
Bu filmde ise zaten bu durum çok açık ve net bir şekilde gözükmekte .
Kahramanımız örümcek adam ( Pardon çocuk ) ve onun ergen döneminden yetişkinliğe doğru attığı ilk doğru adımları izliyoruz .
Ama tam bir lise filmi kıvamında ilerleyen konuda örümcek adam ile alakalı görebileceğiniz tek şey kostümünü giydiğinde etrafa fırlattığı örümcek ağlarından fazlası değil .
Çünkü kostümü bile Tony Stark abisi tarafından elden geçirilmiş ve de teknolojik bir zırha dönüştürülmüş resmen .
Bir nevi demir olmayan İronman zırhı gibi bir çok özelliği var .
Bu bir kere örümcek adam karakteri üzerinde çok iğreti durmuş .
Tom Holland'ın oynadığı karaktere çok oturmaması nedeniyle midir yoksa daha ergen bir örümcek çocuk profili çizilen bir karakter olması nedeniyle midir bilemediğim bir olmamışlık hissi hakim filmde .
Düşman olarak seçilen Vulture karakterini canlandıran Michael Keaton rolünün hakkını her türlü verirken yine de karaktere çizilen rol nedeniyle sönük kalmaktan kurtulamıyor .
Filmin geri kalanında ise aksiyonu son dakikalara sığdırılmış bolca lise hayatı konulu hani içinde örümcek adam olmasa baya baya üçüncü sınıf bir gençlik filmi diyebileceğimiz bir yapım olmuş .
Ne klasik düşmanlarından bir ses çıkan , ne Peter Parker karakterinin içi dolu halini görebildiğimiz , Ne yan karakterlerin orijinalinin yanından geçen hiç bir sahnesi yok yapımın .
Sanki film Marvel'in bir sonraki büyük filmi için örümcek adamın arka plandaki hikayesini doldurmak ve Tony Stark ile olan ilişkisini daha anlaşılır bir hale getirmek için öylesine çekilmiş bi film gibi .
Kısacası oturup izlediğinizde size örümcek adamla ilgili çok fazla bir şey sunmayan ama eğlenceli , görsel efektleri yerinde çıtır çerez kıvamında bir ergen örümcek çocuk filmi olmuş .
İzlemek isteyenlerin çok fazla beklenti içine girmesine ve sinemada izleyemeyenler çok fazla üzülmesine de gerek yok .
Ama 15-16 yaş aralığında ki arkadaşların çok hoşuna gidebileceğini düşündüğüm bir film olmuş .
Benim puanım 5 / 3.
