Senaryosunu , Evan Spiliotopoulos , Joe Shrapnel ve Anna Waterhouse'ın yazıdığı ve Robert Schwentke'nin de yönetmen koltuğunda oturduğu “Snake Eyes : G. I. Joe Origins” , ana karakterleri Larry Hama tarafından yaratılan Hasbro'nun " G. I. Joe " serisinin üçüncü devam filmi olarak çıkıyor karşımıza .
88 milyon dolarlık bir bütçeye sahip olan bu aksiyon filminde , dibine vurularak kullanılan " görsel efekt " ve " yeşil perde " teknolojilerinin yanı sıra özellikle de , ( aralarında Snake'i canlandıran Henry Golding'in dublörü olarak Mustafa Bulut'un da yer aldığı ) tehlikeli dövüş ile motosiklet ve araç kullanımı sahnelerinde , " dublör oyuncuların " performanslarına da başvurulduğunu görüyoruz .
Gelin isterseniz , Japonya Osaka'daki 15. yüzyıldan kalma Kishiwada Kalesinin , Arashikage klanının merkezi mekanı olarak kullanılarak çekilen filmimize biraz daha yakından bakalım .
Hikaye bu ya : 20 yıl önce Washington'da , her seferinde " hepyek " gelen bir çift hileli zar atışı sonrasında , babası ( Steven Allerick ) gözleri önünde öldürülerek ortalıkta öylesine yetim bırakılan küçük " Snake Eyes "
( Max Archibald ) , intikam ateşi ile yana kavrula büyümüş ve günümüzde de sanatını , yer altında icra eden ölümcül bir dövüş sanatları ustasına dönüşmüştür .
Bu durum onun , bir Yakuza patronu olan Kenta Takamura'nın ( Takehiro Hira ) radarına takılmasına yol açmıştır .
Kenta'nın , yalnız takılmaktan hoşlanan Snake Eyes'a ( Henry Golding ) teklifi , ekibine katılması halinde , babasının katilini bularak kendisine teslim etmesi şeklindedir .
Snake - Kenta görüşmesinden sadece dört hafta sonra : Balıkların içlerine gizlenen silahların Japonya'ya ihraç edildiği Los Angeles limanında balıkçı olarak işe başlayan Snake'ten Kenta , herkesin gözleri önünde eline silahı da tutuşturarak alenen , ihanet içinde olduğunu iddia ettiği kuzeni Tommy'i ( Andrew Koji ) öldürerek sadakatini kanıtlamasını istese de Snake , Tommy'den yana tavır koyarak Kenta'nın isteğini geri çevirir .
Böylelikle de aslında Snake , Arashikage klanının bir sonraki lideri olmak için yıllardır kendi aralarında mücadele etmekte olan Kenta ile Tommy arasında bir tercih yapmış ve Tommy ile beraber Tokyo'ya dönmek zorunda kalmıştır .
Zira Snake'in artık Los Angeles'ta barınabilmesi neredeyse imkansızdır .
Uçak yolculuğunun ardından malikanede kendilerini , kalenin güvenlik şefi Akiko ( Haruka Abe ) karşılar ve Snake , aynı zamanda Tommy'nin büyük annesi de olan klanın mevcur lideri Sen ( Eri Ishida ) ile de tanıştırılır .
Snake gibi , bir türlü ısınamadığı Amerikalı bir yabancının klanlarına katılmasını istemeyen Akiko'nun tüm itirazlarına karşın Tommy'nin niyeti , onu aralarına almaktır .
Bunun için de Snake , birbirini takip eden " üç ayrı sınavdan " geçecek olup kazanırsa klana katılacak kaybederse de ölecektir .
Kendisini sınayacak eğitmenler de , Zor Usta ( Iko Uwais ) ile Kör Usta ( Peter Mensah ) olacaklardır .
Ki , bunlardan " ilki " , dördüncü denemede de olsa geçilir .
Neyse .
Tommy'nin motosikletini ödünç alarak şehir turuna çıkan Snake'in yolu , Kenta'nın mekanına uzanır ve bizler de aralarındaki konuşmadan , Los Angeles rıhtımındaki " Tommy mizanseninin " bizzat Kenta tarafından kurgulandığını öğrenmiş oluruz .
Tokyo'da yeniden bir araya gelen ikiliden Kenta avucunda , 20 yıl öncesinden çıkıp gelen bir çift hileli zarı tutmaktadır .
Yani Kenta , Snake'in babasının katili Augustine'i ( Samuel Finzi ) bulduğunu ima etmeye çalışmaktadır .
Ancak Augustine'in kapalı tutulduğu yerin bilgisini ele geçirerek intikamını alabilmesi için Snake'in , kalan iki sınavı daha geçmesi artı , Arashikage klanının gücünün sembolü olan ve çok sıkı bir koruma altında tutulan tarihi " Güneş Mücevheri " ni çalarak silah kaçakçılığı yapan Kenta'ya getirerek teslim etmesi gerekmektedir .
Dakika 41. .
İlk bakışta her şey ; iki kişinin , oldukça sade ve kolay bir alışverişiymiş gibi görünebilir .
Halbuki geride kalan 80 dakikalık bölümde , uluslar arası bir terör örgütü olan " Kobra " nın Barones lakaplı komutanlarından Ana DeCobray ( Úrsula Corberó ) ile G. I. Joe adındaki anti - terör organizasyonun askerlerinden Binbaşı O'Hara Scarlett'ın da ( Samara Weaving ) mevzuya eklenecekli oldukça hareketli sahnelere de tanıklık edeceğiz .
Üstelik Snake'in , hakkında her şeyin karanlıkta olduğu babasının gerçek kimliği de gözler önüne serilecek , finalinde Tommy'nin yoluna Storm Shadow adıyla devam edeceği bir devam filminin müjdesinin de verildiği bu filmde .
Söz konusu bu devam filmine dair ayrıntılar için yazılar akmaya başlar başlamaz yerlerinizi terk etmemenizi ve bir kaç saniye daha beklemenizi öneririz .
Çok büyük beklentiye girmeden izleyeceklere , keyifli seyirler ,
