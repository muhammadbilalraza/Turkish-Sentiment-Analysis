Ön yargılarınızı silin ve izleyin bu filmi .
Pişman olmazsınız .
Özellikle bu türü severlere tavsiyemdirİsminin klişeliğine takılıp durulan film , orijinal psikopatlık hikâyesiyle takdiri hak edebilecek düzeyde , geriliminden kovalamacasına kadar her şeyi tadında bırakmış bir yapım .
Bahsedilen , sapkınlıktan her önüne geleni öldüren bir psikopat değil .
Tutkulu ve sahip olduklarını - kişileri - yüceltmeye , geliştirmeye çalışan ve onlara bağlı biri .
Filmdeki psikopatımızın bu yönünün üstünde pek durulmasa dahi bu onu eşsiz kılıyor .
Filmi ufak tefek mantık hataları ile yargılayamam çünkü türünün hemen hemen her örneğinde bolca hatalar varken bu filme o açıdan dil uzatmak haksızlık olur .
Başrol oyuncusu Luke Evans’ın oyunculuğuyla devleştiği de bir gerçek .
Karakterinin duygusallığını , öfkesini , intikam dürtüsünü her hattıyla çok iyi yansıtmış .
Özellikle jest ve mimikler açısından rolünün bir hayli hakkını veriyor .
Filmin can alıcı sahnesi ise Luke Evans'ın mekâna " gizli " girişi ya da bir nevi kamuflajı mı desem , spoiler vermeden tarif bile edemiyorum .
Uzun zamandır böyle etkileyici bir sahneye tanık olmamıştım .
Filmi , birkaç sahnesiyle fark yaratmış olarak değerlendiriyorum ve bu , filmi başarılı bulmaya yeter de artar bile .
Kana doyalım diyorsanız kendinize başka film arasanız iyi olur .
Eğer sağlam bir gerilim filmi istiyorsanız kaçırmayın .
7.8 / 10
