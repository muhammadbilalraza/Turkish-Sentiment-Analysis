İZLERKEN ZEVK ALACAĞINIZ BİR FİLM OLMUŞ1959 tarihinde çekilen “Ben Hur” filmi 11 dalda Oscar ödülü alarak adını sinema tarihine altın harflerle yazdırmıştı .
Son dönemde Hollywwod sektörünün çektiği senaryo sıkıntısından kaynaklı eski yapımlara yönelimler artarak ilerliyor . William Wyler ‘ ın yönetmen koltuğunda o yıllarda çekilen film Lewis Wallace’nin romanı Ben - Hur : A Tale of the Christ`in en ünlü sinema uyarlamasıdır .
Kazak yönetmen Timur Bekmambetov’ un 2016 yılında büyük cesaret örneği göstererek çektiği bu yeni versiyon ise , teknolojik donanımıyla dikkatleri üzerine çekip , oyuncu kadrosuyla bambaşka renkleri bizlere sundu .
Senaryosunu Oscarlı ’12 Yıllık Esaret’ filminin senaristleri olan John Ridleyand Keith Clarke‘ın yazdığı 2016 yapımında Jack Huston , Nazanin Boniadi , Ayelet Zurer , Morgan Freeman ve Toby Kebbell gibi birbirinden ünlü yıldızlar kamera karşısına geçti .
Tabi filmde bizden bir isim daha var ; Haluk Bilginer .
Filmin tarihçesine azıcık bakarsak eğer ; 1907 ve 1925 yıllarında sessiz film olarak yayınlanan yapıt , 2010’da mini - dizi olarak seyirci karşısına geçti .
Girşte bahsettiğimiz gibi 1959 yılında sinema filmi olarak ilk kez beyazperdeye yansıdı .
Romanda bahsi geçen isim II. Abdülhamid zamanında ABD’nin İstanbul’daki büyük elçisinin ismidir .
Roma döneminin kaotik toplum yapısından dinsel ögelerle dolu tartışma kültürüne yol alırken , özellikle Orta Doğu coğrafyasının bir yansıması olarak Osmanlı da işin içine ister istemez girmiş .
1959 yılı Ben Hur filmini izleyenler bilecektir ; Ben Hur ve Messala Kudüs’te beraber büyümüş iki sıkı dosttur .
Romalı Massala’ nın ilerleyen yıllarda Roma’ya gidip Kudüs’e Romalı bir komutan olarak dönmesiyle başlayan konuda , Yahudilerin özgürlüğünü savunan Ben Hur’dan bu özgürlük hareketine katılanların isimlerini kendisine vermesini ister .
Ben Hur doğal olarak bu teklifi kabul etmez ve iki ayrılmaz dost arasında büyük bir düşmanlık başlar .
Özellikle ABD’nin McCarthy politikalarını düşündüğümüzde , komünist tehlikenin bertaraf edilmesi için dini ögeleri yüksek konular sinemaya aktarılmıştı .
1959 yılında toplumu din ekseninde birleştirmek isteyen sinema sektörü Ben Hur filminde Yahudilik teması üzerinden Hristiyanlık propagandası yapmış , hatta Hz .
İsa’ yı Ben Hur ile birleştirerek insanların belleğine derin izler işlemişti .
Coen Kardeşler’in 2016 yılında çektiği “Yüce , Sezar” filminde o dönemki Hollywood sektörüne sistem tarafından yapılan baskılar ironi dolu görüntülerle bizlere gösterilmiş , dinin bir nevi Afyon gibi kullanılarak insanları Nasıl aptallaştırdığı kıyasıya eleştirilmişti .
O dönemin geçişinden sonra 2016 yılında yapılan Ben Hur ilk sinema denemesinden farklı olarak konuda çarpıcı farklılıklara gidiyor .
İlk filmde yer alan Hz .
İsa’nın doğuşu sahneleri bu filmde yer almıyor .
Çarmıha gerilen İsa görüntüsü dışında din propagandasının dışına çıkıldığı , konunun bu alanda ilerlemesi için mücadele edildiği ayanbeyan ortada .
İlk filmden farklı olarak Ben Hur ve Messala’nın çocukluk yıllarına gidip , aralarında nasıl bir bağ olduğunu gördüğümüz yeni yapımda , Romalıların Kudüs kuşatmasında yaralı bir genci evinde saklayan Ben Hur , gencin Romalı bir askeri öldürmesinden dolayı köle olarak cezalandırılması ile bambaşka olaylara yelken açar .
Köle olarak bir gemide kürek çeken karakter , kendisini vatanından koparılmış halde batmış bir gemide hayatta kalmak için bulur .
Kıyıya çıktığında Arap tüccarın önerisiyle at yarışlarına hazırlık yapar .
Özgürlüğü ve alacağı intikamı için tek çıkış kapısı bu yarışlardır .
Karısını , arkadaşlarını , ailesini yeniden elde etmek için hayatta kalma mücadelesi veren Ben Hur , çarpıcı olaylarla karşılaşıp , kendisinden beklendiği gibi sıradışı bir işi başaracaktır . ben - hur - jack - huston - morgan - freemanYönetmen Timur Bekmambetov’un yarattığı bu yeni film için sağlam bir senaryo diyebiliriz .
Dönemsel olarak konunun aktarılışı teknolojinin görüntü kalitesiyle harikulade birleşmiş .
Roma’nın tarihsel işlenişi ise kusursuz .
Özellikle Ben Hur’ un kürek çektiği sahneler beynimize beynimize işlenen mücadele ruhunu yansıtmış .
Ben burada yönetmenin ilk filmden bağımsız kalışını çok sevdiğimi belirtmeliyim .
Hani söylemeyecektim ama bu yargımın havada kalmaması adına yazayım ; Messala’ nın ilk filmden farklı olarak hayatta kalışı , iyi - kötü ayrımının derinleme analizinin seyirciye bırakılması yönetmenin başarısını perçinlemiş .
Judah Ben - Hur rolünde Jack Huston , Ildarin rolünde Morgan Freeman , Messala rolünde Toby Kebbell muhteşem bir üçlü olarak filmin kilit noktalarını gözler önüne seriyor .
Arap keşiş rolünde filmin ilerleyen bölümlerinde ortaya çıkan Morgan Freeman göründüğü sahneden Ben Hur’i rolündeki Jack Huston’ u adeta yeniden baştan yaratıyor .
At yarışlarına hazırlanan bölümlerde , Ben Hur’ u hayata bağlayan , adeta filmin kaderini değiştiren Ildarin rolünün filmde nirengi noktası olduğunu görüyorum .
Messala’ nın acımasız ruhunu Toby Kebbell ile başarılı şekilde buluşurken , Rodrigo Santoro’ nun Hz İsa rolü tarihsel anlamda gereksiz ayrıntı olarak kalıyor .
Zaten Ben Hur’ u bir nevi Gladyatör filmindeki Russell Crowe gibi gördüğümüz için , dinsel bir kurtarıcının varlığına ihtiyaç duymak konuyu anlamsız boyuta taşıyor .
Ben - Hur’un karısı’nın babasını canlandıran Haluk Bilginer kısa görüntüsüyle filme katkı sunup , kendisinin karakter yaratmakdaki ustalığı artık Hollywwod yapımlarına kadar uzanıyor .
Bilginer her anlamda mükemmel bir oyuncu !
İlk filmden bağımsız olarak Ben Hur iki buçuk saat kadar sürerken , konunun bir saat kadar kısaltılması senaryonun gücünü arttırmış .
Teknolojik görüntü kalitesinin güçlü yapısıyla film , 5 yıldız üzerinden 4 yıldızı anasının ak sütü gibi hak ediyor .
