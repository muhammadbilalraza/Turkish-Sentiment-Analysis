Bazı filmlere sinemasal açıdan bakışın yanında , konu ettiği tarihi olay / kişilikler üzerinden sosyal , siyasal , toplumsal bakışı da eklememek mümkün değil .
" Kursk " da böyle bir film .
Yalnızca bir felaket filmi değil .
Gerçek bir olaya dayanıyor .
Ne yazık ki diğer tüm benzerleri gibi bu da çok sarsıcı bir trajedi .
Üstelik son derece yakın sayılabilecek bir tarihte gerçekleşmiş .
Filmde anlatılanların ne derece gerçekleri yansıttığını tabii ki bilmiyorum .
Bu nedenle çok fazla siyasi yoruma girmek de istemiyorum .
Oyuncu kadrosu ciddi anlamda üst düzey .
Kimi yardımcı rollerde de olsa adeta bir Avrupa aktör seçkisi olmuş .
Tabii ki Rusların alışıldık aksanları ile birlikte İngilizce konuşması oldukça kulak tırmalıyor .
Fakat ne yazık ki bu yeni bir şey değil ve bir süre sonra alışmak zorunda kalıyorsunuz .
Yaşanan felaketin trajedisi yanında , sonrasında yaşananların vahametini hissettirmeyi başarıyor film .
Senaryo çok güçlü denemez .
Senenin izlenebilir filmlerinden .
