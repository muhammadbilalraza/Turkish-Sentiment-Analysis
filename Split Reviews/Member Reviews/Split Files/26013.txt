Kısa ancak etkileyici , vurucu bir Dardenne Kardeşler filmi .
Öyle vurucu dediysek , çok gürültülü , çok şiddetli , ortalığı toz duman eden bir vuruculuk değil bu .
Daha çok boğaza düğüm atan cinsten .
Hayatın içinden , sonuna kadar gerçek izlediklerimiz .
Filme kabaca üç pencereden bakılabilir .
Tabii ki ilki her şeyin merkezindeki Cyril .
15 yaşında bir Belçikalı olan Doret'nin yerinde performansı , kırmızı tişörtü ve bisikleti ile uzun süre zihnimizde yer edecek .
Sonrasında Samantha var .
Kuaför oluşu dışında hayatına dair hiçbir şey bilmediğimiz , ama onu tanıdıktan sonra gerisini sorgulamaya gerek görmediğimiz , güçlü , melek gibi bir kadın .
Onun motivasyonları ve analizinin de filmi anlamak , hissedebilmek adına kapsamlı bir şekilde ele alınması gerektiği inancındayım .
Çünkü film boyunca ne oluyorsa , muhakkak bir şekilde Samantha'nın etkisi de oluyor , doğrudan veya dolaylı .
Son olarak bir de baba figürü var .
Filmin başından biri ismi geçen , aranan , sonra bulunan , veya bulunduğu zannedilen bir figür bu .
Aynı şekilde onu da çok az tanıyoruz .
Zaten bir düşününce biz kimseyi tanımıyoruz filmde .
Onların hakkında en ufak bir bilgimiz yok .
Karakterleri yalnızca bu olay örgüsü içinde tanıklık ettiğimiz kadar çözümleyebiliyoruz .
Bu olumsuz anlamda değil , olumlu anlamda yansıyor akışa .
Son beş dakikasını gözünüzü kırpmadan , hatta nefes dahi almadan izliyorsunuz .
Yüksek kalite bir Avrupa filmi .
