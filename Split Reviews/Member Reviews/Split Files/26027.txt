“A Perfect Day” , senaryosunu da , yazar olmanın yanı sıra 19 yılından bu yana merkezi Cenevre’de bulunan “Sınır Tanımayan Doktorlar ( Doctors Without Borders / Médecins Sans Frontières - MSF ) ” organizasyonunda doktor olarak da çalışmakta olan Paula Farias’ın “Dejarse Llover” ( 2005 ) isimli romanından uyarlayarak yazan Fernando León de Aranoa’nın yönetmen koltuğunda oturduğu bir savaş draması …
Yani bu da demek oluyor ki , filmde anlatılanlar aslında Farias’ın , MSF doktoru olarak , gerçek olaylara dayanarak yaptığı “gözlem” ve “birikimlerine” dayanıyor …
Çekimleri , İspanya’nın güneyindeki Granada ’da 10 haftalık bir sürede tamamlanan filmin , Benicio Del Toro , Tim Robbins , Olga Kurylenko ve Mélanie Thierry gibi uluslararası isimlerden oluşan “kare ası” oldukça renkli ve sağlam …
Elbette Bosnalı Damir ve Nikola karakterlerini canlandıran Fedja Stukan ile Eldar Residovic’de yeterince iyi iş çıkartmışlar …
Usta yönetmen Fernando León de Aranoa’yı da “Los lunes al sol” ( 2002 ) dan bu yana yıllardır tanıyoruz zaten …
E haliyle bütün bu artılar bir araya gelince de …
Amerika tarafından sürekli dürtüklenen ve onun diğer emperyalist ortaklarınca da desteklenerek , neredeyse de 10 yıl süreyle devam ettirilen Yugoslavya iç savaşının : Adını dahi bilmediğimiz Balkanlardaki bir bölgesindeki üç su kuyusundan birisinin içine atılan bir insan cesedinin oradan çıkartılması esnasında yaşanan önce fiziki “imkânsızlık” ve ardından da gelen “bürokratik engellemelerin” , doğa tarafından nasıl bertaraf edildiğinin “trajikomik” bir dille anlatıldığı , kimi zaman “eğlendiren” kimi zaman da “düşündüren” bir film çıkmış ortaya …
Tabii filmde sadece bu , “kuyudan ceset çıkartma” olayı yok …
Mambrú ( Benicio Del Toro ) ile Katya ( Olga Kurylenko ) arasındaki “aşk – meşk” ilişkisine de değinildiği gibi ineklerine çobanlık yapan yaşlı bir kadın aracılığı ile de kara mayınlarından kurtulmanın “komik” ama “ilginç” yolları da gösterilmiş …
Fakat ne yazık ki , savaşların neden olduğu “yokluğu” , fahiş ürün fiyatları ile kendi lehlerine değerlendirmeye çalışan “fırsatçılara” bu filmde de yer verildiği gibi bir gün önce aynı mahalledeki bitişik evlerde barış içinde yaşayan farklı kimlikteki insanların , yaratılan kışkırtmaların da etkisiyle , ertesi gün birbirlerinin gözlerini nasıl oydukları da resmedilmiş …
Keyifli seyirler ,
