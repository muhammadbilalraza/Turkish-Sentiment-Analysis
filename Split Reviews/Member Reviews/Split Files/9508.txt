Senenin önemli komedi filmlerinden biri olarak görülüyordu .
Diaz ve Segel'li kadrosu beklentileri yükseltmeye yetiyordu zaten .
Ancak gösterime girip de seyirciyle buluşmasının ardından , çok yüksek seviyede olmasa da , genel anlamda bir hayal kırıklığı yarattığını söyleyebiliriz .
Tahmin edilebileceği üzere filmin espri anlayışı tamamen " bel altı " .
Buna hazırlıklı olmak lazım , zira özellikle ülkemiz seyircisi bazen bunları göz önüne almadan filmlere başlayıp , sonrasında çok büyük ve ağır laflar ile eleştirilerde bulunabiliyor , çok şahit oldum .
Çok klişe bir yorum olacak belki ama , film boyunca yer yer gülümsüyor , ancak hiç kahkaha atmıyorsunuz .
Dediğim gibi gülümseme de " yer yer " zaten , yani genel olarak tepkisiz bir şekilde takip ediyorsunuz , bir dram izlercesine adeta .
Klasik bir izle - geç örneği .
Patlamış mısır eşliğinde boş vakit geçirmelik .
Bu tarzın iyiden iyiye alışkanlık haline getirdiği bir şey var ki , o da tüm bu bel altı espriler kuşağında , bir de sosyal mesajlar vermeye çalışıp ailenin , arkadaşlığın önemi gibi konulara da değinmesi .
Bu çabasında başarıyı yakalayan ve hem komediyi hem de bu gibi söylemleri aynı potada eritmeyi becerebilen filmler de var tabii ki .
Ancak bu pek öyle bir film değil .
