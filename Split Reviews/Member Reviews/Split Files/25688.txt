Bir filmle ilgili , hele bir ilk filmle ilgili , eleştiride bulunurken hesaba katmamız gereken en önemli noktalardan biri , o filmin ne tür şartlar altında çekildiğini dikkate almaktır diyebiliriz .
Filmin daha yazım aşamasında hayaller büyüktür , ilk sahneler çekilmeye başlandığında gerçeklik kendini göstermeye başlar , ilerleyen dönemde düşlerinizi elinizdeki malzemeyle uzlaştırmaya çalışırken ruhsal sağlığınızın iyiden iyiye bozulduğunu hissedersiniz , en sonunda ise gerçekliğin tokadı suratınızda patlar .
Sizinle tümüyle farklı dünyadan kişilere yaptıklarınızı kabul ettirmeye çalışırsınız , tüm finansal güçler onların elindedir , sonunda gemiden ayrılıp teknenizle sığ sularda gezinmekten başka bir çare kalmaz elinizde .
Her ne kadar gözden kaçırılsa da , 10. Köy filminde tüm bu zorluklara karşın büyük bir özveriyle geleneğin dayattığı birtakım kalıplara karşı durulduğunu görüyoruz .
Günümüzde büyükşehirlerde yüksek öğrenim görmüş kişilerin dahi tabu saydığı - kadınların birbirleriyle özgürce arkadaşlık kurup içki içmesi , açıkça istediği erkeği ayartan bir kadının köy halkı tarafından kabul görüyor olması , vb. - olgular , kuşkusuz ki filmin duruşunu belli eden etkenler .
Olanaksızlıklardan kaynaklanan teknik sorunlar ise yönetmenlik ve kurgu aşamasındaki yaratıcı çözümlerle - ki özellikle anlatımı destekleyecek şekilde silüetlerin birbirine karıştığı sahne geçişlerinde bu durum belirgin - giderilmiş .
Olay örgüsünü tek bir karakter yerine tüm köye yayarak oluşturmak ise ilk film için oldukça cesur bir girişim .
Bir filmde , bireysel düzlemde yaşanmış olayların kendi başına önemsizliği ve yaşamın kendi başına gelip geçici niteliği vurgulanmak istenirken bu olgu genellikle bir kahraman miti çerçevesinde anlatılma yoluna gidilir ama bu durumda da aslında insan düşünceden kopup kahramanın bireysel yaşamına gömülme tehlikesine girer .
Bu bakımdan her ne kadar izleyiciden daha çok çaba talep etse de filmde bir kahramanın bulunmuyor oluşu , yaşamın özüne ilişkin gerçekleri daha çok görünür kılıyor .
Elbette filmle ilgili yazıda asıl savunulan filmin kusursuzluğu , vb. değil .
Ama bu bir ilk film ve hayalgücü artık tek düzeliğe gömülmüş kokuşmuş bir sektör için umut ışığı barındırıyor .
Ve ışıktan yararlanabilmek için öncelikle ona doğru yönelmiş olmak gerekli .
