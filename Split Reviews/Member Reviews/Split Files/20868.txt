İkinci filmde seviye biraz düşmüş bana kalırsa .
Karakterler , özellikle de Lisbeth , ile ilgili önemli sır ve gerçekleri öğreniyoruz ancak filmin merkezindeki konu pek tatmin edici işlenmemiş gibi geldi bana .
İlk filmdeki gizem ve bu olayı çözme uğraşı daha etkileyici ve çarpıcıydı sanki .
Tabii ki genel anlamda kötü bir film olduğunu söyleyemem , kendisini rahat izletiyor ve sürükleyiciliği var , ancak özellikle finalde olmak üzere bazı kısımlarında klişelerin ve tekrarların dışına pek çıkamamış gibi gözüküyor .
Bu bahsettiklerimin belki de en büyük nedeni yönetmen değişikliği .
Tarz farkı başlarda göze çarpmasa da , film bittikten sonra şöyle bir geri dönüp baktığınızda aynı karakterlerden , aynı mekanlardan , benzer olaylardan ilkine göre daha başka bir filmin ortaya çıktığını görebiliyorsunuz .
Millenium üçlemesinin finalini de izledikten sonra resim tamamen şekillenecektir .
Ancak bariz bir biçimde ve samimiyetle , ilk filmin bana göre daha önde olduğunu söyleyebilirim .
Aslında serilerde veya devam filmlerinde sürekli öncekilerle bir karşılaştırma yapma durumuna karşıyımdır , fakat ister istemez biraz bunu yapıyor insan .
Umarım finalde yine daha şaşırtıcı ve çarpıcı , daha sert bir filmle karşılaşırız .
