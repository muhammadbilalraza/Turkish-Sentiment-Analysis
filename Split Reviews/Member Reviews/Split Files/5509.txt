Room filmi eşe dosta anlatılırken , hani “Brie Larson’un en iyi kadın oyuncu oskarını aldığı film varya” diyoruz .
Ama bu film tek bu ünvanla anılmaktan , daha çok övgüyü ve ödülü hak ediyor .
Böyle bıçak sırtı bir konu izleyenlere rahatsızlık vermeden ve büyük acıtasyonlara girmeden ancak bu kadar naif anlatılabilirdi .
Filmi izlerken herhangi bir yorum okumadıysanız ve spoiler yemediyseniz , filmin ilk saniyesinden her şeyi adım adım idrak etmeniz sağlanmış .
Bu da hem izleyiciyi meraklandırıyor , hem de düşünmeye sevk ediyor .
Odanın iç karartıcılığı , ufaklığı bizlere sürekli empati yapmamızı sağlıyor .
Minik oyuncu Jacob Trembly’nin filmdeki ismiyle Jack’in iç sesinin olduğu bölümler ve onun 5 yıllık hayat tecrübesi ve annesinden öğrendikleriyle harmanladığı , hayata bakış açısı ve yarattığı kendi dünyası çok etkileyici .
Kamera açıları çok iyi seçilmiş ve iyi kurgulanmış bir film .
Çünkü büyük çoğunluğu tek bir mekanda geçen bir film ve durağan bir hikaye , seyircinin özellikle ilk bölümde sıkılmadan izleyeceği bir film yaratmış Yönetmen Lenny Abrahamson .
Tabi ilk bölümü iki kişi arasında geçen bu hikayede Brie Larson ve Jacob Trembly’nin uyumu ve muhteşem oyunculuklarının payı da bunda etkili oluyor .
Filmi izlerken bizim iç sesimiz de devreye giriyor bi yerden sonra .
Acaba hep bu odada mı geçecek film , sapkın adam çocuğa bir şey yapacak mı gibi kafamızda deli sorular dönerken .
2.bölüm , daha önce pekte rastlamadığımız , işin diğer yüzüne ve normal hayata adapte olabilme sorunsalına çevriliyor .
Bu çoğu izleyiciyi hayal kırıklığına uğratsa ve sıksa da bence yerinde bir devam olmuş .
Filmin senaryosunun başarısını perçinlemiş .
Brie Larson’ana bu film ile hayran olduysanız , Short Term 12’yi de izleyin derim .
