boğazımda bir yumruyla izlediğim filmdir . charlie benim yapamadığım , yapmaya cesaret edemediğim her şeyi yapar , atamadığım her adımı atıp kendisini başka bir dünyaya , kendisininkinden çok uzak gözüken bir dünyaya bırakırken ben boğazımdaki yumruyla hayranlıkla onu izledim . müziğe önem veren , hatta müziği anlayan işleri hep çok sevmişimdir . filmin bu noktada da beni fethettiğini söylemem gerek . ezra miller başta olmak üzere herkesin şahane oyunculuğu bu güzel hikayeye eklenince . gerçekten de kaçırılmaması gereken bir deneyim olmuş . uzun zamandır bir filme bu kadar kendimi vermemiştim . tekrar izleyeceğim zamanı iple çekiyorum . neden kimseyi kurtaramayız ? çok güzel bir soru yahu ! cevap ? stephen chbosky'nin ergenlik çağında yaşanan kafa karışıklığı , sinir , mutluluk , travma ve daha bir sürü durumu büyük bir samimiyet ve sadelikle kitabın kahramanı charlie'nin kaleminden çıkmış mektuplarla anlattığı roman . yetmemiş olacak ki ( iyi ki yetmemiş ) bir de üzerine senaryosunu yazıp filmini de 13 yıl sonra çekmiştir .
1991'in ağustos ayında 15 yaşındaki charlie hiç tanımadığı bir yabancıya kendisini dinleyip anlayabileceğini umarak mektuplar yazmaya başlar . yazdığı kişinin kim olduğu ve charlie'nin neden " ona " yazdığının hiçbir önemi yoktur . lisedeki ilk yılından bir önceki gün başlayan mektuplar tüm seneyi kapsayacak şekilde devam etmektedir . zaten yalnız * ve asosyal biriyken bir de yakın zamanda ölmüş en yakın arkadaşının yarattığı şokun etkisi liseye başlarken charlie'nin endişelerini daha da arttırmaktadır . kısa sürede , tanıştığı son sınıf öğrencileri sam ve patrick ile hayatı değişmeye başlar . her ne kadar mektupları charlie yazıyor olsa da kitapta karşımıza sadece onun hayatı değil , neredeyse kitaptaki herkesin hayatı çıkmakta bu da kitabı daha da zenginleştirmektedir . charlie'nin çocukluğunda yaşadığı travmaları ve lisede yaşadığı olayların bünyesinde yarattığı etkileri güçlü bir samimiyetle yazdığı mektuplara aktarması kitabı çok kısa sürede bitirmeme sebep oldu . uzun zamandır kendimi bu kadar yakın hissettiğim , benzer yanlarımızı gördüğüm , bağ kurabildiğim , anlayabildiğim , ne anlatsa dinleyebileceğim bir roman karakteriyle karşılaşmamıştım . rahatlıkla söylenebilir ki charlie , sakin kimliğinin yanı sıra eşine az rastlanır bir dürüstlük ve anlayışa sahip . belki de bu üç unsurun yarattığı etki charlie'yi okuyucunun gözünde hiç görmediği , bilmediği ama hep istediği bir dost konumuna taşıyor . charlie'nin mektubu yazdığı kişiye duyduğu yakınlık bunla aynı paralelde midir , bu tartışabilir tabii ki . öte yandan charlie bu mektupları bana , çok değerli sana ve bu kitabı okuyan herkese yazıyor şeklinde de düşünebilir ve bu nedenle charlie ile aramızda oluşan bağın daha kuvvetlendiğine kanaat getirebiliriz . charlie'yi tanıdığım için çok memnun ve mutluyum . yazarın filme de el atması ise muhteşem bir casting'in ortaya çıkmasına sebep olmuş . her ne kadar film patrick üzerine beklediğim kadar yoğunlaşmasa da ezra miller * patrick karakteriyle de ne kadar yetenekli ve çok yönlü bir aktör olduğunu göstermeyi başarmış . emma watson ise saçlarını kısa kestirmesinin ve sade oyunculuğunun etkisiyle izleyicinin aklına film boyunca hermione granger'ı nadiren getirmektedir . logan lerman ise charlie için tam bir nokta atışıdır . hem kitapta hem de dolayısıyla filmde onlarca romana , filme ve şarkıya gönderme var , sadece ama sadece bu yönüyle insana 500 days of summer'ı hatırlatmaktadır
