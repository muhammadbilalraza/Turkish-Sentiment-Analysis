Film hakkında söylenecek yığınla şey var .
İlk olarak Damien Chazelle'ı yürekten kutlamak lazım .
Aynı isimli kısa filminden uyarladığı ve akademi ödüllerinde de bu alanda yarışacak ( özgün senaryo olarak tespit edilememiş ) bu güzide filmi tam manasıyla bambaşka bir deneyim sunuyor seyirciye .
Usta yönetmen gerek gerilimi gerekse ince mizahı o kadar usta biçimde işliyor ki sahnelerin içine girmemek o atmosferi hissetmemek mümkün değil .
Bilhassa senaryodaki hırs , azim , mükemmeliyetçilik , kıskançlık , egolar , yalnızlık üzerine dokunuşları enfesti .
Başarıyla altından kalkmış .
Ancak senaryoya odaklanıldığında bunca orijinal hamlelere , enfes diyaloglara ve şaşırtıcı yönlerine rağmen esas karakterin iç dünyasına inemediğimiz için dramatik yoğunluğun eksik kaldığını ve yan birkaç sahne ile kotarılmaya çalışıldığını görüyoruz .
Yönetmen olarak oyuncular üzerindeki etkisi gözle görülür biçimde ortadaydı .
J. K. Simmons aşmış bir performans ortaya koyuyor .
Altın Küre ödülünü sonuna kadar hak ettiği gibi Oscar ödülüne de göz kırpıyor .
Karakterin içine öyle bir girmiş ki , izlerken kendisine " 60 yaşına kadar neredeydin be adam " dedirtti .
Çok iyiydi .
Filmin kurgusu da aynı oranda mükemmeldi ki stüdyo sahnelerindeki ara geçişler , gerilimi gerçekçi biçimde sahneleten özellikle iç çekim stüdyo sahnelerine verilen ağırlık , seyir zevkini yükselten müzik ağırlıklı çekimlerin olduğu sahnelerde kullanılan tekniklere şapka çıkardım .
Başından sonuna kadar atmosferi yaşatabilen , seyircisini sıkmayan , müzik tadında bir filmdi .
Umarım film hakettiği ilgiyi görür zira bu sinema sezonunun çok da sağlam filmler getirmediği gerçeğini hesaba kattığımızda unutulmaz deneyimlerden birini gerek oyunculuk gerekse yönetmenlik artısıyla karşıladığını düşünüyorum .
Kişisel olarak caz müziğin tutkunu olarak pek bir keyif alarak tempo tuttuğumu da söylemek isterim .
Ayrıca spoiler vermek istemiyorum ama filmin finali normalinden farklı bitse sanki daha iyi olabilirmiş gibime geliyor .
Bu tabi göreceli bir kavram filmin derecesini etkilemez .
Film Damien Chazelle'ın bir başyapıtı .
İyi seyirler .
9 / 10
