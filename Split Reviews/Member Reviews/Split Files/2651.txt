" Eğer bir kadın kötüyse , bunun mutlaka bir nedeni vardır . Çünkü kadın aslında melektir . Kadını şeytan olmaya aşk mecbur eder ! "
Son yıllarda masalların farklı bakış açılarıyla beyaz perdeye aktarılması oldukça arttı .
Her ne kadar bugüne kadar ki uyarlamalar sürekli beklentinin altında ortalama bir yapım olsa da ben masalların yeni uyarlamalarına bayılıyorum .
Çünkü sürekli belli sınırlar içerisinde dinleyip bildiğimiz masalları o sınırların dışına çıkarıyor bu filmler .
Malefiz'de bunlardan biri , tek farkı ortalamanın üstünde mükemmel bir yapım olması .
2 aydır bu filmi bekliyorum ve beklentim hat safhadaydı .
Filmin beklentimi karşılamayıp beni hayal kırıklığına uğratacağından çok korkuyordum ama öyle bir şey olmadı .
Yıllarca Malefiz'i ' Uyuyan Güzel ' masalının kötü cadısı olarak bildik .
Hiç Malefiz'in neden kötü olduğu düşünmeden onun taş kalpli bir cadı olduğunu kabullendik .
Bu yeni yapımla bitlikte tüm bu tabuları yıkıp Malefiz'i baştan inşa ediyoruz hayallerimizde .
" Kötüyüm ama neden ? " sorusunun üzerinden işleniyor film .
İlk aşkı tarafından , ihanete uğrayıp kanatlarını kaybeden Malefiz'in içinde büyüttüğü nefret ve kinle Aurora'yı lanetlemesiyle birlikte Kral kızını korumaları için üç periye teslim ediyor .
Periler Aurora'yı Malefiz'in krallığında orman kulübesinde saklıyorlar .
16 yıl 1 gün .
Aurora'nın kendi topraklarında olması Malefiz'in onunla rahatça iletişime geçmesini sağlıyor .
Aslında kurgu bunu gerekli kılıyor .
Aurora'nın Malefiz'in gölgesinde yetişmesi Malefiz'in kalbinin Aurora'nın saf sevgisiyle yeniden yeşermesine yol açıyor .
16 yıl boyunca aralarında ki bu ilişki gelişerek anne - kız ilişkisine dönüşüyor .
Malefiz her ne kadar lanetlediği Aurora'yı sevdiğini kabul edemese de zamanla oda aslında Aurora'yı hiç kimsenin onun kadar çok sevmediğini ve sevemeyeceğini anlıyor .
Nefret ile yaptığı laneti ortadan kaldırmanın yolunu arıyor bu sefer .
Film tamamen kadın dayanışması üzerinden kadını işliyor .
Ve her dakikası kadınlar ve insanlık üzerine vermek istenilen mesajlarla doldurulmuş ki bu yapımı daha anlamlı kılıyor .
Bir kadının ne kadar kırılgan olduğunun aynı zamanda ne kadar güçlü olduğunun , ne kadar büyük bir yüreği olduğunun en güzel örneklerinden biri olmuş Malefiz .
Yönetmenin ortaya çıkardığı masalın karanlık yanını vurgulayan ama içinde huzuru bol safhada hissedebildiğimiz atmosfer mükemmel .
Angelina Jolie , Malefiz'in içindeki iyiyi ve kötüyü çok güzel yaşatıyor filmde .
Karakterin içinde iyinin ve kötünün verdiği savaşın dengesi mükemmel ayarlanmış .
Monotonlaşmış hayatlarımızdan kaçıp içine sığınabileceğimiz kusursuz bir masal dünyası veriyor bize yapım .
Mutlaka vizyondayken 3D formatında izlemenizi öneriyorum .
" Hiç bir erkek size gerçek aşkı veremez . Çünkü gerçek aşkı kaldırabilecek kalp yalnızca kadına bahşedilmiştir . "
