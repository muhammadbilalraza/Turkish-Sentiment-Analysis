Senaryosunu da , Clive Barker ve Bernard Rose tarafından , " Michael Myers " , " Jason Voorhees " ve " Freddy Kruger " gibilerine alternatif olarak yaratılan " siyahi " karakterler üzerinden Jordan Peele ve Win Rosenfeld ile birlikte yazan Nia DaCosta'nın yönetmen koltuğunda oturduğu " Candyman " , aynen bize benzeyen 1980 ve 1990'lı yılların " slasherlarının " iflah olmaz hayranlarına , " Nerede kalmıştık ? " ve hikayesi üzerinde biraz kafa da yorularak " İyi ki de yapılmış " dedirten bir korku - gerilim filmi olarak çıkıyor karşımıza .
Gelin isterseniz , " Michael Myers fırtınası , hız kesmeden devam ettiği için darısı , Jason Voorhees ve Freddy Kruger'ın da başına " diyerek 1992 yılındaki artık bir külte dönüşmüş olan ilki ile aynı adı taşıyan filmimize biraz daha yakından bakalım .
Chicago'nun Yakın Kuzey Yakasındaki Cabrini - Green'deyiz , tarihler 1977'yi gösterirken .
Evdeki kirli çamaşırları kucaklayarak yıkanmak üzere götürdüğü çamaşırhane , küçük William " Billy "
Burke'ün ( Rodney L Jones I ) , kesilerek kopartılmış bir eli kancalı diğerinin içi de ikramlık şeker dolu , nam - ı diğer " Şeker Adam " olan Sherman Fields ( Michael Hargrove ) ile göz göze geldiği yerdir .
Bu kısım aklınızın bir köşesinde dursun .
Şimdi Cabrini - Green 2019'dayız .
Anthony McCoy ( Yahya Abdul - Mateen II ) ile kız arkadaşı Brianna " Bri "
Cartwright ( Teyonah Parris ) , Bri'nin kardeşi Troy Cartwright ( Nathan Stewart - Jarrett ) ve bir eşcinsel olan Troy'un erkek arkadaşı Grady Greenberg ( Kyle Kaminsky ) birliktelerken Troy , bir yüksek lisans öğrencisiyken Cabrini - Green'deki bir şehir efsanesi hakkında tez hazırlamakta olan Helene Lyle ( Virginia Madsen ) adındaki bir kadına ait olduğunu söylediği bir hikayeyi anlatmaya başlar .
Troy'a göre Rottweiler cinsi bir köpeği öldürerek etkisiz hale getirme yetkinliğine de sahip olan bu Helen'in kendisi de cayır cayır yanarak ölmüştür .
Neyse .
İlk başta kimse ilgilenmese de , " spoiler " vermekten özenle kaçınmamız sebebiyle detaylarına özellikle girmediğimiz , pek de ipe sapa gelmeyen bu garip hikaye , Anthony'nin bayağı bir dikkatini çekmiş ve hatta dayanamayıp gizlice , tüm insani giriş ve çıkışlara kapalı tutulan Cabrini - Green'e gitmesine neden olmuştur .
Bomboş durumdaki bölgede Anthony , kendisine çocuklara şeker dağıtan ve küçük beyaz bir kızın cadılar bayramı şekerinde traş bıçağı çıkması gerekçesiyle ırkçı polislerce vurularak öldürülen Şeker Adam Sherman Fields'tan söz edecek olan çamaşırhane işletmecisi William " Billy "
Burke ( Colman Domingo ) ile karşılaşır .
Yine aynı Billy'nin ifadesine göre işin üzücü tarafı , Sherman öldürüldükten sonra , şekerlerde daha fazla traş bıçağı çıkmasıdır .
Ki , bu da aslında , Sherman'ın masum olduğu anlamına gelmektedir .
Bu hikaye , bir görsel sanatlar tasarımcısı olan Anthony'i Şeker Adam ile daha yakından ilgilenmeye iter .
Öyle ki , beraber yaşadığı Brianna'nın küratörlüğünü üstlendiği Clive Privler'ın ( Brian King ) galerisi için Şeker Adam temalı , efsaneye göre adı beş kez tekrarlandığında ortaya çıkarak kendisini çağıranı öldürececeği bir aynanın bulunduğu " Adımı Söyle " isimli , kendisi hakkında sürekli olumsuz yorumlar yapan sanat eleştirmeni Finley Stephens'ın ( Rebecca Spence ) dahi takdirini toplayan çok özel bir tablo tasarlar .
Ve Clive ile kısa süren sürtüşmesinin ardından Anthony ile sevgilisi Brianna evlerine dönerlerken gecenin karanlığında galeriyi derleyip toparlamaya çalışan Clive ile Jerrica Cooper ( Miriam Moss ) , Şeker Adam tarafından ziyaret edilerek oldukça vahşi bir biçimde ortadan kaldırılırlar .
Ertesi sabah kanlar içinde yerde yatan cesetleri Brianna bulur .
Dakika 36. .
Geride , 25 milyon dolarlık orta karar bir bütçe ile çekilen filmin , sürpriz bir final ve kanlı sahnelerle dolu 55 dakikalık bir bölümü daha mevcut .
Bir başka devam filmine de açık kapı bırakılırken , 80'li ve 90'lı yılların ruhuna sadık kalınmak suretiyle görsel efektler de abartıya kaçılmayan bu filmin , slasher sever kitleyi fazlasıyla tatmin edeceğini düşünüyoruz .
Keyifli seyirler ,
