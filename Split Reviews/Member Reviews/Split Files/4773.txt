Bunlar bizimle dalga mı geçiyor ?
Marc Forster adını duyduğumda , aklıma ilk önce James Bond rezilliği ; Quantum of Solace geliyor .
Daniel Craig'li James Bond filmleri arasında en kötüsü olarak gördüğüm filmi yapan yönetmen , zombi saçmalığından nasıl iyi bir film yapabilir diye merak ediyordum .
Filmi izledikten sonra da bu sorunun cevabını acıklı bir şekilde öğrenmiş oldum .
Sevimli Canavarlar Üniversitesi ile aynı hafta vizyona giren filmin ilk haftasında gişede pek şansı yoktu .
En küçükten en yaşlıya tüm seyirciler sinema salonlarını Pixar'ın yeni animasyonu için doldururken bu saçmalığa giden çok az kişi vardır herhalde .
Ama diğer haftalarda zombi hayranları tarafından gişede zirveye oturmayı başarıyor .
Fakat gerçekte hiç hak etmediğini söyleyeyim .
Zombi hayranı kelimesini her duyduğumda gülesim geliyor .
Aklı başında biri niye bir zombi hayranı olur ki ?
Iron Maiden , David Guetta , Brad Pitt , Angelina Jolie hatta küçük kızların gözdesi Justin Bieber hayranı olunur , gayet normal ama zombi ne yahu ?
Resident Evil gibi saçma sapan bir seriyi yere göğe sığdıramayan bir ülkede yaşadığıma göre Dünya Savaşı Z'yi başyapıt gibi görmelerini normal karşılıyorum .
Yazık , hayatlarında doğru düzgün film izlememiş insanlar beğenir tabi .
Onlara hiç lafım yok .
Ama Beyazperde eleştirmeni , bir sürü iyi film izlemiş olması gereken biri , nasıl olur da bu zırvalığı beğenir , bilmiyorum .
Herhalde ciddi bir sıkıntısı var .
İlk olarak , Aralık ayında Hobbit filmini izlemek için sinemaya gittiğimde bu filmin fragmanını izledim .
Brad Pitt adını duyunca da oldukça heyecanlandım .
Yaz geldi , film vizyona girdi , ben de maalesef filme gittim .
Müthiş bir jenerikle açılış yapan film , bu yazın umut veren filmlerinden biri gibi göründü ilk önce .
Mutlu bir aile portresini göstererek filme ısınmamızı sağlıyorlar ama zombi filmine ne kadar ısınabiliriz ki ?
Gerry Lane ( Brad Pitt ) , sıradan bir gün ailesiyle dışarı çıkar .
Felaket bir trafikte sıkışıp kalırlar .
Bu sırada garip olaylar yaşanır .
Gerry , Birleşmiş Milletlerde çalıştığı için birçok insandan daha şanslıdır .
Ailesini kolaylıkla güvenli bir yere yerleştirdikten sonra aniden göreve gitmesi istenir .
İlk önce reddetmek isteyen Gerry ailesi için gitmek zorunda kalır .
Macerası bol olan bu filmin Resident Evil denen iğrenç seriden çok daha iyi olduğunu söyleyebilirim .
Ama sonuçta , bir zombi zırvalığı kendi türünde iyi olsa da genelde baktığımızda yılın zayıf filmlerinden biri .
Brad Pitt'in adına aldanıp izlediğim ikinci kötü film oldu bu .
Brad Pitt , Kibarca Öldürmek filminden sonra onun kadar olmasa da sıkıcı , vasat ve saçma bir filme daha adını yazdırınca bir daha oyuncu ismi için film izlemeyeceğimi anladım .
Filmi izlerken komedi mi izliyorum , korku filmi mi izliyorum bir türlü anlayamadım .
Ama komediden çok korku - gerilim yaratmaya çalışmışlar herhalde .
İyi hoş da , 5 yaşındaki çocuk izlese korkmaz bu filmden .
Aniden zombi çıkan sahnelerle çocukları korkutmayı bir parça başarıyor belki ama bizi sadece koltuğumuzda zıplatarak ardındanda güldürerek amacına ulaşamıyor .
Sevimli Canavarlar'daki okul müdürü ( Dean Hardscrabble ) bile bu zombilerden daha korkunç .
Zombi hayranlarını , bilgisayar ile yapılmış binlerce zombi ile fazlasıyla tatmin edecek , gereksiz siyasi sahnelerle uykunuzu getirecek , bu yazın hayal kırıklığı olarak adlandırdığım bir film sonuçta .
Resident Evil filmlerini sevenler herhalde kendi dünyalarında başyapıt izlemiş gibi olacaklardır ama bana iki saatlik bir işkenceden başka bir şey gibi görünmüyor .
İzleyen izlesin , beğenen beğensin , ben almayayım .
6,5 / 10
