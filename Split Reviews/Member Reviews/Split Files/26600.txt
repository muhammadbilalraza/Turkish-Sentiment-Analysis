Manevi değerleri ön plana çıkarma gayreti içinde olan bir yapım .
Fakat her ögesi amatörce işlenmiş .
1 milyon dolardan fazla prodüksiyon bütçesi olmasına rağmen ( yalan değilse ) ses , kurgu , oyunculuklar bayağı bir kötü ve senaryoda ki kopukluklar göze çok batıyor .
Bu tarz filmleri görmek isteriz lakin kaliteli olacaksa .
Haşim Akten'in iyiniyetle yazdığı , yapımcılığını yaptığı ve oynadığı film maalesef bu haliyle ulvi değerleri zedeliyor .
Filmin başrol erkek oyuncusunun rol kabiliyeti çok zayıftı .
Dövüş sahneleri inandırıcılık bir yana komik olduğunu belirtmeliyim .
Yaşar Alptekin içlerinde en isim yapmış oyuncu olmasına rağmen rolü çok azdı .
Bir de kadın oyuncuların tesettür giyim tarzı her nedense sanki rahibe Teresa'yı çağrıştırdı bende .
İslami kaidelere uygunluğu tartışılır .
Filmin tek elle tutulur yanı ; Bolu'nun eşsiz güzelliklere sahip Göynük ilçesinin harikulade tabiatı .
Reklamasyon çalışmasının meyvesi sonucu 460 bin lira gibi filmin çıtasını aşan bir gişe geliri olmuş .
Ama yine de Haşim beyin cesaretini takdir ediyorum .
Umarım çok kaliteli yapımlara imzasını atar .
