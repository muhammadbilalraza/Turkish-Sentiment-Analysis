Gösteriminden kısa süre sonra Thatcher'ın vefatıyla ve tabii ki kuşkusuz Streep'in akılda kalıcı , imza performansıyla hatırlanacak bana kalırsa içeriğinden ziyade .
Kesinlikle kötü veya sıkıcı bir film değil .
Zaman atlamalı kurgusu gayet iyi yedirilmiş , sürükleyicilik sağlanabilmiş bu anlamda .
Ancak onu diğerlerinden ayıran çok belirgin bir özelliği de yok " The Iron Lady " nin .
Ben daha çok dünya tarihinde yer etmiş bu önemli siyasi karakteri daha yakından tanımak ve dönemin İngiltere'sini daha iyi tecrübe edebilmek adına , yani neredeyse tamamen " öğretici " olmasını umarak ve bu özelliğinden faydalanmayı dileyerek izledim filmi .
Kendi adıma başarılı olduğumu sanıyorum .
Bu gibi biyografilerde her zaman gündeme gelen , hiç değişmeyen bir soru vardır : Gerçek ile ne kadar örtüştüğü .
Genellikle de " Bu bir belgesel değildir " şeklinde bir cevap olur hani .
Bunlar uzun tartışma konuları .
Biyografilerin nasıl çekilmesi gerektiğine dair hiç bitmeyecek olan .
Yönetmen Lloyd , Margaret'ın siyasi kariyerinin yanında aile hayatına , özellikle de eşi Denis Thatcher ile olan ilişkisine bayağı bir önem vermiş doğrusu .
Bu tercihin filmi de sinemasal anlamda " daha izlenebilir " kıldığı , seyircisini yalnızca politik terimler ve sıkıcı diyaloglar ile boğmak yerine Thatcher'ın insani tarafına odaklanarak başarılı olduğu bir gerçek .
Streep fiziksel anlamda da çok avantajlı .
Hiç makyaja ihtiyaç duymadan da oynayabilirmiş , o derece .
Sadece o unutulmaz saçı yaptırsa yetermiş .
Tekrar etmem gerekirse , sinemasal anlamda göz tırmalayıcı bir sorun görmediğim , ancak benzeri örneklerinden bir adım önde de diyemeyeceğim , " bilgilendirici " olması niyetiyle izlemiş olduğum bir filmdi " Demir Leydi " .
Herkes mutlu yani .
