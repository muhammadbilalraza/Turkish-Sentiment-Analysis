Senaryosunu da yazan Ruben Östlund'un yönetmen koltuğunda oturduğu " Force Majeure / Turist " , insanın hayatta kalma iç güdüsü ve meta fetişizmi ile evlilik ve ebeveynlik kurumlarının , komedi unsurlar kullanılarak sorgulandığı bir drama olarak çıkıyor karşımıza .
İş adamı Tomas ( Johannes Kuhnke ) , Norveçli karısı Ebba ( Lisa Loven Kongsli ) ve çocukları Vera ( Clara Wettergren ) ile Harry ( Vincent Wettergren ) , İsveç'ten gelerek beş günlük kış tatillerini Fransız Alplerindeki lüks bir tesiste geçirmekte olan sevimli bir ailedir .
İlk gün topluca hatıra fotoğrafları çektiren aile , ertesi gün yine kayaktadır .
Bir sonraki gün , hep beraber öğlen yemeğindeyken meydana gelen çığ , her ne kadar bunun kontrollü olarak yapıldığını bilse de panikleyen Tomas'ın , " İPhone'u ile cüzdanını " kaptığı gibi ailesini orada bırakarak kaçmasına neden olurken karısı ve çocuklarının kendisine olan güvenin sarsılmasına da yol açar .
Özellikle de Vera ile Harry son derece olumsuz etkilenmişlerdir .
Öyle ki , ne annelerini ne de babalarını yanlarında istememektedirler .
Akşam yemeğinde bu trajik olayı onların şaşkın bakışları arasında , kaçamak ilişki yaşayan Alberto Tomba ( Jorge Lattof ) ile Charlotte'a da ( Karin Myrenberg ) anlatır bir güzel Ebba .
Gerçi Tomas , korkarak kaçtığını kabul etmediği gibi bunu Ebba'nın yüzüne karşı da söyleyebilmektedir .
Artık kocası ve çocukları ile değil de tek başına kayağa çıkmaya başlayan Ebba , evlilik ve eşe sadakat konusunu tek eşliliği anlamsız bulan Charlotte ile tartışmaktadır .
Ki bu konuşma , Ebba'nın aklını daha da karıştıracaktır .
Bu arada tesise , Tomas ve Ebba'yı yakından tanıyan Mats ( Kristofer Hivjuve ) onun yirmili yaşlarındaki genç sevgilisi Fanny'de ( Fanni Metelius ) gelmiş olup birlikte Ebba'ların odasında yemek yiyip şarap içmektedirler .
İki çiftin aralarındaki iyice koyulaşan sohbet esnasında , ne yapar ne eder Ebba lafı bir kez daha Tomas'ın korkarak kaçtığı çığ gününe getirerek " çok mutsuz " olduğunu belirtir .
Elbette bu son söylenenler Tomas açısından , hiçbir kalecinin uzanamayacağı üst köşeden ağlara takılan beklenmedik bir " gol " etkisi yaratır .
Henüz dakika 54. .
Geride kalan 66 dakikalık bölümün içinde , Tomas'ın beraberlik golünü atıp atamayacağı kadar hayatta kalma iç güdüsünün cinsiyet ayrımına dayanıp dayanmadığına dair bilgileri de öğreneceğiz .
Bitirmeden " spoiler " vermemek adına bu kez kısa tutmak zorunda kaldığımız yorumumuza ilave edeceğimiz son husus , ironik bir biçimde Östlund'un yaşanmakta olan her olağan üstü durumda doğrudan Vivaldi'nin " Dört Mevsim'ine başvuruyor olması . Keyifli seyirler ,
