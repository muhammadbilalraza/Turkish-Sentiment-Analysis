İlk filmin yapısına ve anlatım stiline sadık kalan DeBlois , bu kez Berk halkıyla ejderhalarının nasıl barış içinde , özgürce yaşadığını anlatarak filmini açıyor .
Bu barış ve özgürlük vurgusu daha sonra filmin seyredeceği ana hattın temel iki ögesini oluşturmak için de bir nevi ipucu aslında .
Hemen ardından yeryüzünde türünün tek örneği olduğu düşünülen kediden - bozma - ejderha Dişsiz ile esas kahramanımız Hıçkıdık’ın dostluklarının ne kadar ilerlediğine dair , semalarda süregelen bir yolculuğa davet ediliyoruz ve böylece anlatıcı , görevini olay örgüsüne bırakıyor .
Dişsiz ve Hıçkıdık , Berk’in dışındaki adaları keşfetmeye çıktığı bir gün yüzlerce ejderhaya ev sahipliği yapan devasa bir mağara keşfediyor ve o ejderhaların gözcüsü gizemli bir ejderha sürücüsü ile tanışıyor .
Aynı zamanda ejderhalardan bir ordu yaratıp diğer insanlara hükmetme gayesi taşıyan Drago Kanlıyumruk’un da hem bu gizemli adadaki hem de Berk’teki ejderhalar için harekete geçtiğini öğrendiklerinde muhteşem ikili zorlu bir sınav vermek üzere yepyeni bir maceraya atılıyor .
