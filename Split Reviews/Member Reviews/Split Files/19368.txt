( . ) Yapımcıların ceplerini parayla doldurmalarını sağlayan yüksek bütçeli ve bol gösterişli çerezliklerden hoşlananlar için Need For Speed : Hız Tutkusu amacına ulaşabilen bir yapım .
Göz dolduran coşkulu sahnelerine bir de Nathan Furst imzalı izleyiciyi gaza getiren müzikler ve Linkin Park'ın Roads Untraveled parçasının eklenmesiyle Need For Speed : Hız Tutkusu akıcı ve keyifli bir seyirlik olarak sinemada eğlenmek isteyenlerin beklentisini karşılıyor , araba aşıklarının ise unutulmazı haline geliyor .
Video oyunlarının hayranları ne derece memnun kalacaktır bilinmez fakat Hızlı ve Öfkeli serisinden sıkılan yarışçılar için yeni bir güneş doğuyor .
Kendi türü içinde değerlendirdiğimizde rakiplerinin gerisinde kalmamayı başarıyor ve kendisine yapılan aşırı kötü eleştirilerin çoğunun biraz haksız yere olduğunu ( en azından benim gözümde ) kanıtlıyor .
