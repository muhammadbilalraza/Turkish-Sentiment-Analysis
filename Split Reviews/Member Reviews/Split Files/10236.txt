1989'da yayınlanmaya başlayan Baywatch dizisi , gerek absürt atmosferi , gerek çekici karakterleri olsun , zamanında oldukça popülerdi .
Ve bundan tam 28 yıl sonra çıkan filmi de bu konuyu daha güncel bir şekilde işleyip aynı kafa ile hikayesini ilerletiyor .
" Mitch Buchannon'ın başında olduğu ve oldukça başarılı olan can kurtaranlar , ekibe yeni kişileri seçtikten sonra sahilde sıra dışı olayların yaşandığını fark eder . Sahilde belirmeye başlayan uyuşturucular ve cesetlerin kaynağının Victoria Leeds isimli bir kadından geldiğini keşfeden Mitch , ekibiyle birlikte bunu durdurmaya çalışır . "
Eğer fragmanlarını izlediyseniz Baywatch , tam da tahmin edebileceğiniz gibi bir iş .
Komik şakaların yanı sıra bel altı esprileri de var , aşırı çekici erkekler ve kadınlar filmin odak noktası ve elbette çok fazla ağır çekim sahnesi var .
Filmleri ciddiye alıp mantık hatalarına dikkat eden birisiyseniz Baywatch , size göre bir film değil .
Saçma ama kafanızı dağıtabileceğiniz bir komedi filmi arayanlar için ideal daha çok .
Ve film de daha bunu ilk sahnesinde Dwayne Johnson'ın ağır çekimde durduğu sırada Baywatch adının bütün ekranı kaplayıp arka planda yunusların takla atması ile kanıtlıyor .
Öncelikle performanslar tam da olması gerektiği gibiydi .
Dwayne Johnson , her zamanki gibi samimi ve eğlenceliydi .
Zac Efron , yine komik bir performans sergilemiş .
Alexandra Daddario , beklediğimden daha da ön planda olduğu için onun oyunculuğunu beklediğimden de eğlenceli buldum .
Genelde komedi açısından yan karakterleri başarısız bulsam da bu filmdeki yan karakteri canlandıran Jon Bass , düşündüğümden çok daha komikti .
Ayrıca Pamela Anderson ve David Hasselhoff'un cameo sahneleri de hoştu .
Baywatch'ın en iyi tarafı , konusunu kasten kötü işlemesi .
Bu yüzden film kendisini hiç ciddiye almıyor ve bu sayede de hikaye tam da olması gerektiği gibi dinamik bir şekilde ilerliyor .
Bu açıdan film beklentilerimi karşıladı .
Ama buna rağmen filmle ilgili bazı sıkıntılarım da mevcut .
Bunlardan birisi de filmin kötü karakterini canlandıran Priyanka Chopra'ydı .
Chopra , dünyaca bilinen bir Bollywood oyuncusu ve sevdiğim birisi aynı zamanda .
Ve her ne kadar bu filmdeki oyunculuğu kötü olmasa da karakteri çok zayıftı .
Ekranda olduğu her sahnede film temposu iyice yavaşlıyordu .
Bu yüzden de çok gereksiz bir karakterdi .
Bunun dışında filmin süresinin gereğinden fazla uzun olduğunu düşünüyorum .
Böyle absürt bir komedi için 2 saat çok uzun bir süre .
Ve film de bütün dinamikliğine rağmen çok gereksiz hissettiren bazı sahneleri de var , hem komedi hem de senaryo açısından .
Son olarak görsel efektler çok kötüydü .
Özellikle de yangın sahnelerindeki duman efekti çok zayıftı ve bütün aksiyon sahneleri yeşil ekranın önündeymiş gibi hissettirdi .
Normalde böyle bir filmde bu tarz şeyler canımı sıkmaz ama filmin bütçesi neredeyse 70 milyon dolar olduğu için bu kısmı çok daha iyi yapabileceklerini düşünüyorum .
Baywatch , komik performanslara sahip , eğlenceli anları olan , kafanızı dağıtmak için ideal bir komedi .
Film kasten kötü olmaya çalıştığı için hiçbir şeyi ciddiye almaması bunun nedenlerinden birisi .
Film senaryo açısından sınıfta kalmış olsa da genel anlamda böyle eğlenceli bir atmosfere sahip bir filmi izlemesi eğlenceliydi .
Yaz sezonunda farklı bir alternatif arayanlara öneririm .
FİLMİN İYİ YANLARI : + Dwayne Johnson , Zac Efron ve Alexandra Daddario . + Filmin kendisini ciddiye almaması . + Dinamik bir tempo .
FİLMİN KÖTÜ YANLARI :
- Zayıf bir kötü karakter .
- Senaryonun gereğinden fazla klişe olması .
- Görsel efektler .
TOPLAM PUAN : 6.2 / 10
