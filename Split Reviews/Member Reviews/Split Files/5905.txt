Donna Tartt'nı okumak , olayları ve karakterleri takip etmek kimi zaman zor olabiliyor .
" The Goldfinch " in beyazperde uyarlamasında da genel olarak bu ton hakim gibi .
Kesinlikle sürükleyici bir film evet , fakat sanki tam olarak hangi konuya , hangi olaya odaklanacağına bir türlü karar veremiyormuş ve biraz ondan biraz bundan bir yaklaşımı tercih etmiş gibi .
Özellikle Theo'nun kaybı ile ilgili bölümler gayet başarılıyken , hikayeye gereğinden fazla gibi duran pek çok karakter ekleniyor , hepsi bir şekilde Theo'nun hayatına etki etse de kimi zaman bu etkilerin üzerinde pek fazla durulmuyor veya durulsa bile finalin ardından filmin bütününe bakınca tatmin edici seviyede olmadıklarını görüyorsunuz .
Zaten son on dakika filmin genel temposuna göre aşırı yüksek , bilinçli bir tercih de olabilir kuşkusuz fakat ağır ilerleyen bir tempo bir anda aksiyonvari bir filme evrilince şaşırmadan hatta yadırgamadan duramadım .
Nihayetinde kötü bir film değil fakat kitap uyarlamalarının makus talihini atlatmayı pek başaramıyor ve kısıtlı sürede çok fazla karakter , olay , etkileşim dahil etmeye çalıştığı için biraz eğreti duruyor .
