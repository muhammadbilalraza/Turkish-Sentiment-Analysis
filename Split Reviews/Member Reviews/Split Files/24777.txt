“Green Room” ; “Murder Party” ( 2007 ) , “Blue Ruin” ( 2013 ) ve “Hold the Dark” ( 2018 ) gibi filmlerinden de tanıdığımız Jeremy Saulnier’in yönetmen koltuğunda oturduğu üçüncü uzun metrajlı sinema filmi …
Jeremy Saulnier , ilk iki filminde olduğu gibi bu kez de senaryoyu yine bizzat kendisi yazmış …
Saulnier’de neredeyse bir takıntı haline gelen yeşil oda atmosferi içinde yaratılacak bir gerilim seti arzusunun , nihai ürünü olan bu film prömiyerini , 17 Mayıs 2015’de Cannes Film Festivalinin “Quinzaine des Réalisateurs / Directors ' Fortnight” bölümünde yapmış ve katıldığı daha pek çok festivalin ardından 16 Şubat 2016 tarihinde !
F İstanbul Bağımsız Film Festivalinde İstanbullu sinemaseverlerle de buluştuktan sonra 15 Nisan 2016’da ABD’de vizyona girmişti …
Yapımcı Broad Green Pictures tarafından sağlanan 5 milyon dolarlık bütçeyle çekilen ve sadece 3,8 milyon dolarlık bir gişe yapabilen filmin , bu hasılat rakamıyla ters orantılı olan 7 / 10 ( 81.986 oy ) ve 3.7 / 5 ( 21.205 oy ) olan IMDB ve Rotten Tomatoes izleyici puanı ortalamalarıyla 7.7 / 10 ( 218 yorum ) ve 79 / 100 ( 42 yorum ) olan Rotten Tomatoes ve Metacritic yorum ortalamaları oldukça etkileyici …
Gelin isterseniz , korku – gerilim türü bir film için oldukça yüksek sayılabilecek bu izleyici ve eleştirmen yorum puanlarına rağmen gişede iş yapamayan filmimize , her zamanki gibi önceliği yine oyuncu kadrosuna vermek suretiyle biraz daha yakından bakalım …
Oyuncu kadrosu denilince de , lafı uzatmadan hemen söylemek isteriz ki , bize göre bu filmin tartışmasız en formda ismi , “Star Trek : Beyond” ( 2016 ) ve “Thoroughbreds” ( 2017 ) gibi filmlerden de tanıdığımız Anton Yelchin …
Gerçekten de performansı ile göz doldurmuş …
Dikkat çeken bir diğer oyuncu da , Saulnier filmlerinin artık neredeyse gediklisi halini almış olan Macon Blair …
Ki bu oyuncu , yine bir Saulnier filmi olan “Hold the Dark” ( 2018 ) ın aynı zamanda senaristi de …
Elbette filmin en ağır topu , yılların usta oyuncusu Patrick Stewart …
Gençlere taş çıkartırcasına bu filmde de üzerine düşeni fazlasıyla yapmış …
Filmin teknik ayrıntılarına gelince …
Saulnier’in kendisi de aslında , sinemaya ilk adımını kameraman olarak attığı için diğer üç filminde olduğu gibi bu filmde de yine her karesi özenle planlanmış , son derece sağlam görüntülerle çıkmış karşımıza …
Aynı özen , filmin izleyicinin soğuyarak kopmasına izin vermeyen akıcı kurgusu içinde geçerli …
O nedenle , bazı yorumlarda yazıldığı gibi filmde tek bir gereksiz ve boş bir sahne bulmak hemen hemen imkânsız gibi …
Tabii , " Blue Ruin "
( 2013 ) ve “Hold the Dark” ( 2018 ) filmlerinde olduğu gibi bu filmde de görüntü ve kurguya derinlik kazandıran Brooke ve Will Blair ikilisinin müziklerinin pozitif anlamdaki etkisini de atlamamak lazım …
Bu ikili , yine oldukça iyi bir iş çıkartmış …
Sonuç olarak , diğer Jeremy Saulnier filmleri gibi arşivimizin vazgeçilmezlerinden biri olan bu film için puanımız 3,5 önerimiz ise , “izlenebilir” şeklinde olacak …
Keyifli seyirler , Son iki not : 1.	Filmde Pat karakterini canlandıran Anton Yelchin , geçirdiği oldukça “garip” bir trafik kazası sonucunda ( yokuşta park ettiği kendi aracının altında kalarak ) 19 Haziran 2016 tarihinde henüz 27 yaşındayken hayatını kaybetmiştir …
2.	Tüm hakları bize ait olan bu yorumun orijinali ; bir başka mecrada tarafımızca , 18 Ekim 2018 günü saat 00.52’de yazılarak paylaşılmıştır .
