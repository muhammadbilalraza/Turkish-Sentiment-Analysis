Arrival yabancı olmamak , bir olmak , birbirini anlamak ve empati kurabilmek için dilin önemine dikkat çeken çok çok ilginç bir bilim kurgu filmi .
İlk kez böyle bir film izliyorum açıkçası , dilin bir bilimkurgu filminde mesele edildiğine daha önce denk gelmemiştim .
Filmde uzaylıların söyledikleri ya da çıkardıkları sesler ya da şeffaf perdeye çizdikleri şekilleri anlamak için dilbilimciler ve bilim adamları çalışırken ısrarla iletişim kuramamak , birbirini anlayamamak , karşı tarafın ne söylediğini çıkaramamak , ya da kendi söylemek istediklerimizi doğru iletememek gibi bir sorunla karşılaştığımızı görüyoruz .
Dünya devletlerinin uzaylıların bir türlü istedikleri bilgiyi yani dünyaya neden geldikleri gibi bir bilgiyi edinememeleri üzerine düşmanca davranmaya başladıklarını görüyor ve iletişim kuramamanın ya da anlamakta yetersiz kalmanın ya da bunu kasıtlı olarak istismar etmenin sonuçlarıyla yüzleşiyoruz .
Oysa film bize dilin mümkün olduğunu söylüyor : uzaylılar heptapod yani 8 bacaklı olsa ve asla insan dili kullanmasa , insana hiç bir şekilde benzemese de dil var ve iletişim mümkün .
Bizler , yani dünyalılar ve dünyalı olmayan bütün varlıklar bir dil aracılığıyla , bir çok empati çabası aracılığıyla mümkün görünmeyen ama mümkün kılınabilir birşeyi başarabilir ve neden var olduğumuzu anlayabiliriz demek istiyor film , dilbilimci Louis'in yaşadığı ve filmin nihayetinde kavradığı gerçek , yani hayatın bir armağan olduğu , seçimlerimizin acı içerse de bizleri olgunlaştıracak kıymetli , değerli seçenekler olduğu gerçeğine dikkat çekiyor ; kendimizi , bir başkasını , birbirimizi , bizden olanı ya da bizden olmayanı anlamak için dil ve filmde çok ilginç kullanımıyla , heptapodların " silah " adını verdiği bir armağanla donatılmış olduğumuzu söylüyor .
Kainattaki her varlığın bir simge olduğunu düşünürsek simgeleri okumak ve onlara işaret etmek üzere kullanılacak ve ortaklaşa kullanılabilecek bir dilin varlığına işaret ediliyor : bu dil herkesin aynı şekilde kullandığı sözcükler değil ; algılarda , kavrayışlarda , empati ve anlama çabalarında ortaya konacak bir ortak bakış çabası gibi görünüyor .
Filmi çok beğendim , çok etkileyici buldum .
Mutlaka öneriyorum .
