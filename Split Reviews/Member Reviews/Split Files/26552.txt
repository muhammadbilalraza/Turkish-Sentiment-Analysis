Rams , aynı yerde yaşayan 2 kardeşin birbirine olan çatışmasını anlatıyor .
" Gummi ve Kiddi adlı bu 2 kardeş , keçi büyütmeyi çok seviyorlar ve ard arda her yıl keçi yarışmasına katılıyorlar . Her yıl ikisinden birisi yarışmayı kazanıyor . Fakat en son yarışmadan sonra keçilerden birinde bulaşıcı bir virüs olduğu ortaya çıkar ve kasabadaki bütün keçiler toplatılmaya başlar . Gummi ile Kiddi arasındaki gerginlik her ne kadar büyüse de bu sorunu birlikte atlatmaya çalışacaklardır . "
Öncelikle bu film , geçen yılki Cannes festivalinde " Belirli Bir Bakış " ödülünü kazanmış .
Hak etmiş de .
İki kardeş arasındaki çatışmayı keçiler üzerinden anlatması oldukça farklıydı .
Her ne kadar bazı olayların ilerleyişi bilindik olsa da veya tekrara bağlamış olsa da film , sizi atmosferin içine çekmeyi başarıyor .
Bu başarının ardındaki en büyük etken , oyunculuklar ve manzaralar .
2 kardeşin performansını oldukça başarılı buldum .
Özellikle de 2 kardeşin birbirine güvenmeye çalışmak istemeleri ama araya hep başka bir sorunun çıkmasını güzel vurgulamışlar .
Ama özellikle de manzaralar , yani ortam çok başarılıydı .
İzlerken size soğuk havayı hissettiriyor .
Bu kısımları daha çok sonlara doğru fark edeceksiniz .
Rams'ın en sevdiğim sahnesi , final sahnesiydi .
Kiminiz bu sahneyi izlerken " bu muydu ? " veya " gerçekten çok anlamlı " diyebilir ve gerçekten çok doğal aslında .
Bu filmi sinemada izlerken filmin daha sürmesini ummuştum ve film böyle bittiği zaman afallamıştım .
Ama daha sonra üzerinde düşününce , ortaya anlamlı bir sahne çıktığını anladım .
Son sahne , bütün bu kargaşalardan uzak olarak , saflığı gösteriyor .
Her şeyin masum olduğu zamanlar .
Ya da kısacası , kameranın son sahneye içerdiği açı , anne karnını temsil ediyor .
Bu yüzden farklı bir çalışma olmuş .
Eğer bu tarz filmleri seviyorsanız , Rams'dan hoşlanacağınızı düşünüyorum .
Ortaya farklı bir iş çıkmış .
Ama filmin yavaş temposu ve uğradığı basitlikler seyir zevkinizi biraz azaltabilir .
Ama genel anlamda , bu filmi tavsiye ederim .
FİLMİN İYİ YANLARI : + Anne rahmine benzetilen final sahnesi . + Oyunculuklar ve manzaralar . + Farklı bir iş olmaya çalışıyor .
FİLMİN KÖTÜ YANLARI :
- Bazı anlarda tahmin edilebilir , tekrara girmiş olması ve temponun yavaş ilerlemesi .
- Bazı sahneleri seyircinin kafasını gereksiz yere yorabiliyor .
TOPLAM PUAN : 7 / 10
