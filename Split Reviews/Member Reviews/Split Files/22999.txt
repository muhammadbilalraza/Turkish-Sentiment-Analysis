Filme gitmeden önce fragmanını izlemek , Johnny Depp'in olması , Western türünü sevmem , Karayip Korsanlarının ekibinin olması gibi etkenler beni bayağı heyecanlandırmıştı .
Fakat Beyazperde eleştirisini okuyunca bu heyecanım biraz azaldı ve sadece eğlenmek için gittim filme .
Johnny Depp biraz yan rolde kalmış , film daha çok Armie Hammer üzerine kurulmuş ama Johnny Depp tabi her zamanki gibi mimikleriyle , duruşuyla , her şeyiyle sizi güldürüp eğlendirmeyi başarıyor .
Filmin komiklik derecesinde ise bazı lafla yapılan espriler dışında aksiyon sahneleriyle , hareket ve mimiklerle sizi güldürmeyi başaran bir Spaghetti Western filmi olmuş .
Filmi biraz övdükten sonra asıl zayıf yönlerini de söyleyeyim ; öncelikle hikayeyi kim yazdıysa bayağı ağır bir hikaye yazmış , yönetmen Gore Verbinski'de aslında bu son derece gereksiz uzunluktaki ve aynı derecede sıkıcılıktaki bu hikayeyi biraz kısaltıp daha sürükleyici bir film yapabilirdi ama maalesef böyle yapmamış ve filmi izlerken orta kısımlarda baya bir sıkılabiliyorsunuz .
Bu yüzdende ağzınız tadı biraz kaçıyor .
Tabi filme sadece komik olduğu için ve Johnny Depp olduğu için bu notu vermedim .
Çekimler , aksiyon sahneleri ve müzikler çok iyi yapılmış .
Ayrıca film başından beri yaşlı Tonto'nun bir çocuğa hikaye anlatmasıyla geçiyor bu da filmi daha keyifli hale getiriyor sonunu da gayet güzel bir şekilde bitiriyor .
Ancak yukarıda bahsettiğim gibi tempo oldukça zayıf olduğundan filmden çıkınca ne güzel bir film izledik diyemiyorsunuz .
Yani sinemada izlenmesi şart bir film değil .
DVD'si çıkınca evinizde sıkıldığınız yerleri sararak izlerseniz belki daha güzel olabilir .
7,5 / 10
