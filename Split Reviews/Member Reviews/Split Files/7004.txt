" Indiana Jones " serisinden , " Pirates of the Caribbean " serisine ve hatta " Mummy - The Scorpin Kings " serilerine kadar pek çok serüvenden ciddi esinlenmeler taşıyan " Jungle Cruise " ; senaryosunu , Michael Green , Glenn Ficarra ve John Requa yazarlarken yönetmen koltuğunda da , adını “House of Wax” ( 2005 ) ve “Orphan” ( 2009 ) ile duyurmuş olan Katalan sinemacı Jaume Collet - Serra'nın oturduğu bir aksiyon komedi olarak geliyor karşımıza .
200 milyon dolarlık bir bütçeyle çekilen filmde , dikkatimizi çeken ilk şey ; editörlüğünü Joel Negron'un üstlendiği post - prodüksiyon aşamasında , DNEG , Industrial Light & Magic , Rodeo FX , Rising Sun Pictures ve Weta Digital gibi işinin ehli dev firmaların görsel efekt ve yeşil perde teknolojilerinin kullanımındaki iştah ile maharetleri oluyor .
Öyle ki ; kimi zaman filmin ana karakterleri , kimi sahnelerde ( sözde anlatılan efsane gereği ) abartıya kaçılan bu işlemlerin gölgesinde bile kalabiliyorlar .
Nasıl mı ?
Örneğin ; Edgar Ramírez'in canlandırdığı , lanetlenerek dört yüz yıldır nehir kıyısına hapsedilmiş olan Don Aguirre ve adamlarının sağlarından sollarından sarkarak ona buna saldıran yılanlar ile çiyanlara ne demeli .
Neyse .
Gelin isterseniz hikayemize biraz daha yakından bakalım .
Film , MacGregor Houghton'ın ( Jack Whitehall ) 1916 yılının Londra'sındaki Royal Society'deki ; İspanyol kaşif Aguirre'nin 16. yüzyıldaki , tek bir yaprağının dahi tüm hastalıkları iyileştirdiği veya her hangi bir laneti rahatlıkla bozabildiğine inanıldığı , Amazon ormanlarının içindeki efsanevi " Ay'ın Gözyaşları " ağacının peşine düştüğü gezi hakkındaki sunumu ile başlar .
Zira MacGregor söz konusu topluluktan , botanikçi kız kardeşi Lily ( Emily Blunt ) ile birlikte , yaprakları sayesinde gerek sağlık ve gerekse de askeri alanlarda mucizeler yaratmayı planladıkları o ağaca ulaşabilmenin anahtarı olduğunu düşündükleri " ok başını " , sadece topluluk üyelerine açık olan arşivden kendilerinin kullanımına tahsisini istemektedir .
Ancak başarılı olamaz .
Bunun üzerine Lily , aynı ok başının peşinde olan ( bu kez Nazi değil Birinci Dünya Savaşındaki Alman İmparatorluğunun aristokrat üyelerinden ) Prens Joachim'den ( Jesse Plemons ) daha atik davranarak ok başını kapar ve kendini binanın dışına atar .
Yani " ok başı " artık Houghton kardeşlerin elindedir .
Şimdi yapmaları gereken tek şey , Amazon'da kendilerine eşlik edecek maharetteki bir buharlı gemi kaptanı bulmalarıdır .
Edindikleri bilgiye göre de bu işin erbabı , liman işletmecisi de olan Nilo Nemolato'dur ( Paul Giamatti ) .
Ve trenden iner inmez de doğrudan onun ofisinin bulunduğu mekana giderler .
Giderler gitmesine de .
Ufak bir karışıklık sonrasında Lily , Nilo'yu soymak için onun ofisine girmiş olan Frank Wolff'u ( Dwayne Johnson ) Nilo zannederek , onunla anlaşma yapmaya çalışır .
Gerçi bu geçici yanlış anlaşılma durumu çok sürmese ve tüm taşlar yerli yerine otursa da Lily , ( " Proxima " isimli evcil bir leopar hilesi sayesinde ) çok daha cesur olduğunu gözleriyle gördüğü Frank'i , kaptan olarak tutmaya karar verir .
Ve onlar önde , Prensin denizaltısı arkalarında olmak üzere " Ay'ın Gözyaşları " ağacına doğru , nehirde yola koyuluverirler .
Dakika 50. .
Geride , içinde kimi sürprizleri de barındıran oldukça renkli ve hareketli sahnelere sahip olan 77 dakikalık bir bölüm daha sizleri bekliyor olacak .
Yeter ki , çok büyük beklentilere girmeyin .
Keyifli seyirler ,
