Senaryosunu , yönetmen koltuğunda oturmakta olan Tim Burton'ın aynı isimli kısa filminden ( 1984 ) uyarlayarak John August'ın yazdığı “Frankenweenie” , ailecek izlenebilecek sevimli bir animasyon .
35 milyon dolarlık bir bütçe ile çekilmiş olan filmin hemen en başında ( bu soyadı kullanılmak suretiyle sinemaseverleri hikayeye hazırlamanın yanı sıra böylece Mary Shelley'e selam da gönderilmiş olan ) Frankenstein ailesinin annesi Bayan Frankenstein ( " seslendiren " Catherine O'Hara ) ile babası Bay Frankenstein ( Martin Short ) ve gününü arkadaşlarıyla değil de köpeği Sparky ( Frank Welker ) ile evin üst katında geçiren küçük Victor ( Charlie Tahan ) ile tanışıyoruz .
Ertesi sabah baba seyahat acentesindeki işine , oynaması için Sparky'i arka bahçeye bırakırken New Holland kasabasının belediye başkanı Bay Burgemeister'ın ( Martin Short ) fırçasından nasibine düşeni alan Victor'da okuluna gitmektedir .
Tabii Victor'ın sınıf arkadaşı olan yeğeni Elsa Van Helsing'de ( Winona Ryder ) bu fırçadan mahrum bırakılmayacaktır .
Zira Bay Burgemeister , bu nobranlığı kendine tarz edinmiştir .
Bay Rzykruski ( Martin Landau ) , yıldırım çarpması neticesinde kaza geçiren Bay Holcomb'un yerine yeni fen bilgisi öğretmeni olarak kasabanın ilk okulunda göreve başlamıştır .
Bu arada öğreniyoruz ki ; yağmur , fırtına , şimşek ve yıldırımlar , New Holland akşamlarının olmazsa olmazlarındandır .
Bay Rzykruski'nin yarattığı şevkle bilim fuarına katılma hazırlıkları içinde olan Victor'dan babası , aynı zamanda beyzbol oynayarak " sosyalleşmesini " de arzulamaktadır .
Babasını kırmayarak oynar da .
Ama ne yazık ki , ilk iki ıskanın ardından Toshiaki'nin ( James Hiroyuki Liao ) üçüncü atışında , Victor'ın yaptığı vuruşta sahanın dışına çıkan topu almak üzere sokağa fırlayan Sparky , bir otomobilin altında kalarak hayatını kaybeder .
Ki , böylelikle bir anlamda Garip Görünümlü Kızın ( Catherine O'Hara ) kedisi Bay Whiskers'ın ( Dee Bradley Baker ) kehaneti de tutmuş oluyor .
İyice içine kapanarak sessizliğe bürünen Victor , öğretmeni Bay Rzykruski'nin derste ölü bir kurbağa ile yaptığı elektrik deneyi sonrasında umutlanır ve gecenin bir yarısı küreği kaptığı gibi gittiği hayvan kabristanındaki mezarından dostu Sparky'inin cesedini çıkartarak gizlice eve getirir .
Evde güçlü bir elektrik enerjisi kaynağı olmadığı için Victor , şiddetli bir biçimde yağmakta olan yağmurda oluşabilecek bir yıldırımın sağlayabileceği enerjiden yararlanmayı planlamaktadır .
Ne mi olur ?
Elbette başarır ve Sparky'i yeniden hayata döndürür .
Fakat annesi ile babasından gizli tuttuğu için Sparky'den çatı katındaki odasında sessizce beklemesini ister .
İster istemesine de .
Elde ayak da durmayan kedi Bay Whiskers'ın tahriki ile kendini dışarıya atar ve birlikte Bay Burgemeister'ın bahçesini dağıtıverirler .
O arada Edgar'da ( Atticus Shaffer ) görür Sparky'i ve kendi bilim projesini oluşturabileceği bir şantaj için Victor'a uğrar .
İşte o andan itibaren de çocuklar arasında başlayacak olan yarış , kasaba da çadırın çok fena karışmasına yol açacaktır .
Dakika henüz 35. .
Geride , bilime sırtını dönerek kafasını kuma gömenlere ilişkin oldukça sağlam bir eleştirinin de bulunduğu son derece eğlenceli , kasabanın hemen her köşesinde " Gremlins "
( 1984 ) filmindekine benzer yaratıkların cirit attığı 52 dakikalık bir bölüm daha sizleri bekliyor olacak .
Keyifli seyirler ,
