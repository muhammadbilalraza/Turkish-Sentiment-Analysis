Filmde bolca yerli ve yabancı filmlere gönderme var .
Bu haliyle konusuz , sürekli gönderme ve her durumdan zorlama espri çıkarma gayretinde olan Leslie Nielsen'li Naked Gun ve Charlie Sheen'li Hot Shots serilerinin Türk hali denebilir .
Böyle olunca belki 30-35 filme gönderi yapılan sahnelerin yer yer güzel , yer yer zorlama esprilerle birbirine tutturulduğu yamalı bir film çıkmış ortaya .
Diğer oyunculuklar da vasatın üstüne çıkamayınca Çağlar Çorumlu'nun muhteşem Zeki Müren karakteri bile filmi tek başına kurtarmaya yetmiyor maalesef .
Çok eleştirilen Hollywood bile böyle göndermelerden oluşan toplama filmleri 90lı yıllarda terk etmişti .
Cem Yılmaz'ın çok iyi bir komedyen olmasının aynı başarıyı film sektöründe de yakalayabileceği manasına gelmediğini bir kez daha gördüm .
Her Şey Çok Güzel Olacak ve GORA'dan sonra yaptığı hiçbir filmde o kaliteyi maalesef yakalayamadı .
Bence 5 yıldızı hak eden Aile Arasında filmine 4 yıldız veren Beyazperdenin bu filme 4,5 yıldız vermesinin sebebi prodüksiyona harcanan yüksek maliyet ve Cem Yılmaz'a duyulan genel sempati herhalde .
