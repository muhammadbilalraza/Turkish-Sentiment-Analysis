Villeneuve yine dikkat çekici bir işe imza atmış .
Jose Saramago'nun eserinden uyarladığı bu filminde yine Gyllenhaal ile çalışıyor .
" Incendies " ile tanışmış olduğum yönetmenin " Prisoners " , " Polytechnique " ve son olarak da " Enemy " filmlerini gördüm .
Yani neredeyse tüm sinematografisine hakimim .
Bu doğrultuda diyebilirim ki , yarattığı atmosferler , oluşturduğu karakterler , sizi ekrana bağlayan sürükleyici kurgular , kullandığı müzikler ile kesinlikle takip edilmesi gereken bir yönetmen .
" Enemy " de üzerine çok konuşulan ve tartışılan bir film oldu .
Aslında çoğunluk tarafından duyulduğunu dahi zannetmiyorum ancak benim gibi yönetmenin takipçileri muhakkak izlemişlerdir .
Karmaşık yapısı ve yorumu seyirciye bırakan tercihiyle öne çıkmayı başarıyor .
Metaforlar oldukça yoğun ve sert .
Sürekli bir dikkat içinde izlemeniz gerekiyor .
Zaten ilk sahnesinden itibaren " ben farklıyım " mesajını alıyorsunuz .
Tek seferde hazmetmesi pek kolay değil .
Üzerine yazılanları araştırıp okuduktan sonra daha bir anlamlı geliyor kesinlikle .
Görüntü yönetiminin başarısını da es geçmemek lazım .
Ve tabii ki Gyllenhaal'un üst düzey performansı .
Son dönemin görülmesi gereken kaliteli yapımlarından .
