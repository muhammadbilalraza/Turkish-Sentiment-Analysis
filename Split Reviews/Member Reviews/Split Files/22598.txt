" İki kardeş olan Connie ve Nick Nikas , bir banka soygunundan sonra polisten kaçmaya başlarlar . Fakat polisler Nick'i yakalayınca Connie , bütün bir gece boyunca kardeşini hapishaneden kurtarmak için elinden gelen her şeyi yapmaya çalışır . Bunun yüzünden de başına bir sürü bela alacaktır . "
Good Time için son derece heyecanlıydım .
Cannes'de prömiyerini yaptığından beri film hakkında harika şeyler duydum ve konusunu gerçekten de sürükleyici buldum .
Bu yüzden filmi büyük bir ilgiyle izledim .
Kısacası , filme bayıldığımı söylersem hiç de yalan olmaz .
Good Time , tek kelimeyle bomba gibi bir film .
Oldukça düşük bütçeli filmlerle harika sonuçlar çıkartmakla ünlenmiş olan Safdie Kardeşler'in yönetmenliği harikaydı .
Üstelik bu filmin aşırı düşük bir bütçeyle çekildiğini düşünürsek , bu hikayeyi daha da etkili bir hale getirmiş .
Çünkü bu sayede filmin içinde bulunduğu kirli atmosferi çok net bir şekilde görebiliyorsunuz .
Bu da Good Time'ı diğer Hollywood suç filmlerinden daha farklı ve gerçekçi kılıyor .
Sırf bu yüzden filmi zaman zaman Collateral'a benzettiğim bile oldu ( ayrıca iki film de tek bir gecede geçiyor ) .
Filmde kısa süreliğine bile olsa da Jennifer Jason Leigh ve Barkhad Abdi gibi güçlü oyuncuları görmek güzeldi , filme farklı bir estetik kazandırmışlar .
Ayrıca filmde Nick Nikas'ı canlandıran ve yönetmenlerinden birisi olan Benny Safdie'nin oyunculuğu harikaydı , özellikle de açılış sahnesinde .
Sırf Safdie'nin yüz ifadesinden bile içinde bulunduğu kötü durumdan nefret ettiğini ve yaşadığı acıları görebiliyorsunuz .
Bu başarması gerçekten de zor bir şey .
Yine de bütün bu harika performanslara rağmen ipi göğüsleyen asıl kişi Robert Pattinson'dı .
Kariyerinin en iyi performansını gösteren Pattinson , bu filmde resmen karakterinin içinde kaybolmuş .
Filmi izlerken ekranda Pattinson'ın olduğunu fark etmedim bile .
Kristen Stewart'dan Personal Shopper ve Robert Pattinson'dan Good Time gibi Twilight'dan sonra başrolde olan oyuncuların böyle harika işler yaptığını görmek çok güzel .
Sorunlarıma gelecek olursak , filmin oldukça sürükleyici bir temposu var fakat bu tempo zaman zaman gereksiz sebepler yüzünden yavaşlayabiliyor .
Mesela kusursuz bir ilk 30 dakikadan sonra filmin büyük bir kısmı bir evin içinde geçiyor ve siz de hikayenin ne zaman hızlanacağını merak ediyorsunuz .
Film buna benzer şeyleri ara ara yapıyor , çok ilgi çekici bir sahneden sonra biraz yavaşlayıp seyirciye flashback vb. gibi şeylerle bilgi vermeye çalışıyor .
Senaryo ve performanslara hayran kalmış olsam da , bunun bazen filmi yavaşlattığını da belirtmeliyim .
Good Time , hakkındaki ufak sorunuma rağmen yine de çok etkileyici bir filmdi .
Robert Pattinson bu yılın en iyi performanslarından birisini sergilemiş ve Safdie Kardeşler'in senaryosu vurucu , yönetmenliği kusursuzdu .
Filmekimi'nde izlediğim en iyi filmlerden birisi , vizyona girdiğinde sakın kaçırmayın .
İyi seyirler .
FİLMİN İYİ YANLARI : + Robert Pattinson ve Benny Safdie'nin harika performansları . + Vurucu bir senaryo , etkileyici bir yönetmenlik . + Bir Hollywood filmi gibi hissettirmemesi . + Sürükleyici işlenişi .
FİLMİN KÖTÜ YANLARI :
- Filmin hareketli temposu zaman zaman gereksiz yere yavaşlamış .
TOPLAM PUAN : 8.5 / 10
