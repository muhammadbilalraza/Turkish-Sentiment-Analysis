Kate Reddy ( Sarah Jessica Parker ) , evli ve iki çocuk annesi bir kadındır .
İşi gereği sürekli seyahat etmek zorunda olduğu için eşine ve çocuklarına yeteri kadar vakit ayıramamaktadır .
Kate , yeni bir iş için işteki rakiplerine karşı daha başarılı olmak için bütün gücünü işine verir .
Yeni proje için kendisiyle birlikte çalışan Jack Abelhammer ( Pierce Brosnan ) , eşini hastalıktan kaybetmiş , zeki ve karizmatik bir iş adamıdır .
Kate yoğun iş hayatı içerisinde , Jack'in kendisine olan ilgiden hoşnut olsa da eşinini ve çocuklarını çok sevmektedir .
Hem işini hem de ailesini bir arada tutmaya çalışan kadın bu konuda ne kadar başarılı olabilecektir .
Öncelikle Sarah Jessica Parker , bu rol için ne yaş olarak ne de oyuncu olarak uygun olmaktan oldukça uzak .
Hadi diyelim yüzü makyajla örttük ; ama o eller , eller insanın yaşını ele veriyor .
İki çocuklu genç anneye , 50'sini merdiven dayamış birini koyarsanız işte böyle sırıtır .
Gelelim Pierce Brosnan'a , bu türden roller için biçilmiş kaftan olmasına rağmen , ikili arasında yaratılmaya çalışan yasak aşk , çok kel alaka olmuş .
Kadın yoğunluk içinde kendine iyi gelen birini bulur ; ama evdeki kocaya da sadık kalır , konsepti bu filme oturmamış .
Kate , bir düşman yaratılmaya çalışılmış , çalışılmasına da adamın bir şey yaptığını görmüyoruz .
Öyle kendi halinde , hatta acınılacak tarafları bile olan sıradan biri .
Kate'in asistanına , kızının okul arkadaşlarına ve hatta kayınvalidesine kadar her şey ; ama her şey çok demode .
Tamam , biz yeni bir şey istemiyoruz da eski tarzlara biraz saygı da istemeyelim mi ?
Olmamış yani , neresinden tutsanız elinizde kalıyor ve mucizeyi bu kadın yaratamıyor .
IMDB : 4,7 puanı çok bile vermiş .
