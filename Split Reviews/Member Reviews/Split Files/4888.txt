Yönetmen Darren Aronofsky , filmleriyle sinemanın sınırlarını zorlayan ve sürekli seyirciye hiç görmediği şeyleri sunan bir yönetmen .
Her ne kadar Aronofsky'nin en büyük hayranlarından birisi olmasam da , onun bu yönünü oldukça takdir ediyorum .
Bu yüzden mother ! filme karşı büyük bir ilgim vardı .
Filmi , Filmekimi festivali programının içerisinde izleyememiş olmama rağmen , festivalin olduğu haftanın ortasında sinemada izleme fırsatı bulmayı başardım .
Ve neredeyse 2 hafta önce izlemiş olmama rağmen mother ! , hala kafamın içinde dönmeye devam ediyor .
Çünkü bu film bildiğin deli işi .
Şimdi sıra geldi filmin konusuna .
Size fragmanlardan anlaşıldığı kadarıyla bir özet geçmeye çalışacağım : " Jennifer Lawrence ve Javier Bardem , hiçliğin ortasında yaşayan evli bir çifti canlandırıyordur . Fakat evlerine Ed Harris'in karakteri bir ziyaretçi olarak kalmaya geldiğinde işler biraz karışmaya başlar . Derken Michelle Pfeifer'ın karakteri de eve gelir . Bundan sonra ev dolup taşmaya başlar ve Jennifer Lawrence'ın karakterinin başına büyük olaylar gelir . "
Filmin bundan ibaret olmasa da konuyu en rahat böyle yazabildim .
Bu arada unutmadan ; her ne kadar mother ! ' ın fragmanı bir korku filmi gibi gözükse de , filmin bununla hiçbir alakası yok .
Bu yüzden mother ! ' a korku filmi görmeye gidenler hayal kırıklığı ile ayrılacak .
Aranızda bu filmin seyircileri ve eleştirmenleri ikiye ayırdığını duymayan yoktur herhalde .
Her ne kadar eleştirmenler bu filmi iyi veya idare eder bir şekilde bulsa da , seyirciler bu filmden gerçekten nefret etti .
Herkes bu filmin çok saçma ve anlaşılmaz olduğunu söylüyordu .
Bu konuda seyircilere biraz hak verebilirim .
Eğer filmi , hakkında hiçbir fikriniz olmadan izlediyseniz ve yapılan herhangi bir analizi okumadıysanız , büyük ihtimalle sonuçtan nefret edeceksiniz .
Çünkü gittiğim sinemada yanımda ve önümde oturan çiftler hep film boyunca " Bu ne saçmalık " veya " İşte iyice abarttılar " gibi şeyler deyip durdu .
Ben mi ?
Şahsen , mother ! filmine bayıldım .
Filmin dört dörtlük , kusursuz bir başyapıt olduğunu düşünmüyorum ama içeriğinin sırf insanları düşündürüyor olması bile filmi takdir etmek için yeterli bir sebep .
Özellikle de günümüzde böyle dev bir stüdyonun , böyle büyük oyuncularla , böyle garip bir film yapıyor olması gerçekten de nadir görülüyor .
Bu film hakkında en çok sevdiğim şey , hikayesinin karmaşık yapısıydı .
Çünkü filmin gerçek anlamını bir yana koyarsak mother ! , neredeyse her türlü düşünceye açık olan ve insanların üzerinde uzun bir süre düşüneceği bir iş .
Çünkü mother ! , şu ana kadar çekilmiş hiçbir şeye benzemiyor .
Belki filmin posterinden ve fragmanından bir " Rosemary's Baby " havası sezebilirsiniz ama gerçekte filmin bununla hiç alakası yok .
Darren Aronofsky , insanların üzerinde yıllar boyunca konuşacağı bir film hazırlamış .
Filmdeki karakterlerin adlarından evin dekorasyonuna , sakin açılışından tek kelimeyle çılgınca olan finaline kadar mother ! , sevseniz de sevmeseniz de sizi etkileyecek bir film .
Aronofsky , bu filmde resmen ustalık eserini hazırlıyor gibiydi .
Üstelik filmin senaryosunu sadece 5 günde yazdığını düşünürsek , çıkan sonuç gerçekten de " vay be " dedirtiyor .
Bu yılın en özgün senaryosu bence .
Ayrıca Darren Aronofsky'nin yönetmenliği de oldukça ilginçti .
Çünkü filmin neredeyse tamamı Jennifer Lawrence'a odaklıydı .
Kamera film boyunca ya onun yüzüne odaklıydı ya da onun omzunun arkasından yaşananları gösteriyordu .
Bu yüzden gerçekte yaşananlar tam olarak net değildi .
Bunun kasten yapılmış olduğunu biliyorum ama bir süreden sonra bunun çıldırtıcı bir hal aldığını da söylemeliyim .
Bu yüzden bir süreden sonra geniş bir açı için yalvarır oldum .
Bu konuda Aronofsky , filmi böyle yönetmeyi kasten seçmiş olmalı .
Çünkü mother ! , film boyunca bir sürü soruyor ve tıpkı ana karakter gibi neler olduğu hakkında en ufak bir fikriniz bile olmadığı için durum giderek çıldırtıcı bir hal alıyor .
Bu yüzden Aronofsky'nin yönetmenliği böyle bir film için son derece uygun olmuş .
Sizi çıldırmasına rağmen filmin içinde bulunduğu atmosfer bundan daha iyi bir şekilde yansıtılamazdı .
Oyunculuklar ise başlı başına bir konuşma konusu .
Çünkü filmdeki herkes o kadar başarılı ki , oyuncuları nasıl övebileceğim hakkında hiçbir fikrim yok .
Bu yüzden olabildiğince özet geçeceğim .
Jennifer Lawrence , bu filmde kariyerinin en iyi performansını sergilemiş .
Özellikle de Lawrence'ın bu rol için oldukça karanlık yerlere gittiğini düşünürsek , ortaya çıkan sonuç gerçekten de göz kamaştırıcıydı .
Eğer Akademi'nin Lawrence'a Joy filmindeki oyunculuğu için bir adaylık verdiğini düşünürsek , mother ! için de kesinlikle aday olması gerekiyor .
Bu yılın en iyi performanslarından birisiydi .
Javier Bardem'e ayrıca bayıldım .
Her ne kadar filmde oyunculuğuyla değil de karakteriyle ön plana çıkıyor olsa da Bardem , karakterini olabilecek en iyi şekilde canlandırmış .
Ayrıca Ed Harris ve Michelle Pfeifer arasındaki rol değişimi de hoşuma gitti .
Normalde Harris filmlerde oldukça sert kişileri ve Pfeiffer da cana yakın kişileri canlandırıyor iken , bu filmdeki karakterleri ise bunun tam tersiydi .
Ayrıca Domhnall Gleeson filmdeki kısa rolüne rağmen son derecede etkiliydi .
Bir de sürprizi bozmamak için adını vermeyeceğim bir oyuncu var .
Çok sevdiğim bu oyuncunun filmde olduğuna dair hiçbir fikrim yoktu ve onu görünce çok şaşırdım .
Filmle ilgili olumsuz yanlarıma gelecek olursak , mother ! ' ın kolayca yeniden izleyebileceğiniz bir film olmadığını ve filmde herkesin sevmeyeceği farklı bir şeyin olduğunu düşünüyorum .
Mesela ilk yarının yavaş tonu ile ikinci yarının hızlı ve şok eden tonu arasındaki geçişin biraz hızlı yaşandığını düşünüyorum .
Çünkü film asıl noktaya yavaş yavaş gelmeye çalışırken birdenbire bodoslama dalıyor .
İki yarıyı da sevdim ama bu geçişin daha güçlü olabileceğini düşünüyorum .
Yine de , bu son derece ufak bir sorun .
Kısacası mother ! , ya seveceğiniz ya da nefret edeceğiniz bir film .
Ben şahsen filme bayıldım . mother ! öyle garip ve sorgulayıcı bir film ki , izlerken sizi içine çekiyor ve süresi boyunca da bırakmıyor .
Aronofsky'nin yönetmenliği ve senaryosu çok başarılıydı , oyunculuklar ise şahaneydi .
Eğer daha önceden hiç eşi benzeri olmayan ve bittiğinde üzerinde düşünmeye devam edeceğiniz bir film arıyorsanız , mother ! ' ı mutlaka izleyin .
Çıkan sonuç kusursuz değil belki ama filmin kendisi kesinlikle bir göz atılmayı ve üzerinde konuşulmayı hak ediyor .
Kısa Bir Analiz : Eğer mother ! ' a hakkında hiçbir şey bilmeden izlemek istiyorsanız diye bu kısmı en sona sakladım çünkü burada filmin gerçek anlamından bahsedeceğim .
En ufak detaylara kadar değil , sadece ana şeylerden .
Bu yüzden yazının bu son paragrafı son derece spoiler içerir : 
spoiler : 
mother ! , gerek karakterleri , gerek senaryonun içeriği olsun , daha çok İncil ve dünyanın kendisi üzerinde duran bir film .
Jennifer Lawrence'ın karakterinin Toprak Ana'yı , Javier Bardem'in ise Tanrı'yı temsil ettiğini düşünüyorum .
Ve film de insanların dünyamıza nasıl kötü davrandığını ve Tanrı'nın da bütün bunlara rağmen insanları affetmeye çalışmasını anlatıyor aslında .
Bunu yaparken de İncil'de yazan şeylere de değiniyor . 
Mesela Ed Harris ve Michelle Pfeiffer'ın karakterleri aslında ilk insanları , Adem ile Havva'yı temsil ediyor .
Bundan sonra eve giren iki erkek ise onların oğulları , Habil ile Kabil'i .
Sonraysa Kabil , Habil'i öldürüyor ve evden kaçıyor .
Bundan sonra da Harris ve Pfeiffer , Lawrence ile Bardem'in yaşadıkları evin kalbi olan kalp şeklindeki kristale ( yani yasaklı elma ) dokunuyorlar ve her şey alt üst oluyor .
Bu yüzden de Bardem , Harris ile Preiffer'ı evinden ( yani cennetten ) kovuyor .
Bundan sonra ise film iyice çılgınlaşmaya başlıyor , özellikle de son 30 dakikasında . 
Gelen itibariyle ; Lawrence ile Bardem'in evine tonlarca insan gelmeye başlıyor ve insanlar , Bardem'in yazdıklarından çok ilham aldıklarını söylüyor ( yani İncil ) .
Ve evin içine giren insanlar duvarları sökmeye , mobilyaları kırmaya , her türlü şeyi yapmaya başlıyor .
Bu ev ile Lawrence'ın karakteri dünyamızı temsil ettiği için , eve yaşanan şeyler Lawrence'a da yaşanmış gibi oluyor .
En sonunda da doğan bebek ise İsa'yı temsil ediyor .
Film , genel anlamda böyle bir işlenişe sahip .
Ama bunlara rağmen filmde hala anlamını bilmediğim şeyler de var .
Mesela yerdeki kanın silinmesine rağmen iyice yeri delip bodrumdaki ampulü patlatması veya Lawrence'ın içtiği sarı sıvı gibi .
Yine de bu film her türlü tartışmaya açık . 
Her ne kadar bütün bu anlattıklarım son derece gösterişçi ve sıkıcı gibi dursa da mother ! ' ı bu kadar etkileyici yapan şey , bunları anlatış şekliydi .
Film bütün bunları olabilecek en gizli ve gösterişsiz şekilde işlemeyi başarmış .
Üstelik konseptin yaratıcılığını da düşünürsek , ortaya böyle bir sonucun çıkmış olması bile inanılmaz doğrusu .
Şahsen filmin bununla alakalı olduğunu düşünüyorum ama yine de mother ! , her türlü tartışmaya açık bir iş . 
FİLMİN İYİ YANLARI : + Aronofsky'nin yaratıcı senaryosu ve yönetmenliği . + Jennifer Lawrence başta olmak üzere bütün performanslar . + Sürükleyici bir işleniş ve çılgın bir son 30 dakika .
FİLMİN KÖTÜ YANLARI :
- İlk yarının sakinliği ve ikinci yarının hareketliliği arasındaki geçiş biraz hızlı olmuş .
- Kolayca yeniden izlenebilecek bir film değil .
TOPLAM PUAN : 8.5 / 10
