Roman Polanski gibi büyük bir yönetmenin neden böyle bir projeye giriştiğini anlamak zor .
Tiyatroda izlesem bile yeteri kadar başarılı bulamayacağım bir projenin bir de filmini çekmişler .
İşin ilginci Hollywood'un en iyi oyuncularıyla belki de .
Oyunun ödüllü bir oyun olduğunu öğrendikten sonra benim şaşkınlığım bir kat daha arttı .
Bu metnin neyine ödül verilmiş gerçekten ilginç .
Ben kendi adıma tiyatroda bundan çok daha iyi oyunlar izledim yıllar içerisinde .
( Aziz Nesin - Hadi Öldürsene Canikom - , Woody Allen - Tekrar Çal , Sam gibi ) .
Şu anda aklıma gelen bu iki oyun bu ödüllü olduğu belirtilen ' ' Acımasız Tanrı ( Carnage ) ' ' oyununa kıyasla kat be kat daha başarılı eserlerdir kanımca .
Metnin en büyük sorunu inandırıcılık .
Olay örgüsü ve karakterlerin bu süreç içerisindeki tutumları o kadar gerçekten uzak ki böyle bir oyunu veya filmi inandırıcı bulup gönül rahatlığıyla izlemenin ve beğenmenin mümkünü yok gibi .
Christoph Waltz haricindeki diğer usta oyuncular sermayeden yemişler gibi ayrıca filmde .
Pek esameleri okunmuyor anlayacağınız .
Sözün özü ; zorlama olay örgüsü , inandırıcılıktan uzak karakterleri ile ' ' Carnage ' ' perdede gerçekten olmasa da olurmuş dedirten bir film .
