Senaryosunu da , Cem Akaş ile beraber yazan Ozan Açıktan'ın yönetmen koltuğunda oturduğu " Silsile " , yeni nesil Türk sinemasının " neo - noir " tarzda kurgulanmış , eli yüzü düzgün filmlerinden biri olarak geliyor karşımıza .
Vizyona girdiği yıl sinema salonunda beğeni ile izlediğimiz filme , aynı Ozan Açıktan'ın 9 Temmuz 2021 tarihinde Netflix platformunda yayın akışına dahil edilen " Geçen Yaz " isimli filminin aklımıza düşürmüş olması nedeniyle bir kez daha göz atarak sizler için yorumlayalım istedik .
Gelin isterseniz , hikayesi gecenin bir yarısı başlayıp ertesi sabahın ilk ışıklarına kadar süren " Silsile " ye biraz daha yakından bakalım .
Bir kutlama partisinde birbirlerini yeniden görerek tutku ile bakan eski sevgililerden Ece ( Nehir Erdoğan ) , Amerika'dan o gün dönmüş olan Cenk'i ( İlker Kaleli ) , Karaköy'de kalmakta olduğu binada ziyaret eder .
Ki bu bina o an için aslında , aynı zamanda Ece'nin nişanlısı da olan meşhur iş insanı Faruk'un ( Tardu Flordun ) kaçak olarak restore ettirmeye çalıştığı köhne bir mekandır .
Neyse .
İşte tam da bu ortamda eski günleri yad ederek sevişmeye başlayan çift den Cenk , evde tek başlarına olmadıklarını fark ederek , ışıkları açtığında önce kaçarak kurtulan genç olanı ardından da boğuşmak zorunda kaldığı ikinci hırsız ile karşılaşır .
Merdivenlerden düşerken kafasını çarparak ağır yaralanan ikincisinin durumu hiç de iç açıcı değildir .
Olaya adının karışmasını istemediği Ece'yi evden , otoparktaki aracına doğru gönderen Cenk , telefon ile doğrudan polis veya ambulans yerine Faruk'u arayarak yardım ister .
Ve olay yerine ilk olarak da , ambulansı arayacak olan Faruk'un avukatı Merve Sönmez ( Esra Bezen Bilgin ) intikal eder .
Derken .
Yaralının ölmesi halinde Cenk'in cinayet ile suçlanarak yargılanacağını , kendisinin başının da ruhsatsız bina nedeniyle derde gireceğini fark etmesi üzerine , olaya ilişkin değişik bir senaryo yazmaları gerektiğini düşünen ve o yüzden de yaralıyı Cenk ile beraber sokağın ortasına taşıyan Faruk'da nihayet çıkar gelir .
Tabii Faruk'un bu yeni senaryosunun geçerlilik süresi bir iki dakikayı geçmez .
Zira hırsız sandıkları yaralı , Faruk'un binasını boyaması için Cihan ( Serkan Keskin ) tarafından tutularak , binanın anahtarının da verildiği boyacı Tayfun ( Emrah Özdemir ) , kaçarak kendini sokağa atan genç de onun kardeşi Kılıç'tan ( Ertuğrul Aytaç Uşun ) başkası değildir .
Yalnız mevzunun , otoparktaki aracına doğru ilerlemekte olan Ece ile mahalledeki arkadaşlarını da arayarak olay mahalline toplayan Kılıç arasında yaşanan , oldukça gerilimli bir başka kısmı daha mevcuttur ki , o da filme bambaşka bir renk katmasını beklediğimiz çok ayrı bir konu .
Dakika 45. .
Yani henüz gece yeni başlıyor ve sabaha da daha çok var .
Daha sonra " Limonata "
( 2015 ) , " Karakomik Filmler : Kaçamak "
( 2019 ) ve " Karakomik Filmler : 2 Arada "
( 2019 ) ile de adından fazlasıyla söz ettirmiş olan Ahmet Sesigürgil'in görüntü yönetmenliğini yaptığı ve özellikle Tardu Flordun , Serkan Keskin ve Ertuğrul Aytaç Uşun'un performansları ile göz doldurduğu bu filmi , bugüne kadar fırsat bulup da izlememiş olanlara hararetle öneririz .
Keyifli seyirler ,
