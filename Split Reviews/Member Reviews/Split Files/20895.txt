Kariyerinin büyük bölümünü Jackie Chan ve Chris Rock'lı Rush Hour filmlerini çekmekle geçirmiş ve benim gözümde ışıksız bir yönetmenden öteye gidememiş Brett Ratner bu kez Ben Stiller ve Eddie Murphy'yi bir soygun filminde bir araya getiriyor .
Sinema hafızamıza yer etmiş Ocean's Eleven'dan The Usual Suspects'e , Ronin'den Heat'e başarılı soygun filmlerinin ortak yönleri en ince detaylara dikkat eden titiz bir senaryo , yetenekli kalabalık bir oyuncu kadrosu , ve en sonunda " haa ! " dedirten sürprizli bir finaldir .
Tower Heist yönetmen Brett Ratner için ileri yönde atılmış bir adım olsa da , yukarıda saydığım türün klasikleri ile aşık atabilecek bir soygun filmi değil .
Bir kere senaryoda ciddi boşluklar var .
Ama bunlara kafayı takmayıp , hafif bir hafta sonu eğlencesi olarak kabul ederseniz , tatmin edici olduğunu da söyleyebilirim .
Özellikle Eddie Murphy'yi tekrar Beverly Hills Cop ve 48 Hours dönemlerindeki formunda görmek büyük keyif .
