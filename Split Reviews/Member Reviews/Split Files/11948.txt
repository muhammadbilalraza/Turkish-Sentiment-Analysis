( . ) İlk olarak 2007'de beyaz perdeye uyarlanan Transformers serisi , gittikçe eskimeye başlamıştı , ki dördüncü filmde yönetmen Michael Bay birtakım değişikliklere giderek yeni bir üçleme yaratmaya karar verdi .
Farklı karakterler ve yan öyküler ile mevcut hikayenin üzerine sözde yenilikler katarak aldığı yolda pek de bir yere vardığını söyleyemeyiz ne yazık ki .
Son derece basitçe ve çocukça kaleme alınmış senaryo , bir de gereksiz yere uzayınca hiç çekilmez bir hal alıyor .
Fakat neyse ki her zamanki gibi sıkı aksiyon ile muhteşem özel efektler yardıma koşuyor .
Oyunculuk performansları ise genelde senaryonun kurbanı olurken Wahlberg ile Tucci filme renk katmayı başarıyor .
Kısaca şekil değiştiren uzaylı robotlardan hala sıkılmadıysanız sizi her zamanki gibi bol gürültülü , bitmek bilmeyen bir görsel şölen bekliyor !
