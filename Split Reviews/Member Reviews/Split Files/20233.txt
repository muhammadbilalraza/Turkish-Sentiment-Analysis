Psikolojik ögelerin temeline kurulmuş filmde psikolojik açıdan sıkıntılı çocukken yaşadığı travmanın etkisi ile aile hayatı bozulmuş olan dedektif Bruce Robertson'un ( James McAvoy ) kendi ve çevresi ile olan sorunlarını kara bir komedi ile anlatılmasını seyrediyorsunuz .
Bel altı sahnelerin filmde standardın üzerinde kullanıldığını ve dilinin bayağı dikenli olduğunu da söyleme gerek .
Filmde polis komiseri olmak için uğraşan uyuşturucu ve içki bağımlısı psikolojik sorunlu dedektif Bruce Robertson'un diğer iş arkadaşlarının kuyusunu kazmasını izlerken kendi ve zihinsel halüsinasyonlarının etkisinde gittikçe çöküşüne de şahit oluyorsunuz .
Çoğu standart izleyici için sıkıcı sayılabilecek bir tempoda ilerleyen filmin en vurucu olduğu kısım sonu olsa da herkesin bundan etkilenmesi çok olası değil .
İsmini hak eden bir senaryosu olan filmden beklentinizi ne kadar az tutarsanız o kadar iyi olur derim .
Şahsi olarak ben filmden çok etkilenmedim ve bunun benzeri daha kaliteli bir çok yapım varken önceliğinizin bu olmasının hiç gereği yok diye düşünüyorum .
Ama yine de çok fazla boş zamanınız var ise izlemek size kalmış .
