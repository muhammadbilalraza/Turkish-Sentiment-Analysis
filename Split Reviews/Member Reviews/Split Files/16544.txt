1995 yapımı aynı adlı anime ve mangadan uyarlanan Ghost In The Shell , özellikle de anime hayranları için çok özel bir yapım .
Çünkü Ghost In The Shell , çıktığı ilk zamanlarda anime filmlerinin popülerliğini arttırıp sinema konusunda büyük bir adım atmıştı .
Ve bundan 22 yıl sonra Hollywood , nihayet bu animeyi bir filme çevirmeye karar verdi .
Ama bu konuda biraz endişelerim vardı .
Öncelikle animesiyle aynı olan filmin konusu şöyle : " Uzak bir gelecekte , türünün ilk ve en iyi örneği olan Binbaşı , çalıştığı departmanın suçluları durdurmak için yaratmış olduğu bir robottur . Şehirde suçluluk seviyesi , insanların beynini hacklemeye kadar gelince Binbaşı , bu olayların arkasında kim olduğunu bulmaya çalışır . Ama aynı zamanda hafızasıyla ilgili ufak sorunlar yaşıyordur ve bir yandan da geçmişiyle ilgili bir bağlantı yakalamaya çalışır . "
Ghost In The Shell'in orijinal animesi , 83 dakikalık kısa süresine rağmen çok şey anlatan , oldukça karışık ama bir yandan da muhteşem bir animasyondu .
Ben , animeye herkes kadar hayran olmasam da görselliklerini ve temalarını çok takdir etmiştim .
Ama dediğim gibi , bu filme girerken aklımda bir sürü endişe vardı .
Ghost In The Shell , içinde bir sürü fırsat bulunduran bir anime fakat ben Hollywood'un bir animeyi sinema filmine rezalet bir şekilde uyarladığını daha önce görmüştüm ( mesela Dragonball Evolution ) .
Peki , film nasıldı ?
Eleştirmenlerin aksine , ben Ghost In The Shell'i oldukça beğendim .
Film , hikayesi konusunda sıkıntılar yaşasa da genel anlamda bu filmin , orijinaline sadık kalınmış olan , Hollywood'un yaptığı gelmiş geçmiş en iyi uyarlamalardan birisi olduğunu düşünüyorum .
Önce iyi yanlardan başlayalım .
Herkesin bahsettiği gibi , bu filmdeki görsel efektler ( 1-2 sahne dışında ) genelde inanılmaz .
Özellikle de şehrin dizaynı , tam animedeki gibiydi .
Ghost In The Shell evreninin büyük bütçeli bir filmde hayata geçişini görmek harikaydı .
Sırf bu yüzden Ghost In The Shell , inanılmaz bir görsel şölen .
Ghost In The Shell'in animesinin müziklerine bayılmıştım fakat besteci Clint Mansell , bu filmde inanılmaz bir iş çıkartmış .
Hatta bu filmin müzikleri , animeden çok daha iyiydi diyebilirdim .
Ayrıca orijinal animenin açılış şarkısını bu filmin bitiş jeneriğinde yeniden duymak da oldukça hoştu .
Bu filme girerken endişelerimden birisi de , filmin sadece animeye benzeyip aynı derinliği taşıyamayacak oluşuydu .
Ama film bu konuda harika bir iş çıkartmış .
Animede olduğu gibi bu film de insanı insan yapan özelliklere dikkat çekip oldukça derin temalara değiniyor .
Gerçi bu film , sonuç itibariyle orijinal animeyle tam olarak aynı derinliği taşıyamasa bile ekibin bu filmde gerçekten denediğini görebiliyorsunuz ve ortaya çıkan sonuç benim için tatmin ediciydi .
Orijinal animeyle ilgili olan sorunlarımdan birisi , ana karakter Binbaşı'nın o kadar ilginç olmayıp kişiliğinin biraz arka planda kalıyor olmasıydı .
Bu filmse konusunun yanı sıra , Binbaşı'na daha fazla zaman ayırıp geçmişine odaklanmış .
Bu sayede Binbaşı'yı orijinal filmden daha iyi bir şekilde anlayabiliyorsunuz .
Böylece film daha da ilginç bir hale gelmiş .
Normalde bunu konuşmayacaktım ama bu konuyla ilgili çok fazla tartışma var .
Ghost In The Shell , bir anime olduğu için başrole Scarlett Johansson gibi bir Amerikalı bir oyuncu seçilince herkes ayaklanıverdi .
Bunu hiç anlayamıyorum doğrusu .
Ben sadece oyuncunun rolü nasıl oynadığına bakıyorum ve bu durumda , Scarlett Johansson gerçekten de iyi bir iş çıkartmış .
Karakteri bir robot olduğu için oyunculuğunda sıra dışı bir şey olmasa da role tam uymuş bence .
Aynı zamanda Batou'yu canlandıran Pilou Asbæk de tıpkı orijinal animedeki gibiydi .
Juliette Binoche'nin karakteri orijinal animede yoktu ama bu film için oldukça iyi bir ekleme olmuş bence .
Şimdi de kötü yanlara değinelim .
Ghost In The Shell , bazı konularda orijinal animedeki materyalleri kullanmadığı için filmin tonunun yavaşladığını hissedebiliyorsunuz .
Bu yüzden de her ne kadar Ghost In The Shell'in bu versiyonu , animesine göre daha fazla şey barındırsa da temponun biraz durağanlığı ve süresin , n daha uzun oluşu yüzünden anime gibi yeniden izleyeceğimi pek zannetmiyorum .
Ayrıca , eğer orijinal animeyi izlemeden bu filmi izleyecekseniz , elde ettiğiniz sonuçtan nefret edeceğinize eminim .
Bu filmi klişe ve sıkıcı bulabilirsiniz .
Bu yüzden Ghost In The Shell'in bu versiyonunu izlemeden önce size şiddetle animesini izlemenizi tavsiye ediyorum .
Bu sayede animedeki temalar daha anlaşılır oluyor ve bu filmi daha fazla takdir ediyorsunuz .
Kısacası Ghost In The Shell , herkese göre bir film değil .
Yaratılan dünya ve görsel efektler açısından neredeyse kusursuz bir film .
Oyunculuklar tıpkı orijinal anime ve mangadaki gibi , senaryo yine orijinal animedeki gibi derin fikirleri taşıyor .
Aynı zamanda hikaye daha anlaşılır bir hale getirilmiş ve Binbaşı karakterine daha fazla şey eklenmiş .
Tempo bir süre yavaşlıyor olsa da genel anlamda Ghost In The Shell , Hollywood'un açık ara en iyi anime uyarlaması .
Eğer animeyi seviyorsanız , bu filmi de seveceksiniz .
Geri kalan herkese de ilk önce animeyi , sonra da bu filmi izlemesini şiddetle tavsiye ediyorum .
İyi seyirler .
FİLMİN İYİ YANLARI : + Özellikle de IMAX'de belli olan görsel efektler , yaratılan dünya . + Scarlett Johansson , Pilou Asbæk'in tıpkı orijinal animedeki gibi olması . + Aksiyon sahneleri , senaryonun düşündüren yapısını kaybetmemiş olması . + Binbaşı karakterine eklenen geçmiş .
FİLMİN KÖTÜ YANLARI :
- Süresinin biraz uzun olup temponun bazı yerlerde yavaşlaması .
- Tam olarak orijinal animenin verdiği etkiyi vermiyor ( ama yine de oldukça yakın sayılır ) .
TOPLAM PUAN : 7.5 / 10
