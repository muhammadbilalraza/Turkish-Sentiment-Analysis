Herkesin 2002 yılında en çok sevmiş olduğu aksiyon filmi serisi xXx'in üçüncü filmi sinemalarda !
Evet , bu seri artık bir üçleme oldu .
Çünkü neden olmasın ki , değil mi ?
Her neyse , kimsenin sormadığı ve istemediği bu üçüncü filmin konusu şöyle : " xXx programını başlatan istihbaratın elindeki çok önemli bir cihaz çalınınca , programın başındaki Jane , en iyi ajanı Xander Cage'i çağırır . Xander da tek başına çalışamayacağı için en çılgın kişilerin bulunduğu bir ekip kurarak bu kötüleri alt etmeye çalışır . "
Bu filme karşı çok soğukkanlı değildim aslında .
Filmdeki oyuncular çok başarılıydı ve aksiyon sahneleri daha fragmanından bile çok havalı gözüküyordu .
Yani denizin üzerinde motorsikletle kovalamaca , yer çekimsiz bir uçakta dövüşme ve ormanların içinde kayak yapmak kulağa çok havalı ama aynı zamanda da aşırı saçma geliyor .
Eğer film bütün bunların saçma olduğunu bilip kendisini ciddiye almasaydı ortaya çok daha başarılı bir iş çıkabilirdi .
Ama filmin en büyük sorunu bu işte : Bütün bu saçmalıklara rağmen film kendisini ciddiye alıyor .
Size bir örnek vereyim ; geçen yaz vizyona giren Jason Statham'lı Suikast filmini hatırlıyor musunuz ?
Evet , film berbattı ama film kendisinin berbat olduğunu bildiği için kendisini ciddiye almadı ve ortaya eğlenceli bir iş çıktı .
Eğer bu film de kendisini ciddiye almasaydı rahatça bu kategoriye girerdi ama şimdilik elimizde kalan sonuç gerçekten zayıf .
Bu yüzden Suikast filmini izlerken bu filmden daha çok eğlendim .
Çünkü bu film hakkındaki hiçbir şey , bir film değil . Xander Cage'in Dönüşü , siz daha filmin içine giremeden sırf devam filmi çıkarmak için yapılmış olan bir iş .
Filmin en sonu , konuşulan diyaloglar ve hatta filmin adı , " Bu filmden sonra bir film daha yapalım ! " diye bas bas bağırıyor .
Vin Diesel'i severim .
Gerek filmleri gerek kişiliği olsun çok iyi biri .
Fakat bu filmde kendisini sinir bozucu buldum .
Sürekli kadınların gözünde bir obje olup kadınların kaslarına hayran kalması .
Neredeyse sekizinci kadının bundan etkilenmesinden sonra bunalmaya başladım .
Yani adam daha görev kontrol odasına gelmeden hemen önce 8 kadınla aynı anda yatıyor ( evet , filmde bu da var ) .
Başta " iyi tamam " dedim ama film böyle devam edince artık buna dayanamadım .
Ama filmdeki en sinir bozucu oyuncu kesinlikle Nina Dobrev'di .
Dobrev'i Vampir Günlükleri gibi dizilerden ve Let's Be Cops gibi komedi filmlerinden tanıyorsunuz zaten .
Kızın canlandırdığı karakterler tatlı olsa da Dobrev'in bu filmdeki karakteri gerçekten sinir bozucuydu .
Bu filmin Jar Jar Binks'iydi diyebilirim .
Hatta aynı Jar Jar Binks gibi , Dobrev'in karakterinin silahı boşluğa atıp silahın kendi kendine ateş saçıp düşmanları mükemmel bir şekilde öldürdüğü bir sahne de vardı filmde .
Peki Vin Diesel'in en havalı karakter olmadığı filmde en iyi karakter kim sizce ?
O kişi Donnie Yen .
Filmdeki en iyi aksiyon sahneleri ve kişilik Donnie Yen'e aitti .
Çok eğlenceli bir performanstı .
Peki film genel anlamda rezalet miydi ?
Hayır , sadece çok yetersizdi .
Eğer bu seriyi seviyorsanız ve 100 dakikanızı harcayacağınız bir film arıyorsanız , bu film sizin için iyi bir tercih olabilir .
Çünkü bu filmi izlerken hiç eğlenmedim ama sıkılmadım da .
Sadece sinema perdesine 100 dakika boyunca boş boş baktım .
Bu konuda tercih sizin .
Öylesine izlediğim ve sinema salonundan çıktıktan sonra unutmaya başladığım bir film Xander Cage'in Dönüşü .
Sadece vakit öldürmek isteyenlere tavsiye ederim .
FİLMİN İYİ YANLARI : + Temponun hiç düşmemesi . + Donnie Yen . + Oldukça yaratıcı ve eğlenceli aksiyon sahneleri .
FİLMİN KÖTÜ YANLARI : - . etkisini filmin aşırı ciddi tonuyla kaybetmiş .
- Vin Diesel'in karakterinin çekiciliği ile Nina Dobrev'in sinir bozucu yanlarının gereğinden fazla abartılması .
- Bu filme ilgili her şeyin bir devam filmi çıkarmak adına yapılmış olması .
TOPLAM PUAN : 4.5 / 10
