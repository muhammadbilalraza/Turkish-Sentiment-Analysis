Onur Ünlü’nün 2010′dan bu yana Sırrı Süreyya Önder ile birlikte geliştirdiği İtirazım Var , camisinde işlenen bir cinayeti kendi metotlarıyla çözmeye çalışan bir imamın fazlasıyla komik ve bir o kadar aksiyon dolu macerasına odaklanıyor .
Polisin , cinayetin failini bulmak için çaba sarf etmediğini , hatta daha sonra kendisini şüpheli ilan ettiklerini fark eden imam , müezzin başta olmak üzere çevresindeki ve yeni tanıdığı pek çok kişinin şüpheli davranışlar sergilediğini fark edip işe koyuluyor .
Bir yandan bu cinayetle uğraşıyor , diğer yandan teftişe gelen Diyanet İşleri ekibini idare etmeye çalışıyor , işin en zor kısmı ise kızının tanıştırdığı erkek arkadaşı ile verdiği mücadele oluyor .
Neredeyse film boyunca tampon basılmış bir burunla Karaköy sokaklarında katil avına çıkan imam , Onur Ünlü’nün veya herhangi bir yönetmenin yaratıp yaratabileceği en marjinal polisiye karakteri olarak seyirciye aralıksız bir komedi tufanı sunuyor .
Yönetmenin ve senaryoda kendisine yardımcı olan , aynı zamanda filmde bir karaktere hayat veren milletvekili Önder’in politik göndermeler ve taşlamalarıyla süslediği bu polisiye komedi , çok uzunca bir süredir Türkiye sineması dahilinde seyredeceğiniz en eğlenceli iş olarak hafızalarınızda yer edinmeye hazırlanıyor .
