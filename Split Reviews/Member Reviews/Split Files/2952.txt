Filmi biraz önce izleme fırsatım oldu .
Daima Gerilim / Korku tarzındaki filmler ilk tercihim olmuştur .
Öncelikle Stephen King adı filmi büyük bir heyecanla beklememe sebep olmuştu .
Vizyona girdikten sonra gerek film hakkında yapılan yorumlar gerekse çok güvendiğim ve sinemaya gitmeden önce daima film puanlarını takip ettiğim IMDB de verilen puanı ( en son 8 civarıydı ) görünce film hakkındaki beklentilerim daha da artmıştı .
Gerilim olması dolayısıyla akşam seansına biletimizi aldık .
Salonda sadece 10 kişi vardı .
Film başlayınca kazara Türkçe dublaj olan seanstan biletimizi aldığımızı fark ettik .
Neyse film başladı ve daha ilk yarım saatte 2 kişi salonu terk etti .
Ben arkadaşımla asıl olayın 2. yarıda patlayacağını umarak salondan ayrılanların pişman olacaklarını düşünmüştük .
2. yarı başladıktan 20-25 dakika sonra salondan 4 kişi daha ayrıldı .
Salonda kalan son 4 kişi hala gerilmeyi bekliyorduk .
Derken 135 dakika geldi geçti .
Film boyunca sadece 1 ses efektinde gerilecek gibi oldum ama devamı gelmedi .
Sonuç olarak büyük bir merak ve heyecanla beklediğimiz filmden hayal kırıklığı ile ayrılmış olduk .
Daha kötü filmlere gitmedik değil ama IMDB den 8 puan almış bir gerilim filminden bu şekilde hayal kırıklığı ile ayrılacağım aklıma gelmezdi .
Türkçe dublaj izlememiz filmi daha da aşağılara çekti tabi .
Kesinlikle 18 yaş üstü gerilim severler için tavsiye edebileceğim bir film değil .
Stephen King ve çocuk başrol oyuncumuz Bill hatrına puanım 5 / 10. ( Annabelle de daha çok gerilmiştim . )
