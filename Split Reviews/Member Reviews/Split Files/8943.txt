Bozulan telsiz kulesini tamir etmek için görevlendirilen askerlerin başından geçenleri anlatan ortalama bir film , kötü bir film değil ama eksileri de göze batıyor .
Filmde direk konuya giriyoruz dağda terör örgütü tarafından pusuya düşürülen dört asker hayatta kalmaya çalışır , bu sahnedeki heyecan ve aksiyon güzeldi devamında geriye dönüşlerle karakterler ve olaylar hakkında daha fazla bilgi öğreniyoruz .
Başroldeki askerlerden biri kısa dönem bir çavuş , bedelli askerlik imkanı varken bunu istemez ve kısa dönem olarak askere yazılır diğer asker ise arıza tipli uzun dönem bir er .
Gerek hayatları gerekse de karakterleri birbirine zıt olan bu askerler dağda hayatta kalmak için birbirinin arkasını kollamak zorundadır .
Film bedelli askerlik , kısa - uzun dönem askerlik , zenginin hayatı fakirin hayatı gibi konulara kısa kısa değiniyor .
Finalde heyecan ve gerilim filmin başındaki gibi yine çok yükseliyor ama filmin ortalarında tempo çok düşüyor ve filmden kopuyorsunuz artı bazı sahnelerdeki hatalar göze batıyor , bu oyuncu seçimleriyle ancak bu kadar oyunculuk çıkmış , daha isabetli oyuncu tercihleri olabilirdi .
Birkaç sahnede görüntü yönetimi ve açılar çok başarılı ama bazen de çok göze batıyor , bazı telsiz konuşmaları anlaşılmıyor , sesi yükseltip tekrar tekrar dinledim .
Film bittikten sonra akan ve hiç bitmeyecekmiş gibi gelen jeneriği daha doğrusu isimleri gördüğünüzde düşünüyorsunuz , bu belayı bizim başımıza musallat edenler efendileri , para babaları kapitalistleri , onlar ceplerini şişirirken ölen canları ve geride kalan anaları babaları düşünüyorsunuz ve az önce izlediğiniz filmi unutuyorsunuz .
