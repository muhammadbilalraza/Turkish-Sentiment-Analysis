Nolan'ın bu filmini çok sevdiğimi söyleyemem , ama takdir ettiğim bir çok özelliği var .
Yönetmenin savaş filmlerinden beklenen klişeleri tercih etmeyip suni bir atmosfer yaratmak yerine gerçekçi bir tarzda hikayesini anlatmasını çok beğendim .
Karakterler ve kahramanlar hikayenin tüketilebilirliğini ve klişe bir hollywood tarzı filme dönüşmesine katkıda bulunabilecekken burada birbirine benzeyen , çoğunlukla biri diğerinden çok fazla öne çıkmayan , çıksa bile ana karakter olamayacak kadar herkes gibi duran kişilerle temas halindeyiz , bu anlamda film aslında kalabalıklardan oluşuyor diye de düşünebiliriz belki .
Bir savaş filminden beklenen şeylerden biri , insan öldürmenin ilginç şekillerde sunulması , izleyicinin bu talebinin doyurulması da bir yandan .
Bol kanlı ve inanılmaz savaş ve çatışma sahneleriyle filmi doldurmak yerine Nolan en insani birnoktaya odaklanıyor : insanların hayatta kalmak , yaşamak istemesine .
Herkes yaşamak istiyor .
Kahramanlara ihtiyacı olanlar gerçekleri eğip bükerek bunu yapabilirken gerçek ve hakikat sessiz sessiz var olmaya devam ediyor .
Nolan'ın kesinlikle çok etkileyici görüntü yönetmenliği çalışmasına bizi sürekli rahatsız eden , geren ve filmden uzaklaştırabilen bir film müziği de eşlik ediyor çoğu kez .
Görüntü yönetmenliğinde istismar sahneleri kasıtlı olarak geride bırakılmış , bizleri duygulandırarak filme gönül bağı kurmamızı sağlayacak herşey ya olmuyor ya da kolayca bir kenara itiliyor veya görmezden geliniyor .
Gördüğümüz şey , aslında korkan , kaçan , ölmek istemeyen ve yaşamak isteyen binlerce insanın her yanlarını sarmış düşmanlardan kurtulmak istemesi .
Kahramanlık , politik övgülerle hakikatin gizlenmesi ise yanan uçak sahnesinde ne kadar da güzel yeriliyor .
Herkese öneriyorum bu ilginç filmi .
