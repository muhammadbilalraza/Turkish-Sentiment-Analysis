Jason Bourne karakterinin fikir babası Tony Gilroy bu kez yönetmen koltuğuna da oturuyor .
Tony Gilroy’un Robert Ludlum ile oluşturduğu Bourne evreni bu film ile ilk üç filmde meydana gelen olayların yankısının hissedildiği bir film olarak karşımıza çıkıyor . “Jason Bourne buzdağının sadece görünen kısmıydı . ”The Bourne Legacy , Treadstone ajanı olan Jason Bourne’un New York’a geldiği The Bourne Ultimatum ile aynı evrende geçiyor .
Bu filmde CIA’in Treadstone ajanlarından daha üstün bir konuma gelmesi için Outcome ajanlarına bazı haplar verdiğinive ajanların bu haplar olmadan hayatlarını devam ettiremediklerini tanıklık ediyoruz .
Jason Bourne yüzünden açığa çıkmanın eşiğine gelen Outcome’u kapatmaya karar veren CIA , ajanları bir bir öldürmeye başlıyor .
Bu safhada Outcome ajanlarından biri olan Aaron Cross ( Jeremy Renner ) durumun farkına varıp bir şekilde hayatta kalıyor ve kendisine verilen ilaçların kaynağını bulmak için Dr .
Marta Shearing ( Rachel Weisz ) ile işbirliği yapıyor .
İkili , bir yandan hayatta kalmaya çalışırken bir yandan da gizemli bir ölüm vakasını çözmeye çalışıyor .
Görüldüğü üzere Jason Bourne yüzünden sonu gelen Treadstone projesi gibi bu filmde de Aaron Cross yüzünden Outcome projesi açığa çıkma tehlikesi ile karşı karşıya kalıyor .
İşte serinin ilk üç filmiyle olan bağlantı ve miras meselesi bu kısımla alakalı . “Size bir Ferrari verildi ve siz onu çim biçme makinesi gibi kullandınız . ”The Bourne Legacy önceki üç filmin aksine başrolde Matt Damon yerine Jeremy Renner’ın olduğu serinin devam filmi .
Jason Bourne ismi Matt Damon ile öylesine bütünleşti ki dördüncü filmde Matt Damon olmayınca insan ister istemez filme ön yargı ile bakabiliyor .
Ama gelgelelim filmi izleyince Jeremy Renner’dan çok Doktor Marta Shearing karakterini canlandıran Rachel Weisz’ın oyunculuğunu beğendim .
Şok geçirmiş bir hayatta kalan rolünü mükemmel bir şekilde yerine getirmiş .
Özellikle sorguya çekildiği sahneyi ve Aaron’un kaçması için bağırdığı sahnede gözlerimi ekrandan alamadım .
Edward Norton da Rachel Weisz ile aynı kaderi paylaşıyor bu filmde .
Basit roller yerine daha nitelikli roller verilse oyuncularını daha iyi sergileyebilecek potansiyel var ikisinde de tabi ama sanırım yönetmen benimle aynı fikirde değilmiş .
Jeremy Renner ise kalıplaşmış bir karakter olarak diğer insanlardan üstün yeteneklere sahip bir saha ajanı olan Aaron Cross’u canlandırıyor .
Tabi Matt Damon’dan aşağı kalır yanı yok yine de .
Çatışma ve kovalamaca sahnelerinde beni hayal kırıklığına uğratmadı en azından .
Bu sahnelerden söz etmişken .
Film daha çok arkaplanda dönen işler üzerine kurulmuş .
Hap olsun , projeler olsun , insan avı planı olsun bunun gibi şeyler .
Aksiyon , kovalamaca ve gerilim azar azar filmin sonlarına doğru serpiştirilmiş .
Bu da yetiyor tabi ama serinin diğer filmlerine ayıp olmuş .
Hani Matt Damon yok diye izlemekten vazgeçtiyseniz izleyin , vazgeçmeyin .
Jeremy Renner da o kadar boş değil ama dediğim gibi senaryo biraz hayal kırıklığına uğratabilir .
