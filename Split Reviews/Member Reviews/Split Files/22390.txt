Ted , kız arkadaşıyla evlenmiştir ama evlilikleri hiç de bekledikleri gibi geçmemektedir , ikili evliliklerini kurtarmak için çocuk sahibi olmaya karar verir ama bu sefer daha büyük bir sorun ortaya çıkar ; Ted bir birey değildir bir oyuncak ayıdır ve bir oyuncak ayı çocuk evlatlık edinemez .
Ted , John ile bir avukat tutup kendisinin bir mal değil bir birey olduğunu ispat etmeye çalışacaktır .
İlk filmden daha iyi buldum , güldüğüm sahneler daha çoktu ama en az ilk film kadar ahlaksız ve saygısızdı .
Eşinizle ya da ailenizle izlenecek bir film değil sadece kafa dengi arkadaşlarla izlenebilir .
Giovanni Ribisi ilk filmdeki gibi çok iyiydi .
İlk filmde odasındaki televizyonda müzik dinlerken yaptığı dans komikti bu filmde de aynı müzik çaldığında istemsizce dans edip yakayı ele vermesi çok komik ve güzel bir sahneydi .
Comic - Con sahneleri de güzeldi bol bol popüler kültür öğesi görüyorsunuz .
Ayrıca Morgan Freeman da kadroya dahil oluyor ve Liam Neeson'ın da biri after credits olmak üzere iki komik sahnesi var .
