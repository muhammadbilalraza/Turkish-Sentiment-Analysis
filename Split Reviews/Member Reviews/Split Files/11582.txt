Yılın önemli filmlerinden .
Ödül sezonunda da anı en çok anılanlarından .
Özellikle Brad Pitt cephesinden .
Belki " kariyerinin en büyük performansı " diyebileceğimiz bir film değil , ki zaten şimdiye dek onlarca muhteşem filmde harika işler çıkarttı , böyle bir şeyi bu saatten sonra söylemek ne kadar mümkün bilmiyorum .
Fakat bu adamın yine muhteşem olduğunu gönül rahatlığıyla söyleyebilirim .
Film boyunca yaptığı her hareket , her mimik " Brad Pitt imzalı " gerçekten de .
Kariyerinin başından beri inanılmaz bir perde albenisi var .
130 dakika da olsa 230 dakika da olsa onu izlemekten sıkılmazsınız .
Tek başına götürüyor yine Moneyball'u .
20li yaşlarının başından 50 yaşına merdiven dayadığı günümüze değin her zaman kendini izleten büyük bir aktör oldu .
Akademi'nin bu sene onu bu rolüyle ödüllendirebilme ihtimali bence de yüksek .
Fakat belli de olmaz .
Gerçek olaylardan ve karakterlerden bahsediyor film .
Brad Pitt Oakland Athletics'in müdürü rolünde ancak bir yandan filmde çok da büyük bir ağırlık verilmese de ailevi konular ile de meşgul .
Boşandığı eşiyle kalan küçük bir kızı var .
Kendi gençliğinden izlediğimiz flashback'ler sayesinde onun da beyzbol ile bir hesabı olduğunu ve duygularının çeşitli olduğunu fark ediyoruz .
Beyzbola eskiden beri müthiş bir ilgim vardı diyemeyeceğim .
Sadece kurallarından bazılarını ve bir iki tane de dünyaca ünlü takım bilirim .
Yankees , Red Sox gibi .
Ancak bu durum bu filmden zevk almamı veya beğenmemi etkilemedi .
Yönetmen ve oyuncular belki de sporla ilgili son derece kompleks gerçekler hakkında konuşurlarken bile , biz seyircilerin konuya uzak kalmamasını ve kaçırdıkları bir nokta olmamasını sağlamak için ellerinden geleni yapmışlar .
Sonuç olarak buradaki spor beyzbol ve aslında filmin çeşitli dakikalarında bu spora dair özel bir övgü ve hayranlık da var , ancak temel olarak bahsedilen şeyler kesinlikle evrensel .
Pesimist biriyseniz bu filmi " daha önce çok izledik , klasik bir hikaye , kimsenin kendisine inanmadığı bir adam var , bir spor dalı var , olumsuz koşullar var , bu idealist adam da sonuç olarak lafı herkesin ağzına tıkamayı başarıyor ve kazanıyor " şeklinde özetlemeye çalışabilirsiniz .
Ancak izledikten sonra öyle olmadığını göreceksiniz .
Aslında bu önyargının kimi kısımları doğru ancak tamamı değil .
Brad Pitt'i de bir kenara bırakırsak , Jonah Hill gibi harikulade bir adam daha var filmde .
İkisinin özellikle " karşılık döktürdüğü " bir iki sahne var unutulmayan .
Filmin genelinde de güzel bir uyum içindeler ve karakterleri çok iyi taşıyorlar .
Billy'nin ağzından sadece beyzbolla ve sporla ilgili değil , insan ve hayatla ilgili önemli ve dikkat çekici fikirler de dökülüyor .
Bu gibi unsurlar filmi klasik , yavan bir spor filmi kalıbından çıkarmış oluyorlar .
Bennett Miller şimdiye dek sadece " Capote " ile tanınan bir yönetmendi .
" Moneyball " ile kaliteli bir işe imza attı .
Bakalım bu güzel ve kendini bir çırpıda izleten film , otoritelerce nasıl değerlendirilecek .
