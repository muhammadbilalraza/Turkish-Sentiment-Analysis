Bu filmi Beyazperdede Murat Tolga Şenin kaleminden çıkan sinekritiği okuduktan sonra izlemeye karar verdim .
Murat Beyin " İşte Sinema bu ! " özeti bile aslında benim için filme bir şans vermeye yeter de artardı .
Normalde beğenmediğim filmleri yarısında bırakır , izlemeye zorlamam kendimi .
Bu filmi de beğenmeme rağmen sonunu görmek için izlemeye devam ettim .
Evet , zevkler ve renkler tartışılmaz .
Murat Beyin beğendiği bir filmi pekala önerebilir , ama ben beğenmeyebilirim .
Her neyse , fakat inanın bana bir filmi ilk defa son 10-15 dakikasında sinirlerek kapatıyorum .
Savaşın acımasız yönlerini göstereceğiz diye en imkansız olasılıkların bir araya getirilmeye çalışıldığı bu senaryo , belli ki izleyenlerde şok etkisi yaratmak için kaleme kalınmış .
Hadi bu yapay senaryoyu bir kenara bırakıyorum , filmde ses mikyajı rezil derecede kötü , ışıklandırma ve görüntü yönetmenliği sıfır .
Zaten yönetmenlik adına filmde en ufak bir şey bulmak mümkün değil ; ne çarpıcı bir kamera açısı , ne de bir tarz .
Ve , kusura bakmayın ama Murat Beye güvenip böyle bir film izlediğim için kendimi aptal gibi hissediyorum .
Şu anda sinirliyim ve bu siniri yazıya dökmemek için ciddi bir uğraş veriyorum .
Güzel bir sinema filmi için ayırdığım iki saat tek kelime ile heba oldu .
Daha yazacak çok şeyim var da , herkese uzak durmasını tavsiye ederek , yine de izlemek isteyenlere saygı gösteriyor ve filmden spoiler olabilecek eleştirilerimi kendime saklıyorum .
