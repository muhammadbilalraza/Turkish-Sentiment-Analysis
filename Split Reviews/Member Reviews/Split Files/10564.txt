Nuh Peygamber ( Russel Crow ) , insanların doğru ve iyi olandan sapıklıklarını ve dünyayı yok edişlerini izlerken bir gece bir rüya görür .
Tüm insanlığın yok olacağını ve iyileri korumak için bir gemi yapması gerektiğini anlar .
Nuh Peygamber ve ailesi yaklaşmakta olan büyük tufan için hazırlık yapmaya başlar .
Öncelikle şunu belirtmeliyim ki bildiğimiz Nuh Peygamberin çok ; ama çok dışında biriyle karşılaşıyoruz .
Zaten film içerisinde bir peygamber olarak da gösterilmiyor .
Sıradan bir insan , onun ailesi ve masum yaşamlar için verdiği mücadeleyi görüyoruz .
Nuh Peygamberin uzun yıllar kavmine af dilemeleri için yalvarması ya da insanların ona inanmayıp yaptığı gemiyle alay etmeleri yerine , masum olanı kurtarma ve gemiyi ele geçirme üzerine kurulu bir senaryo çıkıyor karşımıza .
Nuh Peygamber gemiyi yaparken kendine inananlar yardım ediyorken burada kendisine kaya melekler yardım ediyor .
İnsanların kendisine inanmadığı için gemiye binmek gibi dertleri de yoktu ; ama burada gemi için bir savaş görüyoruz .
Oğlunun isyanı ve karısının ona inanmayıp gizli sırlarını kavmine anlatması yerine , tüm insanların kötü olduğuna inandığı için kendilerinin de ölmesi gerektiğine düşünen Nuh Peygambere bir isyan görülüyor .
Nuh Peygamberi bir peygamber olarak değil de daha çok insani yönü ile görüyoruz .
Nuh , ( Allah korkusundan çok ağlayan , inleyen , dua eden anlamına geliyor ) ismine uygun bir peygamber olmaktan çok uzak .
Nuh Peygamberin bazı mucizeleri ile filmde gösterilen bazı sahneler örtüşüyor .
Nuh Peygamber susuz yerden su çıkarabilirdi , eliyle diktiği bir ağaç hemen meyve vermeye başlardı ( her yerde ağaçların çıkması ) , kayaları toprağa dönüştürebilirdi ( kaya melekler belki buradan ilhamdır ) .
Her dini inanışta farklı olarak yansıtılan bir tufan , Hristiyanlık ve Musevilik inanışında tüm dünyayı kapsıyorken İslamiyette sadece o bölgeyi kapsamaktadır .
Kendi inancımız temelinden baktığımızda , Nuh Peygamberin bütün insanların yok olması gerektiği noktası uygun düşmüyor ; çünkü bütün dünya değil sadece oradaki kavim yok oluyor .
Kendi inancımız da 80 kişilik bir inanan grubunun gemide olduğu bilgisi verirken diğer inançlarda bu sayı 7 kişi olarak karşımıza çıkıyor .
Bu tür filmlerin en temel sorun noktası şüphesiz ki inançların çarpışması ve herkesin kendi penceresinden olaya bakması .
Film , Nuh : Büyük Tufan yerine başka bir isimle ve de bir peygamber hayatı yerine fantastik bir hikaye olarak yapılsaydı , muhakkak ki çok başarılı bir yapım olarak karşımıza çıkabilirdi .
Hem İslam inancına hem de diğer inançlara ters olan yapımın başrolünde Russel Crow bulunuyor .
Kendisine eşlik eden diğer isimler ise Jennifer Connelly ( eşi ) , Emma Watson , Douglas Booth , Logan Lerman , Ray Winstone ve tabi ki Anthony Hopkins .
Russel Crow'un oyunculuğundan sonra adından söz ettiren isim Emma Watson , özellikle de film sonundaki o ağlama sahnesiyle .
Filmin yönetmen koltuğunda oturan isim ise Darren Aronofsky ( kendisinin en beğendiğim filmi The Fountain ) .
Nuh : Büyük Tufan , ne görsellik , ne de konu akışı açışından yeterli olmaktan oldukça uzak , hayal yıkan bir yapım .
