“The Babadook” , senaryosunu , hikâyesini de kendi yazdığı 10 dakikalık “Monster” ( 2005 ) isimli kısa filmden uyarlayarak kaleme alan Jennifer Kent’in yönetmen koltuğunda oturduğu ilk ( debut ) uzun metrajlı sinema filmi …
Prömiyeri , 17 Ocak 2014’de Sundance Film Festivalinde yapılan ve 22 Mayıs 2014 tarihinde ilk önce Avustralya’da vizyona girmesine karşın aradığı başarıyı ABD ile Avrupa’da yakalayan filmin , 6.8 / 10 ( 197.930 oy ) ve 3.7 / 5 ( 25.0 üzeri oy ) olan IMDB ve Rotten Tomatoes izleyici puanı ortalamalarıyla 8.2 / 10 ( 239 yorum ) ve 86 / 100 ( 34 yorum ) olan Rotten Tomatoes ve “Mutlaka İzlenmeli” etiketine de sahip olan Metacritic yorum ortalamaları , bir “ilk film” için oldukça etkileyici …
Ama biz yine de “The Babadook”u , sanat yönetmeni Alex Holmes ve görüntü yönetmeni Radek Ladczuk ile birlikte “ ( dondurucu derecede ) ürpertici” ve “klostrofobik” bir atmosfer olarak tasarladıkları iç mekânlarda çeken Jennifer Kent’in , bu aşamadaki ana esin kaynaklarının David Lynch ve Roman Polanski olduğunu ifade ettiği ( fakat kesinlikle her hangi bir şeylerini kopyalamadığı gibi bu ustaların hiç bir filmini de anımsatmayan ) bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Zaten Kent’de bu söylemi ile bir anlamda filmin , sadece bu iki ustanın “tarzları” gibi kurgulandığını belirtmeye çalışmış o kadar …
Bunun içinde , 2 milyon dolar gibi oldukça mütevazı bir bütçeyle çekilen ve nihayetinde de 10,3 milyon dolarlık bir hasılat rakamına ulaşmış olan filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe karşımızdakinin ; teknik ve oyuncu kadro uyumunun tavan yaptığı filmlerden biri olduğunu söyleyerek başlayabiliriz …
Hem de altı yaşındaki Samuel’i oynayan Noah Wiseman’ın senaryo okuyamayacak kadar küçük olmasına rağmen …
Ancak kim ne derse desin , filmde ( ABD’li ve Avrupalı izleyiciler için Victoria’n tarzı bir mimari ile özel olarak tasarlanarak inşa edilen ) kocaman bir evde yalnız başlarına yaşayan bir ana ile oğul Amelia ve Samuel karakterlerini canlandıran Essie Davis ile Noah Wiseman’ın performansları tam anlamıyla birinci sınıf …
Öyle ki , kimi zaman asap bozucu bir hal de alan “sıra dışı” davranışları nedeniyle etrafındakiler kadar izleyiciyi de çileden çıkartıyor bu parmak kadar Samuel …
Elbette bu başarıda , başta film setinden hiç ayrılmayan Noah’ın gerçek annesi ile yönetmen Kent ve filmdeki annesi Davis olmak üzere , kendisiyle yakından ilgilenen istisnasız herkesin ciddi katkıları olmuş …
Filmdeki teknik ekibe gelince …
Kent’in daha önce yine beğenerek izlediğimiz ikinci filmi “The Nightingale” ( 2018 ) ile de birebir aynı …
En azından besteci Jed Kurzel , görüntü yönetmeni Radek Ladczuk , editör Simon Njoo , casting direktörü Nikki Barrett ve sanat yönetmeni / prodüksiyon tasarımcısı Alex Holmes , yine Kent’in ekibinin omurgasını meydana getiriyorlar …
Filmin hikâyesine de kısaca bir değinecek olursak …
Bu konuda da söyleyebileceğimiz yegâne şey , sizin de herkes gibi neredeyse finale kadar , “Bu bir psikolojik gerilim mi , yoksa paranormal / haunted house bir korku mu ? ” ikilemi içinde gidip geleceğiniz biçiminde …
Eğer bize , “Size göre bu , bunlardan hangisi ? ” diye soracak olursanız …
Tabii ki de filmi henüz izlememiş olanların canını sıkmamak adına , “spoiler” verme alışkanlığı bulunmayan tarzımız gereği yanıtımız , “Onu da izleyerek siz bulacaksınız” olacak …
Belki , yine klasik bir laf olacak ama diğer yorumlarımızda olduğu gibi “spoiler vermeden” yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; nitelikli film izlemeyi tarz edinmiş sinemasever dostlara , “Yıllardır takibimizde olan Jennifer Kent’in , neredeyse ikinci uzun metrajlı filmi ‘The Nightingale’ ( 2018 ) kadar zekice kurgulanmış olan bu ilk filmini de izleme listeleriniz ile arşivlerinize eklemeyi etmeyi unutmayın” diye seslenerek kullanmak isteriz …
Sonuç olarak , kendi değerlendirme sistemimiz içinde puan olarak 3,5 verdiğimiz bu bağımsız film için önerimiz de aradan geçen bunca zamana karşın halen izlemediyseniz , olumsuz puan ve yorumlara aldırmadan “muhakkak bir şans da siz verin” şeklinde olacak …
Keyifli seyirler …
