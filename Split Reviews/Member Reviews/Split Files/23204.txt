Gizli servis ajanı olan Ethan Runner ( Kevin Costner ) , son günlerde sağlık durumuyla ilgili sorunlar yaşamaktadır .
Kurt adıyla bilinin bir suçlu için operasyon yaptıkları sırada hastalığı şiddetlenir , bayılır ve adamı elinden kaçırır .
Ayıldığında kendini bir hastane odasında bulur ve ölümcül hastalığını öğrenir .
İşi ve yaşam şeklinden dolayı ailesinden kendisini uzaklaştıran Runner , üç aylık ömrü kaldığını öğrendiği zaman , yeniden ailesi ile birlikte olmaya karar verir .
Kızı Zooey ( Hailee Steinfeld ) ve eski eşi Christine ( Connie Nielsen ) ile birlikte yiyecekleri ilk akşam yemeğinin öncesinde kendisine reddedemeyeceği bir teklif gelir .
Hastalığını yenebilmesi için henüz test aşamasındaki bir ilacı kendisine , Sırbistan'da peşine düştüğü ; ama hastalığı nedeniyle elinden kaçırdığı , kurt lakaplı adamı yakalaması karşılığında vermeyi teklif ederler .
Klasik bir konu gibi görünse de oldukça eğlenceli bir film olduğunu söylemeliyim .
Hastaneden çıktığı gün evine giden Ethan'ı evde bir sürpriz beklemektedir .
Cezayirli göçmenler evine yerleşmişlerdir ve kanun da onların kış günü dışarı atılamayacağını söylediği için evini onlarla paylaşmak zorunda kalır .
Evini paylaştığı ailenin rahatlığı ve cana yakınlığı ise başka bir olay .
Adamın çatışma ortasında arayan kızıyla konuşmaya çalışması , bazen de tam bir iş yapacakken yine kızının araması ile o işi bırakıp , kızının yanına gitmesi eğlenceli sahnelerden .
Ethan'ın kurt lakaplı adama ulaşabilmesi için kullandığı Mithat adındaki adamla ilişki durumu bir hayli keyifliydi .
Adamın bürosunu basıyor , adamlarını öldürüyor , adamı bagaja kapatıyor , işkence ediyor , şok veriyor ve tüm bunlardan sonra gel baba babaya konuşalım diyor .
Kendi kızıyla kurmaya çalıştığı iletişimde , Mithat'ı ve onun kızlarıyla olan ilişkisinden kendine bir yol çıkarıyor .
Eğlenceli olmasının yanında duygusal kısımları da yok değil .
Amerikan filmlerinde aile vurgusunun sürekli yapılması , aile kavramını kaybetmiş olmalarının yanı sıra daha ilgi çekici olduğu da kesin .
3 Days to Kill , bir adamın kalan ömrünü ailesi ile geçirme isteğinin yanında birkaç aksiyon sahnesi bulunan seyir keyfi olan bir yapım .
Kevin Costner gibi oyuncuların hiç zorlanmadan hatta rol yapmalarına bile gerek duymayacakları türden bir aksiyon filmi olması sebebiyle 6,9 ila 7,2 aralarında bir puan alıyor .
