Her çektiği filmden sonra söylenen ve artık kulak tırmalayan , klişe bir kalıp vardır " tam bir Tarantino filmi " diye .
Sinema tarihinde aslında çok az yönetmen için söylenebilir bu cümle .
Hala hayatta olanlardan Woody Allen mesela , veya sadece filmlerine eşlik eden müziklerden bile kendisini tanıyabileceğimiz Christopher Nolan sayılabilir .
Son filmi için de aynı kalıbı kullanmamak elde değil .
Neredeyse tüm filmlerinde Hollywood ile , B filmleri ile , Western ile , sinema veya genel olarak popüler kültür ile uğraşan , filmleri sayısız göndermeler ve saygı duruşları içeren Tarantino , bu defa bunu çok daha ileri taşımış .
Seyircinin her şeyden önce 1969 Los Angeles'ına bir nebze de olsa hakim olması gerekiyor .
Mesela detaylı sanat tasarımına hakkını teslim edebilmek için bu son derece önemli bir ön koşul .
Bir arkadaşım Rick Dalton'ın evinde yalnızca bir saniyeliğine ve uzaktan görünen ses sistemini özel ilgisi de olduğu için hemen tanıdı ve bunların 1968'de piyasaya sürüldüğünü söyledi mesela .
Bu gibi detayları yakalamak kuşkusuz filmden alınan keyfi arttıracaktır .
Ve tabii gerçekten yaşanan bazı olaylar da filmin merkezinde yer alıyor ve onlar ile ilgili de geçmişten gelen bir bilgi birikimi şart .
Aslında şart demeyeyim , sonuçta herkes istediği filmi izleme özgürlüğüne sahip , ama en azından filmdeki olayları , karakterleri veya göndermeleri hiç bilmeyip , anlamayıp da filmden çıktıktan sonra ' 2.5 saatlik bir vakit kaybı ' yorumları yapmamak gerekir .
Senenin görülmeyi hak eden birkaç filminden biri .
Bir daha Leo ve Brad'i yan yana görememe ihtimali bile tek başına filmi izlenmeye değer kılıyor .
