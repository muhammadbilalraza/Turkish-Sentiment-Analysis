Wes Anderson gibi bir dahinin Amerikan sinemasına birkaç beden fazla geldiğini söylemek biraz cesurca bir söylem olsa da biraz düşününce haklılık payı olduğunu fark edebiliyoruz .
Uçuk kaçık filmlerinde hayal dünyasıyla gerçekliği pastel betimlemeler ve karakterlerle birleştiren usta yönetmen , en son Moonrise Kingdom ile kariyerinin zirve noktasına ulaşmıştı .
Bu kadar iyi bir filmden sonra gelecek eserinin ne kadar riskli bir noktada ayakta durmaya çalışacağını tahmin edebilirsiniz .
İlk olarak Berlinale’de görücüye çıkan , bir de festivalden büyük jüri ödülü kazanan Büyük Budapeşte Oteli , Anderson’ın önceki filmiyle yükselttiği çıtaya birden fazla basamak ekleyerek yönetmenin ustalık eseri olarak parlıyor .
Şimdiden senenin en iyilerinden biri olmayı başaran , üstadın yepyeni feel - good - movie‘si bizimle İstanbul Film Festivali kapsamında buluştu .
