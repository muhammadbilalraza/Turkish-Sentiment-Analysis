American Sniper filminin ilk fragmanının çıktığı zamanları hatırlıyorum .
Gerçekten etkilenmiştim ve filmi seyretmeyi bir şekilde kafaya koymuştum .
Film Ocak ortasında dünyanın belli kısımlarında ve Amerika'da vizyona girdiğinde ise aldığı eleştiriler gerçekten olumluydu .
Bir süre sonra internete de düşen bu film Türkler tarafından olumsuz tepkiler aldı ve beklenenin çok uzağında kaldığı nitelendirildi , kimileri Clint Eastwood'a faşişt yorumu bile yaptı filmi hakkında .
Filmi yaklaşık üç hafta evvel de seyretme imkanı buldum .
Açıkçası filmdeki olumlu kısımlara gelecek olursak filmde en olumlu olarak dile getirebileceğimiz şey Bradley Cooper'ın performansı .
Bradley Cooper sırasıyla da izlediğim Umut Işığım , Düzenbaz gibi filmlerdeki iki çok başarılı Oscar adaylığı alan performanslardan sonra American Sniper'da sevenlerini çok farklı bir karakterle karşılaştırmasına karşın izleyiciyi performansıyla kesinlikle etkilemeyi başarıyor .
Chris Kyle karakteriyle özdeşleşiyor bir nevi bile denilebilir .
Bunun dışında filmin aksiyon sahnelerinin pekala başarılı olduğu ve de savaş sahnelerini izleyiciye başarıyla yansıttığı söylenilebilir .
Fakat eksilerine dikkat çekecek olursak öncelikle American Sniper , izleyicisine az önce sıraladığım olumlu şeyler dışında pekala başka bir şey vaat etmiyor .
Savaşın insanı etkilemesi ve insanın değişimi , bununla birlikte bakış açılarının da değişmesi gibi durumları bence hiç etkileyici biçimlerde aktarmıyor Clint Eastwood .
Pekala etkileyici bir biçimde aktardığını söyleyenleri de anlarım ancak çoğu savaş filminden çok daha düz bir biçimde aktardığı için bu konuda net bir biçimde başarısızlık söz konusu .
Keza The Hurt Locker ile karşılaştırmalarının yapıldığını gördüm .
Ancak The Hurt Locker gibi bir savaş başyapıtının American Sniper gibi konusunu işlemekte oldukça sığ kalan ve özgün olarak hiçbir şeyi sinemaya aktarmayan bu filmle karşılaştırılması son derece anlamsız geldi .
2013 yapımı olup pekala Harvey Weinstein'in kararıyla 2013'ün Aralık sonu gösterime sokmak yerine daha geç bir tarihe atılan The Railway Man ise bu filmden hem çok daha başarılı , hem de konusunu çok daha iyi işlemekte .
Hatta Lone Survivor gibi başarılı ancak çok da iyi olmayan bir savaş filminden bile daha kötü olduğunu dile getirmekte yarar var .
American Sniper ne tam bir aksiyon ne tam bir gerilim ne de tam bir dram filmi , bu da konusunun işlenişiyle alaklı tabiki de .
2014 Oscarlarında adaylık almasının ise besbelli tek sebebi var o da tam Amerikalıların seveceği tatta bir iş olması .
American Sniper gibi bir savaş filmini çok merak ediyorsanız izleyebilirsiniz , açıkçası çok başarılı bir Bradley Cooper performansı izleyeceğinizi dile getirmek isterim .
Ancak American Sniper yerine izlenebilecek bolca daha iyi 2014 filmleri var .
Ancak işin özünde gördüğüm yorumlarından dolayı benim için ne tam bir hayal kırıklığı ne de etkileyici bir film .
IMDB'deki 7,5 puanın çoğunluğunun Amerikanlardan geldiğini unutmamakta da fayda var .
