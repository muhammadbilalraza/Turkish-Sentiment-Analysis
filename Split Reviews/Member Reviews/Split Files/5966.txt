Muhteşem bir kadro , harika bir konu - ki gerçek bir hikayeye dayanmaktadır - ve umut verici bir fragman neticesinde izlemeye gittiğim ve salon çıkışında sorulara boğulduğum ortalama bir film .
Dağ filmi çekiliyor ve gerilim adına hiçbir şey yok .
En amatör dağcılar bile bilir ki takımlar arasında rekabet vardır hatta bu bireysel performanslar için de aynı ölçüde geçerlidir .
Dağ filmi çekiyorsun Everest gibi muazzam bir tepeyi izleyiciye aktarmaya çalışıyorsun ama bunun için canlarını feda etmeyi göze almış o cesur yüreklerin karakterlerini bile derinleştiremiyorsun .
Sırf bu yönetmenin beceriksizliği ve iş bilmezliği yüzünden bu baya pahalıya mâl olan film adeta içi boş bir filme dönüştürülmüş .
Bu kadar geniş ve seçkin bir kadron var , teknik açıdan iyi bir arka planı olan görüntü yönetmenin ve kurgu yönetmenin var .
Ama sen iki flycam kullanıp geniş açı yaparak filmi kotarmaya çalışıyorsun .
Yönetmen Baltasar Kormakur için söylemem gerekirse her ne kadar daha önceki The Deep filmi nedeniyle kendisi doğru bir tercih gibi gözüküyor ise de , kariyerinde böylesi bir kadroyu ve emeği içeren bir film olmadığından bu amatör ruhunu tecrübesizlik olarak algılıyorum .
Filme tekrar dönecek olursam el verdikçe karakterleri tanıtmaya çalışıyor gibi gözükse de maalesef pek çok karakteri tanıyamıyoruz .
Bayan karakterler sadece bir eş olarak kalmış , Scott Fisher gibi dağcılığın efsane isimlerinden olan ve Jake Gyllenhaal'ın rolünü üstlendiği bu adamı tanıyamadık bile yahu .
Her zamanki gibi tek boyutlu karakterler var ve filmin içimize işleyebilmesi için senaryonun başarılı olabilmesi için bunlar elzem şeyler .
Bunlar yok .
Daha iyi bir örnek verebilmem açısından söylemem gerekirse misal neden dağa çıkmak istiyorsunuz şeklinde karakterlerden biri soru yöneltiyor gruba ve burada da biri hariç doğru düzgün cevap alamıyoruz .
Motivasyonları nedir , ne için dağa çıkıyorlar kimse bir şey bilmiyor .
Bir dağcı neden dağlara dahası dünyanın en yüksek zirvesine çıkmak istediğini açıklayamaz mı ?
Sonrası daha vahim elbette .
Dağ tırmanışı sahnelerinde gerilim adına neredeyse ( merdiven sahnesi hariç ) hiçbir şey yok .
Teknik yönden çok iyi bir film olabilir ancak ben o soğuk ve karanlık dağın tepesini perdenin gerisinden hissetmek isterdim .
Nasıl ki Gravity filmi bunu başarabilmişse - ki orada Cuaron gibi usta yönetmenler vardı - senin de bunu yapabilmen lazımdı .
Hayatta kalma çabalarını dramın da iyi işlenememesinden dolayı sıradan sahneler olarak izledim .
Dağcılık üzerine tırmanma üzerine en iyi filmlerden biri olabilecekken , dahası bu kadro ve para ile en iyisi olabilmek varken bu kötü senaryo ve vasat yönetmenlik ile olamamış !
Filmin iki senaristi de baya iyi senaryoları olan iki büyük isim belki ama nasıl bu kadar yavan bir iş çıkartabilirler hala anlayamadım .
Hadi yönetmen kötü anladık adam umut vaat etmeye çalışıyor ama bu senaristler kalibreli adamlar nasıl batırdılar bu işi bu kadar kötü karakter tanımlamaları , diyaloglar çok kötüydü .
Yine de teknik yönden ve oyunculuklar yönünden başarılı olarak kabul edilebilir .
Daha iyi bir dağcılık filmi izlemek isteyenler North Face filmine göz atabilirler .
6 / 10
