Martin McDonagh , gerçekten de başarılı bir yönetmen .
Özellikle de filmlerinde kara komedi ile dramı hayatın doğallığıyla ustaca birleştirmeyi başaran birisi .
Yönettiği birkaç kısa filmin ardından ilk uzun metrajlı filmi In Bruges ile kendine has bir hayran kitlesi toplamış , sonraki filmi Seven Psychopaths ile herkesi ikiye ayırmıştı .
Şunu rahatlıkla söyleyebilirim ki McDonagh , bu filmde resmen kendisini aşmış .
Çünkü Three Billboards Outside Ebbing , Missouri sadece bu yıl Filmekimi'nde gördüğüm en iyi film değil , aynı zamanda bu yılın en iyi filmlerden birisi .
" Kızı cinayete kurban gittikten sonra 7 ay boyunca dava hakkında hiçbir şey bulunamayınca Mildred Hayes , bu konuda bir şeyler yapmaya karar verir ve kasabasında kullanılmayan 3 ilan panosuna soruşturma hakkında Amir Willoughby'ye direk olarak bir mesaj yazar . Bu panolar bütün kasabanın dikkatini çektikten sonra bu soruşturma giderek büyür ve olaylar komik ve ciddi bir şekilde gelişir . "
Daha izlemeden önce Three Billboards ( filme artık böyle hitap edeceğim ) ' u seveceğimi biliyordum fakat bu kadar bayılacağımı ben bile tahmin edemezdim .
Film hakkında ufak sorunlarım elbette var ama genel anlamda bu film beni gerçekten etkiledi .
Fargo'daki harika performansıyla Oscar'ı kazanmış olan Frances McDormand bu filmde resmen döktürmüş , hatta kariyerinin en iyi performansını sergilemiş .
McDormand karakterini büyük bir tutkuyla canlandırmış , hatta onu resmen yaşamış .
Film boyunca McDormand'ın ekranda olduğunu fark etmedim bile .
Kesinlikle bu yılın en iyi performanslarından . Woody Harrelson ayrıca harikaydı .
Zaten Harrelson bulunduğu bütün filmlerde karakterine bir enerji getiriyor ve bu filmde onu izlemek çok keyifliydi .
Benim için filmin en büyük sürprizleri Peter Dinklage ve Samara Weaving'di .
Fakat McDormand'ın dışında bulunduğu bütün sahneleri çalan diğer oyuncu Sam Rockwell'di .
Rockwell , bence değeri yeterince görülmeyen bir oyuncu ve bu filmde tek kelimeyle döktürmüş , karakterinin enerjisini olabilecek en etkili şekilde ekrana yansıtmış .
Martin McDonagh oldukça başarılı bir yönetmen ama onun asıl ustalığı senaryoda .
Ve bu filmin senaryosu inanılmazdı .
Dramın ve komedinin zamanlaması neredeyse kusursuzdu ve karakterler çok iyi anlaşılmıştı .
Bu da özellikle diyaloglarda rahatça fark ediliyor .
Eğer mother ! filmi bu yılın en orijinal , Blade Runner 2049 da en iyi senaryoya sahipse , Three Billboards da bu yılın en iyi ve en vurucu diyaloglarına sahip .
Karakterlerin söyledikleri replikler ileride kült olacak şekildeydi .
Filmle ilgili tek sorunum o kadar da büyük bir şey değil ama yine de bahsedeyim ; film bazı sahnelerde verilmeye çalışan mesaja biraz fazla odaklandığı için hikayenin ulaşmak istediği nokta biraz uzatılmış .
Bu da zaman zaman tempoyu biraz yavaşlatmış .
Yine de filmin geneline bakınca , bu o kadar da göze batan bir sorun değil .
Kısacası film harikaydı , bu kadar iyi olacağını ben bile tahmin edemezdim .
Frances McDormand'ın Oscarlık performansı ve Sam Rockwell ile Woody Harrelson'ın filme kattığı enerji Three Billboards'ı özellikle ön plana çıkartmış .
Martin McDonagh'ın yönetmenliği harikaydı ( özellikle de filmde tek çekim olan sahne inanılmazdı ) , senaryo harika karakterler , güçlü dram ve sizi gülmekten yerlere yatıracak kara mizah elementleri ile doluydu .
Ve diyaloglar inanılmazdı .
Kafamda tam olarak kusursuz bir iş olmasa da , olmaya son derece yakın bir çalışma .
Bu yılın en iyi filmlerinden birisi , vizyona girdiği zaman sakın kaçırmayın .
İyi seyirler .
FİLMİN İYİ YANLARI : + Frances McDormand , Sam Rockwell ve Woody Harrelson'un dört dörtlük performansları . + Martin McDonagh'ın vurucu senaryosu , harika karakterler , çarpıcı diyaloglar , kara mizah ile dramın harika birleşimi . + İlgi çekici bir gizeme sahip olması .
FİLMİN KÖTÜ YANLARI :
- Film bazen mesajına çok fazla odaklandığı için konusu pek ilerleyemiyor , bu da bazen tempoyu biraz düşürüyor .
TOPLAM PUAN : 9 / 10
