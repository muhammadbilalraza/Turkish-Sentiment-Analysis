Senaryosunu Rhett Reese ile Paul Wernick’in yazdıkları ve İsveçli Daniel Espinosa’nın da yönetmen koltuğunda oturduğu “Life” , son derece “ürkütücü” sahnelere sahip olan bir bilim – kurgu filmi …
Gördüğümüz kadarıyla , türün klasikleri arasında yer alan Ridley Scott’ın başlama vuruşunu yaptığı “Alien” serisi ile Alfonso Cuarón’un 7 Academy Ödüllü “Gravity”si ( 2013 ) sonrasında oldukça yavan kalan “Life”’da Espinosa , yine benzer konuları işlemekte hiçbir sakınca görmemiş …
Hem de hiç küçümsenemeyecek bir meblağ olan 58 milyon dolarlık bir yapım bütçesi ile başka şeylerde yapılabilecekken …
Zaten muhtemelen aldığı olumsuz eleştiriler nedeniyle film , bu bütçeyle başa baş geldiğini düşündüğümüz brüt 100,5 milyon dolarlık bir hasılat rakamına da takılıp kalmış …
Bu kısa girişin ardından , gelin isterseniz filme biraz daha yakından bakalım …
Mars Pilgrim 7 görevini tamamlayan Uluslararası Uzay İstasyonu ( International Space Station – ISS ) , dünyaya dönüş yolundadır …
1.	GÜN : İngiliz karantina uzmanı Dr .
Miranda North ( Rebecca Ferguson ) , insansız uzay aracı Pilgrim tarafından Mars’tan toplanan toprak numuneleriyle birlikte sekiz aylık görevlerinin tamamlandığını ama kendisine çarpan molozlar nedeniyle Pilgrim’in gövdesinde hasar oluştuğunu ve böylelikle de rotalarından sapmış olduklarını belirtiyor …
ABD’li mühendis Rory Adams ( Ryan Reynolds ) yapacağı başarılı bir uzay yürüyüşü sonrasında bu sorunu tamamen ortadan kaldırarak herkesi sevindirirken istasyonun Rus komutanı Ekaterina Golovkina’da ( Olga Dykhovichnaya ) durumu yeryüzündeki merkeze bildirecektir …
Bütün bunlar yaşanırken Japon sistem mühendisi Sho Murakami ( Hiroyuki Sanada ) ve herkesin sağlığının emanet edildiği ABD’li Dr .
David Jordan ( Jake Gyllenhaal ) ile de tanıştırılıyoruz …
2.	GÜNİngiliz astrobiyolog Hugh Derry’nin ( Ariyon Bakare ) istasyondaki laboratuvarda başlattığı deneyler olumlu sonuçlanır …
Yani artık ilk dünya dışı yaşam formuna ulaşılmıştır …
Ortama tam anlamıyla bir bayram havası hakimdir ve dünya ile kurulan canlı bağlantılarda , kahramanlarımıza sorular yönelten küçük öğrencilerden bir tanesi bu Marslı yaratığa “Calvin” adını verir …
12. GÜN : Calvin hızla büyüyor …
Sho’ nun karısı Kazumi’de ( Naoko Mori ) dünyada doğum yapıyor …
25. GÜN : Laboratuvarda meydana gelen bir arızanın ardından olgunlaşmakta oluşu herkesi mutluluğa boğan Calvin birdenbire hareketsizleşir …
Ne yapılırsa yapılsın bir türlü kıpırdamaz …
Ve nihayetinde de Hugh Calvin’i , elektrik ile uyarmaya karar verir …
Verir vermesine de …
Gittikçe “zihnen” ve “bedenen” irileşmekte olan Calvin , “beslenmek” amacıyla bir yolunu bularak laboratuvardan çıkarak istasyonun içine kaçar …
İşte o andan itibaren de mürettebat ile Calvin arasındaki “kanlı bir köşe kapmaca” da başlamış olur …
Bitirmeden yorumumuza ilave edeceğimiz son iki husustan : •	İlkinin , çekimleri Londra’daki Shepperton Stüdyolarında gerçekleştirilen filmdeki “yerçekimsiz ortam” görünümünün , oyunculara bağlanan kabloların post prodüksiyonda silinmesi sayesinde sağlandığını , •	İkincisinin ise , bir devam filminin çok daha orijinal ve etkileyici bir hikâyeye sahip olabileceğini söylemek biçiminde olacak …
Keyifli seyirler ,
