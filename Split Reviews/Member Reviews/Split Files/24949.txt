Normalde High Tension ve Piranha 3D gibi korku filmleriyle tanınan yönetmen Alexandre Aja , yeni filminde daha çok dram / gizem türünde ilerliyor .
" 9 yaşına gelene kadar 8 büyük kaza geçiren Louis Drax , 9. doğum gününde bir uçurumdan aşağı düşer . İlk önce öldüğü sanılan Louis hayata döner ve bu sırada da bütün bu kazaların arkasındaki kişinin kim olduğu bulunmaya çalışılır . "
Bu filmi izlemeyi hiç planlamıyordum aslında .
Sadece vizyonda pek fazla film olmadığı için bir göz atmak istedim .
Ve çıkan sonuca şaşırdım doğrusu .
Film çok iyi olmasa da kesinlikle beklediğimden daha iyiydi .
İlk önce iyi yanlara değinelim .
Oyunculuklar çok iyiydi .
Sarah Gadon , her zamanki gibi etkileyici bir performans sergilemiş .
Aaron Paul da oldukça başarılıydı .
Benim için filmin en büyük sürprizi , Jamie Dornan'dı .
Grinin Elli Tonu serisindeki kötü oyunculuğundan sonra Dornan , bu filmde kendisini toparlamayı biraz başarmış .
Ayrıca görsellikler çok başarılıydı ve senaryonun arasına sıkıştırılmış olan bazı ince detaylar zekiceydi .
Ve genel olarak bu filmi izlerken pek sıkılmadım .
Bir gizem filmi olarak gerçekten de ilgi çekiciydi .
Benim için filmin sırıtmaya başladığı yer ikinci yarısıydı .
Çünkü ilk yarı ile ikinci yarı arasında büyük bir ton değişikliği oluyor ve konunun değişmemesine rağmen iki farklı film izliyormuş gibi oluyorsunuz .
Bu noktada da film biraz yavaşlıyor ve oldukça klişe şeylere başvuruyor .
Ayrıca filmin finali çok zayıftı .
Süresini iyice uzatmaya çalışıp en sonunda da olabilecek en tahmin edilebilir ve mantıksız finale başvurmasına bir türlü anlam veremedim .
The Sixth Sense gibi bir sürü film bu sonu yaptı zaten .
Bu yüzden de film zayıf bir not ile sonlanıyor .
Kısacası , eğer gerilim filmlerine ilginiz varsa The 9th Life Of Louis Drax'a bir göz atmanızı tavsiye edebilirim .
Hikayesine dair ilginç şeyler ve başarılı oyunculukları var .
Ama mükemmel bir film de değil .
Bunun da en büyük nedenleri ikinci yarıdaki ton değişikliği , gereğinden fazla uzun olan süresi ve klişe finali oluyor .
Eğer beklentiye kapılmadan bir göz atarsanız , iyi vakit geçirebilirsiniz .
FİLMİN İYİ YANLARI : + Sarah Gadon ve Jamie Dornan . + Başarılı görsellikler . + Senaryoya serpiştirilen ilginç noktalar .
FİLMİN KÖTÜ YANLARI :
- Süresinin uzun hissettirmesi .
- Klişe finali .
- Ton değişikliği .
TOPLAM PUAN : 5.5 / 10
