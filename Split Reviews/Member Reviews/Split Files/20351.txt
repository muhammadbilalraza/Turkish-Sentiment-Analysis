Richard Linklater " Before " serisinin bu üçüncü halkasıyla sinema tarihindeki yerini iyiden iyiye sağlamlaştırdı .
Hawke ve Delpy de kariyerlerinde başka pek çok işe imza atmış olmalarına rağmen , bu seri sayesinde her zaman özel ve farklı bir konumda bulundular .
İlk filmin ilk sahnelerinden itibaren romantik filmlerde olması gerektiği üzere tanık olduğumuz muhteşem kimyaları , Jesse ve Celine'e anında ısınmamıza , ilişkilerini büyük bir merak ve heyecan ile , kendimiz de bir şeyler hissederek seyretmemize neden oldu .
Ancak bu ikili klasik romantik komedi ikililerinden ayrılıyordu .
Hiç bitmesin istediğimiz , saatlerce sürse sıkılmayacağımız , bir sinema filminde görüp görebileceğimiz en doğal ve gerçekçi haliyle bizlere sunulan muhabbetleri , sadece aşktan ve mükemmellikten bahsetmiyordu .
Yüksek kültür seviyeleri ile derin konulara giriyorlar , çoğumuzun arkadaş veya aile toplantılarında konusunu açıp tartıştığımız başlıkları onlar da kendilerine göre değerlendiriyordu .
Örnekler verirken veya benzetmeler yaparken edebiyattan , sinemadan , mitolojiden , sanattan güç alıyorlardı .
Aynı zamanda kadın - erkek ilişkileri , aile ve hayat hakkında da çok uzun sohbetlere giriyorlar , ancak dediğim gibi kesinlikle yavanlıktan ve bayağılıktan uzak olan bu sohbetler gözümüzü kırpmadan bizi ekrana kilitliyordu .
Filmler her zaman muhteşem şehirlerde geçti .
Ancak onların kimi zaman gösterişsiz bir arka sokakta yürümeleri veya sıradan bir bankta oturmaları da pek bir fark yaratmıyordu .
Asıl olan diyaloglardı .
Zekice yazılmış , seyircinin de akıl yürütmesine yol açan diyaloglar .
Filmlerin arasında 9 yıl olması ve oyuncuların da paralel olarak yaşlarının ilerlemesi , onları birer film karakteri değil de gerçekten yaşayan , Avrupa'da ve Amerika'da dolanan bir aile olarak görmemizde büyük pay sahibi oldu .
Bu son filmde de , toplasak 4 veya 5 sahne var .
Ancak yukarıda bahsettiklerim aynen korunduğu için 110 dakikanın nasıl geçtiğini anlamıyorsunuz bile .
Çok riske girmemiş yönetmen , çok radikal kararlar almamış .
İlk iki filmin ve karakterlerin hayranlarını hayal kırıklığına uğratmaktan çekindiği için belki de .
Zaten radikal bir karara da ne gerek var ki ?
Bizler Jesse ve Celine'in günlük hallerine vurulmadık mı ?
Gayet güzel bir film yine .
Özellikle hayat , aile ve yaşlanmak üzerine çok yerinde söylemleri var karakterlerin .
Oturup üzerine düşünülecek cinsten hepsi de .
Ancak zannediyorum ki çoğu hayran için " Viyana treninin " yeri her zaman ayrı olacak .
