Bu filmi sadece 2 kelime ile net bir şekilde özetleyebiliriz : " Aşk filmi " .
Fragmanında Özgün Çoban'ı görünce , izlemek istedim .
Çünkü son dönemde izlemeyi sevdiğim insanlardan biri halini aldı .
O salaş görüntüsü , güzel bakışı ve tabii ki ses tonu ile dilerim ki kendisi yakın gelecekte çok daha fazla yapımla perdede olur .
Burcu Biricik ise zaten çok güzel enerjisi olan son dönem yıldızlarından .
O nedenle filmde çok güzel 2 insan izlediğimi söyleyebilirim .
Çok uzak fazla yakın , üniversitenin son yıllarında başlayan ve nokta konamayan , hep birinin kapıyı açık bırakıp gittiği bir aşkı anlatıyor .
2 ana karakter dışında bir de esas kızın eşini oynayan Alican Yücesoy ( ki kendisini Şubat'ta tanıyıp sevmiştim ) , esas kızın babası ve 3-5 sahnede görünen halası var filmde .
Bu nedenle baktığınızda aslında sadece 2 karakter izliyorsunuz .
Filmin genel hikayesi oldukça keyifli ancak keşke karakterler biraz daha derin verilebilseymiş .
Birbiriyle çok uzun süre aşk yaşayan 2 insanın birbirini bu kadar az tanıması filmi yapay kılıyor .
Issız Adam sendromu yaşayan kimse yok , buna rağmen hep bir gizem .
Esas erkeğin ailesinden hiç bahsedilmiyor , yaşıyorlar mı belli değil .
Tamam , bu özellikle oldu desek , esas kızın ailesinde de 2 kişiyi tanıyoruz , bir de anne bırakıp gitmiş onu biliyoruz .
Bir tek bu .
Annesi terk etmiş bir kadının ruhsal derinliğine biraz daha inilse , aslında sevgilisinin her gittiğinde yaşadığı boşluk , diğer bir yandan babası ile olan iletişimi çok daha altı dolu olarak verilebilirdi diye düşünüyorum .
Netice itibariyle , karakterlerin bu kadar havada kalmasından kaynaklı olarak , konu da çok çabuk unutulabilecek bir hale gelmiş .
Çok daha güzel bir film olmanın eşiğinden dönülmüş ve daha orta halli bir aşk filmi olmuş .
Ama yine de gidin izleyin , en azından oyuncuları için .
