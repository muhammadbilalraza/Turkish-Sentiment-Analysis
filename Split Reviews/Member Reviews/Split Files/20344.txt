Felaket filmlerinin sinemadaki tarihine baktığımızda herkesin şikayet ettiği belki de tek bir nokta var : Tüm dünyaya patronluk taslayıp katliamlar yapan bir ülke , nasıl oluyor da her türlü istilanın , doğa olayının ortasında kalmayı başarıyor ?
Bittabi üstünde çok da düşünülmesi gereken bir soru değil bu , Hollywood’un felaket filmlerine ve apokaliptik eserlere bakış açısı çok açık .
Her 10 tanesinden 9′unun stüdyo yapımları olduğunu düşündüğümüzde , bir takım dayatmaların olmasını gayet normal karşılamalıyız .
Dikkat çeken husus , bu noktada biraz olsun değişmeli esasında .
Faciaların her biri , mağdur edebiyatı yapmakta bizimkilerle yarışabilecek kapasitedeki ABD’yi vurmasına vuruyor , Amerikan halkının böylelikle duygularını pek ala sömürüyor fakat filmlerdeki bir detay önemli .
Her birinde adeta süper kahramana dönüşen , sayısız engeli aşıp sevdiceğiyle kavuşan , bazen tanrıcılık oynayan bir karakter mutlaka var ve ABD’nin bu felaket filmlerindeki tasviri , mekandan da öte bu kahramanın kendisinde yapılıyor .
Milliyetçi duygularla perdenin karşısına geçen seyirci için de on numara bir şova dönüşüyor her şey .
Okyanusun diğer iki ucundaki sinemaseverler de teknolojinin nimetlerinden kendini alamadığından , sanat sinemasından pek uzak bu filmlere abayı yakıyor .
