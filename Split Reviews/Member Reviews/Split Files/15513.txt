Çok büyük bir Iron Man hayranı değilim ve ilk iki filmden hatırladıklarım bir çay kaşığını doldurmaz .
Fakat kendini izleten bir seri olduğunu da kabul ediyorum .
Robert Downey çok büyük pay sahibi bu durumda .
" Çizgi roman filmleri " başlığı altında kendine has bir yer edindi Iron Man ve Tony Stark karakteri .
Tabii " Avengers " ın da beklentilerin üstünde bir kalitede çıkması karakterin yerini sağlamlaştırdı .
Bu üçüncü filmde de bazı yeniliklerin yanında " eskilikler " de korunuyor fakat bunlar " göze batan klişeler " den ziyade " nostaljik birer tebessüm " görevi görüyor .
Yan rollerdeki başarı da sürmüş , yeni bir yönetmenin elinden çıkan bu halkada .
Shane Black yönetmenlik kariyerinin başlarında üzerine bırakılan koca bir kayanın altından ezilmeden kalkmayı başarmış .
Aksiyonun başarılı bir şekilde yedirildiği , hayranlarının yüzünü kara çıkartmayacak bir film olmuş .
Aralarda Stark'ın bazı kişisel problemlerine de yer verilmiş ancak kabul etmek gerekir ki bu " derinlikler " den ziyade seyirciyi çarpışan metal sesleri ve patlamalar alakadar ediyor .
Boş vakitte rahatlıkla tercih edilebilir .
