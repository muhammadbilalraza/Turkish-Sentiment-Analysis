.
Bir westernin sınırları içerisinde ilerlemeye çalışırken kaybolan , Hollywood’un olmazsa olmazı olarak biraz beyaz adamı eleştiren , geçmişe biraz Kızılderililer’in gözünden bakmaya çalışan , biraz kaderci olup tanrıya atıfta bulunan , metaforlardan destek alarak biraz ağacı ve yeşili övmeye çalışan The Revenant , tüm bunları bir geveleme şeklinde bırakıyor .
Birçok konu hakkında ürkek ve kafası karışık halde bir şeyler geveliyor ve öylece bırakıyor .
Haliyle ne Amerika’nın geçmişine dair akılda yer edici bir bakış açısı sunabiliyor ne de bir western filmine en çok yakışan temalardan tekini ( intikam ) hakkını vererek işleyebiliyor .
Kökleri zayıf ağaca atıfta bulunan filmin kendi kökleri zayıf .
Başkarakterin , filmin kötü adamı kadar vasıf sahibi olamadığı The Revenant’tan geriye kalanlar birkaç baş döndürücü güzellikte aksiyon sahnesi , geniş peyzajlardan feyz alan bir sinematografi ve kalburüstü oyunculuklar …
