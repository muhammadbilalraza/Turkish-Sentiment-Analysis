Büyük usta ve yönetmen Mike Leigh'in her zamanki gibi yine adını konuşturduğu enfes bir film .
Secrets & Lies filminden tanıdığımız ve Mike Leigh filmlerinde adeta tek kişilik şov yapan Lesley Manville bu filmde de deyim yerindeyse döktürmüş .
Sanki oynamıyor da rolünü yaşıyormuş gibi .
Gerçekten ilham verici bir kadın .
Filme gelecek olursak her zamanki gibi Mike Leigh ustanın sosyo - ekonomik açıdan orta sınıf ingiliz insanlarının sıradan hayatlarındaki beklenmedik gelişmeleri oldukça ustaca bir dille anlatıyor .
Her zamanki gibi saf ve oldukça da " ingiliz " bir biçimde .
Kurgu o kadar sade ve iyiydi ki .
Mevsimlere bölüyor filmi .
Her mevsimin insanlarda uyandırdığı hisler hemen hemen aynıdır .
Filmde karakterler açısından böyle davranıyor .
Yönetmenin önceki filmlerine göre bu filmi çok daha marjinal kalıyor .
Şöyle ki karakter oluşumları yine başarılı ancak insanların kendisiyle özdeşleştirmesi daha güç olmuş .
Mary karakterini canlandıran Lesley Manville fevkalade .
Ancak karakter oldukça rahatsız edici .
Burada maalesef yorumda bir aşırılık var yani fazla zavallı bir karakter .
Belki de ingilizler bunu doğal karşılıyor .
Bilemiyorum ki .
Toplumsal eleştiriler bakımından da çok kısır kalmış .
Bunu da vurgulamak lazım ki bu da festivaller de yarışmış bağımsız bir filmdir ancak sınıfsal eleştiriyi veremediği kanaatindeyim .
Ancak yine de hayatın acımasızlığını gözler önüne seriyor .
Karakterler açısından yine yaklaşacak olursak Mary karakteri ciddi anlamda rahatsız edici olsa da yalnızlığı o kadar sade ve o kadar güzel anlatıyor ki .
Sanatsal açıdan da Mary'nin o son bakışındaki o gözler neydi ?
O nasıl bir roldü ?
En son o kalır aklımızda .
Yalnızlığı bu kadar iyi hissettiğim başka da film yoktur sanırım .
Mary söylediklerinin tam tersini ima ediyor .
İyi değil , mutlu değil , dinleyici değil konuşacak birine ihtiyacı var .
Ayaklarını yerden kesmesi için kendini özel hissetmek adına ve bunu heyecanla anlatması da o kırmızı araba sayesinde gerçekleşiyor .
Ama onun da sürekli arızalanması ve metroyla yolculuğa başlaması da filmde sürekli vurgulanan " hayat bazıları için hiç de adil değil " cümlesini yüzümüze yüzümüze vuruyor .
Ahh Mike Leigh sen nasıl bir adamsın yaktın yıktın bizi resmen bu sahnelerle .
Bir yönetmen tek bir sahnede , tek bir karakter tiplemesiyle nasıl olabilir de bunca şeyi olanca sadeliğiyle anlatabilir ?
Büyük usta .
Öte yandan Tom ve Gerri çifti de filmdeki pozitif ve mutlu aile tablosunun temsiliydi .
Dengeyi kurdular .
Onların evine misafir olan Mary , Ken ve Ronnie ve diğerleri hep sorunlu kişilerken , Tom ve Gerri mükemmel bir mutluluk kaynağıydı .
Filmin castı da süper .
On numara oyuncular var filmde .
Neyse muhakkak izlenmesi gereken filmlerden biridir .
Son olarak yönetmene demek gerekir ki ; J. D. Salinger'ın dediği ve senin de anlattığın gibi üstadım ; sevgi ve sefaletle .
8 / 10
