Her ne kadar filmin ismi Muhteşem Güzellik olsa da , yönetmen koltuğunda oturmasının yanında senaryoyu da kaleme alan Sorrentino’nun Celine’in eserinden ne kadar etkilendiği fark ediliyor .
Jep’in kendini ve geçmişini keşfetme yolculuğu , onların gerçekliğiyle yüzleşme denemeleri , çevresindekileri aydınlatma ve onlarla aralarında olan örtüleri kaldırması odaklarında ilerleyen Muhteşem Güzellik’te Sorrentino , karakterinin hesaplaşmaları ve arayışlarında seyirci ile arasına mesafe koyarak işini yapmayı tercih ediyor .
Zıtlıklar içinde güzellik arayan yönetmen , hem karakter hem de seyirci için soru işaretleriyle dolu hikayesini kurgularken yolculuk temasından faydalanarak bir durum öyküsü oluşturuyor .
Alışılmışın dışında seyreden film , söz konusu işlenişi ve anlatımı itibariyle yakın dönemin etkileyici yapımlarından Holy Motors’u andırıyor .
Leos Carax imzası taşıyan Holy Motors , yönetmeninin kendi yolculuğunu ortada kalmış ve kukla olmuş bir karakterden faydalanarak seyircinin karşısına çıkmışken Muhteşem Güzellik , benzer bir şiirsellikle kavrulmuş işlenişinin yanında kalan yaşamını tamamlarken geçmişi ve şimdiyi araştıran karakteri vasıtasıyla yolculuğa devam ediyor .
Holy Motors’ta Oscar’ın bir günlük yolculuğunda ona eşlik eden ve arayışını dolduran Celine’in görevini Muhteşem Güzellik’te Jep için Ramona üstleniyor .
Oscar da Jep de gecenin sonuna doğru yaptıkları yolculukta aradıkları güzellik yaşamlarının bir bölümünde orada olduğu halde ona ulaşamamalarının düşünceleri ve merakıyla yoğruluyor .
