george clooney sinemaseverlerin yanı sıra , sinemayla alakalı alakasız pek çok insanın , hatta belli bir yaş üzerindeki evhanımlarının dahi haberlerde görüp tanıdığı öğrendiği , özellikle yaşlandıkça artan karizması nedeniyle herkesçe bilinen bir popüler figür . fakat kendisi tüm bu popülaritesinin ve yer aldığı başarılı filmlerin arkasına sığınmayıp , film yönetmeyi de tercih etmişti 2002'den itibaren . yönettiği işlerde de belli bir seviye tutturmayı başarmıştı . bu işler genellikle politikayla ve yaşadığımız dünyanın düzenleriyle ilgiliydi . ki kendisi de bizzat ülkesi amerika'da bu tarz konular hakkında söz sahibi ve siyasi kimliği de herkes tarafından bilinen bir insan . the ides of march da , çağımızda bu görevi , yani politik film yapabilmeyi , layıkıyla yerine getiren isimlerden olan george clooney'nin , bir başkanlık yarışı çerçevesinde geçen , bu oyunu oynayanların hemen hepsinin kir pas içinde olduğu , entrikaların ve ahlaksızlığın gırla gittiği bir film . aksiyon yok , macera yok , efekt yok , vur kır yok . film neredeyse tamamen oyuncularının performanslarına ve senaryosunun sağlamlığına yaslanıyor . bunlar dışında öne çıkabilecek herhangi bir karakteristiği yok . fakat bu iki unsur da sonuna kadar sağlam olunca , zaten başka bir karakteristiğe de gerek kalmıyor . yükselen yıldız ryan gosling mükemmel , hoffman ve giamatti zaten her zaman olduğu gibi yine tartışılmaz , evan rachel wood da rolüne bürünebimiş tamamıyla . senaryo derseniz , böylesine ağır bir konuda ve çoğu izleyiciye sıkıcı gelebilecek bir ortamda kesinlikle zayıf kalmıyor ve filmi tek başına taşımaya yetiyor . hele hele bir iki sahnede söylenen sözler tek başlarına filmin özeri olmayı başarmalarının yanı sıra , amerika'nın ve dünyanın konumu ve olup bitenler hakkında o kadar yerinde tespitler haline geliyor ki , beğenmemek ve fark etmemek elde değil . filmin ilk yarısı daha durgun geçse bile , ikinci yarıda özellikle finale doğru ivme müthiş artıyor ve siz de entrikalar içinde sürüklenip gidiyorsunuz . beğendim .
