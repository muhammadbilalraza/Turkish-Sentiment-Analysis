Serinin En İyi Filmi !
20 yılında Bryan Singer tarafından ilk kez beyaz perdeye yansıtılan X - Men , sampur sumpur bir masaldan başka bir şey değildi .
Singer , bu çocuk masalını olabilecek en iyi şekilde sinemaya uyarladıktan üç yıl sonra ilkinden daha iyi bir devam filmiyle bu zırvalığı bize iyicene sevdirmişti .
2006'da ise Brett Ratner'ın yaptığı üçüncü film ilk ikisinin oldukça gerisindeydi .
Asıl seri bitmesine rağmen paraya doyamayan yapımcılar , Wolverine karakterinin kökenini bize sunmaya karar verdiler .
Bu kez Gavin Hood kamera arkasına geçerek Ratner'ın ayıbını bir parça örten ama yine de sadece eğlencelik olarak baktığımız " X - Men Origins : Wolverine " filmine imza atmıştı .
Sonra da 2011'de , X - Men hikayesinin en başına dönüp , Charles Xavier ( Profesör X ) ve Erik Lensherr ( Magneto ) ' in aslında çok iyi arkadaşken nasıl düşman olduklarını göstermişlerdi .
Yine gişe filmi olarak adlandırdığımız bu film " Son Direniş " ve " X - Men Origins : Wolverine " filmlerinden biraz daha iyiydi .
Serinin yeni filminin haberini aldığımda , James Mangold'un yönetmen koltuğuna oturduğunu duyunca beklentilerim arttı .
Mangold'u , " 3.10 to Yuma " gibi çarpıcı bir Western'le tanıdığım için Wolverine'de de müthiş işçiliğini kullanacağına şüphem yoktu .
Ama filmin iyi olması için bir tek işçiliğin iyi olması yetmez .
Hikayesinin ve özünün de iyi olması , ayrıca kendi içinde tutarlı olması gerekir . X - Men , ne kadar saçma hikayelere sahip bir çizgi roman dizisi olsa da , Mangold en düzgün hikayeyi seçmiş ve kendi içinde tutarlı , eli yüzü düzgün bir film yapmış .
Filmin hikayesi , üçüncü film olan Son Direniş'ten sonrasını anlatıyor .
Hayatında en sevdiği kişi olan Jean'i dünyayı kurtarmak için yok etmek zorunda kalan Logan'ı depresyona girmiş bir halde buluyoruz .
Ormanın bir kenarında , mağara adamı vaziyetinde yaşayan Logan'ı daha önce hiç görmediği biri olan Yukio adında bir Japon karşılıyor .
Logan'ın , İkinci Dünya Savaşı sonunda Nagazaki'ye atılan atom bombasından kurtardığı bir asker olan Yashida , yıllar sonra Logan'a son kez teşekkür etmek için onu Japonya'ya çağırır .
Ölüm döşeğinde olan Yashida , Logan'a normal bir insan olmayı ( iyileşme yeteneğini elinden almayı ) teklif eder .
Bu noktadan sonra Logan kendini Yashida'nın torunu Mariko'yu kurtarmak için çabalarken her türlü tehlikenin içinde bulur .
Filmde Wolverine ile birlikte en çok gördüğümüz isim Yukio .
Bu kahramanın yeteneği de ölümü görmek .
Filmin başlarında geleceği gördüğünü düşündüğüm kahramanın niye Logan'a her şeyi söylemediğini merak etmiştim .
Ama sonra anladım ki geleceği değil ölümü görüyormuş bu yetenekli kız .
Artık her filme aşk hikayesi katıldığı için ilk önce Logan'ın bu çirkin kıza aşık olacağını sanmıştım .
En azından böyle bir saçmalık yapmamışlar .
Ama merak etmeyin yine de birine aşık oluyor .
Tüm bu aşk ve aksiyon sekansları içinde filmin sürpriz sonunu tahmin etmek de epey zorlaşıyor .
Filmdeki düşman da , Wolverine ve Yukio dışında hatırladığım kadarıyla tek mutant olan insan kılığındaki bir yılan .
Kahramanımızı , daha çok samuraylarla yakın görürken esas düşmanla Yukio savaşıyor .
Viper'ın , güzel ve şirin yılan dilini çıkarıp tıslaması biraz komik olsa da derisini yolduğu ve milleti zehirlediği sahnelerin gergin ve iğrenç olduğunu söyleyebilirim .
Zaten bu filmle kadınların da en az erkekler kadar , hatta bazı erkeklerden daha güçlü olabileceğini göstermek istemişler .
Filmde , kahramanın kendi dünyası çok iyi tanıtılıyor ve iyileşme yeteneği elinden alınınca , normal bir insan olarak hayatını sürdürmesinin verdiği zorluklar iyi bir şekilde yansıtılıyor .
Beşinci kez Wolverine olarak izlediğimiz Hugh Jackman'e de bir ödül vermek lazım .
Rolünü bu kadar iyi benimseyen başka bir süper kahraman oyuncusu var mıydı , hatırlamıyorum .
Fakat haklarını yememek lazım ; Robert Downey Jr . ve Christian Bale olabilir .
Bu arada Pacific Rim'den sonra bu filmde de bir robotla karşılaşıyoruz .
Bu sefer orta boy , daha çok Iron Man'den esinlenerek yapılmış , Adamantium verilmiş bu robotun ölmesi oldukça zor .
Samurayları zor yenen Wolverine , bu robotu nasıl devirecek diye merak ediyorsunuz ama kendini Wolverine'in koruması olarak ilan eden Yukio yardıma gelince bu zorlu düşmanı da devirmeyi başarıyorlar .
Ayrıca Maskeli Süvari'den sonra bu filmde de tren üstü dövüş sahnesi izliyoruz .
Ama bu filmdeki sahnenin daha heyecanlı ve aksiyonu bol olduğunu belirtiyim .
Yine de peş peşe gelen filmlerde bu kadar çok ortak özellik olması biraz insanı bayıyor .
Filmin Japonya'da geçmesi de filme , güzellik ve farklılık katan bir başka unsur .
Amerikalılar da filmlerinde hep kendi ülkesine zarar vermekten sıkılmış herhalde , bu sefer de Japonya'nın canını okuyalım demişler .
Bana da baygınlık gelmişti artık , sürekli Amerikan şehirlerinin yerle bir olduğu filmler bir noktadan sonra kabak tadı veriyor .
Daha geçen haftalarda , teröristler Beyaz Saray'ı yıkıp yakmış , Pacific Rim'deki dev robotlar ve canavarlar sokakları talan etmişlerdi .
Gerçi del Toro , sadece Amerika'yı değil bu filmdeki gibi Uzak Doğu'yu da hedef almıştı .
Tabii ki Wolverine filminde Pacific Rim ve Beyaz Saray Düştü filmlerindeki kadar ortalığı yakıp yıkma sahneleri yok .
Bu filmde şehirden çok adamların katledildiği sahnelere yer verilmiş .
Mesela , Shingen Yashida ile Wolverine'in dövüştüğü sahne bayağı etkileyiciydi .
Bunun yanında sırf aksiyon izlemek için gelmiş seyirci , bazı noktalarda sıkılabilir .
Ama ben o niyetle izlemediğim için bana aksiyonu tadında geldi .
Bu yıl bol bol izlediğimiz ve izleyeceğimiz , yüksek bütçeli , patırtılı gürültülü , vur - kaç - kovala filmleri arasında en iyi olanlardan birisi ; " Wolverine " .
Pacific Rim'in ve diğer X - Men filmlerinin çocuksu havası olmadığı için de çoğu kişinin daha çok beğeneceği bir film .
Serinin en iyisi olmasının yanında , Iron Man'den sonra yılın en iyi süper kahraman filmi olmayı da hak ediyor .
Mayıs ayında izlediğimiz yine kendi serisinin en iyi filmi olan Iron Man 3 kadar başarılı olamasa da Man of Steel'den biraz daha iyi .
Berbat bir film olan Thor'un yeni filminden hiç bir beklentim olmadığı için şimdiden bu yakıştırmayı rahatlıkla yapıyorum Wolverine'e .
Bir önceki hafta Pacific Rim'e , " Önceki hafta vizyona giren Beyaz Saray Düştü'den her açıdan ( hikayesi ve verdiği mesaj dışında ) bir adım önde olmayı başarıyor " demiştim . Wolverine'e de , " Bir önceki hafta vizyona giren Pacific Rim'den daha üst düzey ve daha iyi bir gişe filmi olmayı başarıyor " diyebilirim . X - Men hayranları benden önce koşup izlemişlerdir bile ama izlemeyen hayranı varsa , beklemenin anlamı yok gitsin izlesin .
Onlar dışında , süper kahraman filmlerini sevenlerin fazlasıyla tatmin olacağı , film izlemeyi sevenlerin de eğleneceği bir film .
Muhteşem veya kusursuz gibi sıfatları hiçbir şekilde hak etmese de kendi türünde oldukça iyi olup , amacına ulaşıyor .
Son olarak sabırsız Türk milletine bir uyarım olacak ; madem iki - üç saat boyunca kafanızı bu tarz filmlerle şişirmeye bayılıyorsunuz , o zaman filmler bitince 2 dk bekleyin de bazı filmlerin sonundaki sürprizleri kaçırmayın .
Pacific Rim'de de yaptığım bu uyarıyı yine yapıyorum .
Bu defa çok daha önemli bir sürpriz bekliyor sizi .
8,2 / 10
