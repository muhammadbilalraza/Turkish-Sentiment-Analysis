Bana göre 2010-2020 arasının en iyi filmidir .
Ayrıca çekilmiş en iyi savaş filmidir .
Tarantino da bir röportajında 3. kez izledikten sonra 2010’ların en iyi 10 filmi listesinde Dunkirk’i 7. sıradan 2. sıraya yükselttiğini söylemiştir .
Nedir bu filmi bu kadar iyi yapan ?
Bu soruyu kendime göre cevaplamaya çalıştım .
İlk göze çarpan nedenlerinden biri Cristopher Nolan etkisi .
Yani uçaklar , gemiler , silahlar gerçek .
Evet özellikle uçak sahnelerinin gerçek bir uçakla çekilmeleri olağanüstü .
Benim deneyimlerime göre çoğu seyirci gerçekle görsel efekti ayırabiliyor .
Cristopher Nolan da bunu bildiğinden paraya hiç acımıyor .
Çünkü biliyor ki daha iyi bir şey çıkacak .
Keşke böyle bir Türk yönetmen olsa daha doğrusu böyle Türk bir yapım şirketi olsa .
İkinci neden ise cehennem ortamı .
Filmde gerçek bir savaş var .
Yani önceki savaş filmlerine baktığımız zaman derinlemesine birkaç karakter üzerine işlenen senaryolar görüyorduk .
Fakat bu filmde kişiler yok sadece saf savaş var .
Saf kargaşa var .
Çoğu kişi de bu yüzden filmi eleştiriyor .
Filmin daha çok karaktere odaklı bir film olmasının daha iyi olacağını söylüyor .
Fakat bana göre savaş filmi sadece savaşın acımasızlığını anlatmalı .
Bir savaş filminde duygu olmamalı .
Aşk , kahramanlık olmamalı .
Bize o gerçek hayatta kalma içgüdüsünü göstermeli .
Bu filmde çoğunlukla böyle .
İstisna olarak George karakterini gösterebiliriz .
Üçüncü neden ise Cristopher Nolan’ın takıntılı olduğu zaman meselesi .
Bir savaş filmini nasıl zekice bir hale getirebilirsin ki !
İşte bu şaheser senaryo bunu gösteriyor .
Film ; karada bir hafta , denizde bir gün ve havada bir saati anlatıyor .
Yani dostlar bu sıradan bir savaş filmi değil .
Ben bu yüzden Dunkirk’i en iyi savaş filmi olarak seçtim .
Özellikle deniz ve havanın kesiştiği zamanlar insanın akıl sınırlarını zorluyor .
Bazı olayları tekrar tekrar yaşıyoruz ama fark etmiyoruz !
Gerçekten olağanüstü bir senaryo .
Dördüncü neden ise müzik !
Hans Zimmer yeniden yüzyılın en büyük film bestecisi olduğunu gösteriyor .
Müziklerde gerilimi o kadar iyi hissediyorsunuz ki kalp atışlarınız hızlanıyor .
Bana göre Hans Zimmer’ın Batman ve Interstellar’dan sonraki en iyi 3. soundtrackı .
Özellikle de Supermarine .
Son neden ise sinematografi .
Öyle bir çekim tekniği kullanılıyor ki sanki izleyici oradaki askerlerden biri gibi .
Özellikle kum ve batan gemi sahnelerinde bu hissin tesadüfi olarak oluşmadığını , özellikle bu amaçla çekimlerin yapıldığını görüyoruz .
Oyunculuklara gelecek olursak hepsi iyiydi .
Fakat öne çıkan olağanüstü bir oyunculuk yoktu .
Zaten filmin doğası gereği oyunculuklar çok önemli değildi .
Filmde beğenmediğim kısım ise İngiliz milliyetçiliği oldu .
Özellikle son sahnelerde , gereksiz yere filmin doğasına aykırı milliyetçilik mesajları filme iyi gitmemiş .
Fakat sizin de bildiğiniz gibi “Filmi yapan milliyetçiliği yapar . ”Filmin ilginç özelliklerinden biri ise filmde hiç Alman askerinin gösterilmemesidir .
Ve filmde hiç kan olmamasıdır .
Fakat kan olmaması dehşet verici sahneleri olmadığını göstermiyor tabi ki .
Ayrıca filmde hiç kadın karakterin olmamasıdır ( Bir kaç saniye gösterilen figüran hemşireler hariç ) .
Dunkirk filmi , 8 Oskara aday gösterilip bir Oskar kazanmıştır .
526,9 milyon USD gişe yapmıştır .
Gerçek bir savaş filmi izlemek istiyorsanız en uygun adaylardan biri olarak tam size göre .
Furkan Buluş
