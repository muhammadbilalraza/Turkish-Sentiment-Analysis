Daha ilk yarım saatinde iyi bir film olmadığını belli ediyor , hatta bazen kendini fazla ciddiye alıp komik de oluyor ama Darren Lynn Bousman bir şekilde merak unsurunu yitirmeden ve sıkılmadan izletiyor sonuna kadar .
Ancak işte artık zorlamanın da ötesine geçen final sahnesi filmle ilgili kafanızda oluşmuş birkaç olumlu düşünceyi de alıp beraberinde götürüyor .
Bizim buralarda da bir - iki eleştirmenin övgüye boğduğu Rebecca De Mornay'in performansının hayli sıradan olduğunu düşünüyorum , hatta zaman zaman da fazla abartılı oynuyor .
Sadece canlandırdığı karakter korku - gerilim filmlerinde görmeye alışık olmadığımız , çerçeveleri daha geniş çizilmiş bir karakter .
Bunlardan başka akıllarda yer edecek pek sahnesi de yok zaten .
Kendi adıma soygunculardan birinin filmin başında evin odasının kapısını önce yumruk , sonra omuz , daha sonra da tekme atarak açamayınca kapının kolunu çevirip içeri girdiği sahne aklımda hala ve gülüyorum .
Direkt filme konulmuş olması da ilginç .
