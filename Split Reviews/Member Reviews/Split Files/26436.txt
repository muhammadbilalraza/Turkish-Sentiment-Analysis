“Aquarius” , hikâyesini de yazan Kleber Mendonça Filho’nun yönetmen koltuğunda oturduğu bir drama …
Prömiyeri , 17 Mayıs 2016’da “Altın Palmiye” ödülü için yarışmak üzere seçildiği Cannes Film Festivalinde yapılan ve 1 Eylül 2016 tarihinde Brezilya’da vizyona giren filmin , 7.1 / 10 ( 11.194 oy ) ve 3.9 / 5 ( 1.0 üzeri oy ) olan IMDB ve Rotten Tomatoes izleyici puanı ortalamalarıyla 8.1 / 10 ( 1 yorum ) ve 58 / 100 ( 39 yorum ) olan Rotten Tomatoes ve Metacritic yorum ortalamaları , orta karar bir filmle karşı karşıya olduğumuzu söylüyor gibi …
Ama biz yine de usta oyuncu Sônia Braga’nın “büyüleyici” performansı ile göz doldurduğu bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , yaklaşık 600 bin dolar gibi oldukça düşük bir bütçeyle Brezilya – Fransa ortak yapımı olarak çekilen ve 3.1 milyon dolarlık bir hasılat rakamına ulaşan filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , yolsuzluklarla mücadele , ekonomik büyüme , sosyal adalet ve siyasal istikrar vaatleriyle iktidara gelip , inşaat üzerinden sağlanan rantın yanı sıra ( Petrobras enerji ihaleleri örneğinde olduğu gibi ) milyarlarca dolarlık rüşvet ve yolsuzluğa bulaştığı ( ve üstelik ülkenin içinde bulunduğu ekonomik tablo hakkında halka ve bankalara yalan söylemiş olduğu ) “ithamları” ile karşı karşıya kalmış olan mevcut Brezilya yönetimine yönelik eleştirilerin tavan yaptığı günlerin içinden gelen filmlerden biri olduğunu söyleyerek başlayabiliriz …
Ki , Cannes’da sahneye ellerinde , ( Portekizce , İngilizce ve Fransızca olarak üç dilde ) “Brezilya artık bir demokrasi değildir” ve " Dilma , seninle birlikte direneceğiz " gibi pankartlarla çıkan filmin oyuncu kadrosu ile teknik ekibinin , Brezilya’daki ( 12 Mayıs 2016’da önce görevinden uzaklaştırılan , sonra da 31 Ağustos 2016 tarihinde görevinden alınan ) Dilma Rousseff iktidarını destekler nitelikteki eylemleri de bu görüşümüzü onaylarken , ( ülkedeki Amerika destekli sağcı basının da kışkırtması ile ) bir sonraki Michel Temer iktidarının Kültür Bakanlığı tarafından filmin , “Yabancı Dilde En İyi Film” kategorisinde Brezilya’nın giriş adayı olarak " 89. Academy Ödüllerine " gönderilmesinin engellenmesi de , bize “ballı kaymaklı” bir destek halini almaktadır …
İşte tam da bu kaotik atmosfer içinde , kendi durumunu , “When you like it , it’s vintage … When you don’t like it , it’s old … / Beğendiğiniz de , o nostaljiktir .
Beğenmediğiniz de , o eskidir . ” gözlemi ile özetleyen 65 yaşındaki Clara ( Sônia Braga ) , ülkenin kaynaklarını kentsel dönüşüm masalı ile “rant” olarak cebine indirenlere , tam anlamıyla bir “Don Kişot / Don Quijote” edasıyla tek başına karşı koymaktadır …
Şu ana kadar çizdiğimiz çerçeveden bakılınca Clara’nın evinin duvarındaki , İrlandalı bir serüvenci olan genç Redmond Barry ( Ryan O'Neal ) ' nin savaşlara katıldıktan sonra soylular arasına girmesini , yükselişini , servete kavuşmasını , dul bir soyluyla evlenerek Barry Lyndon adını alışını , sonra da hırslarına yenilerek yeniden sefalete düşmesini anlatan bir Kubrick klasiği olan “Barry Lyndon” ( 1975 ) filminin devasa boyutlardaki bir afişi de oldukça anlamlıdır …
Elbette bu çetrefilli yapısı ile “Aquarius” un Marvel evreni meraklılarına hitap etmeyeceği gibi içerdiği yoğun cinsellik nedeniyle muhafazakâr izleyiciyi cezbetmeyeceği de çok açık …
Yani “Aquarius” , tipik bir sinefil filmi …
O yüzden de , bu film için özellikle de tür ayrımı yapmaksızın her şey de ( hani neredeyse herkesin ağladığı bir cenaze töreninde bile ) “aksiyon” arayan o malum kitleye , “Haydi ekran başına” değil , ( hatta mümkünse ) filmin “Yorum” başlığının , “oflu puflu” anlamsız SMS mesajlarıyla işgal edilmemesi adına , “Lütfen siz uzak durun ! ” diyoruz …
Gelelim filmde Clara karakterini canlandıran Sônia Braga faslına …
Onu zaten Hector Babenco’nun efsanevi “Kiss of the Spider Woman” ( 1985 ) filmindeki Örümcek Kadın rolünden tanıyoruz …
Son olarak , ( yine bu mecrada yaklaşık iki hafta önce üzerine kapsamlı bir yorumda yazmış olduğumuz ) Juliano Dornelles ve Kleber Mendonça Filho ikilisinin yönettiği “Bacurau” ( 2019 ) da da izlemiştik …
Doğusunu söylemek gerekirse , kim ne derse desin , 66 ( hatta şimdi 70 ) yaşında olmasına karşın halen bir genç kız zarafetine sahip olan bu kadın kendini izletmesini biliyor …
Belki , yine klasik bir laf olacak ama diğer yorumlarımızda olduğu gibi “spoiler vermeden” , farklı bir bakış açısı ile yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; “Nitelikli film izlemek bizimde hakkımız” diyen sinemasever dostlara , “İzleme listelerinizde Brezilya sinemasının yükselen değerlerinden Kleber Mendonça Filho’nun filmlerine de yer açın” diye seslenerek kullanmak isteriz …
Sonuç olarak , kendi değerlendirme sistemimiz içinde 3,5 verdiğimiz , içinde ciddi mesajlar bulunan bu “epik” film için önerimiz de , eğer aradan geçen onca zamana rağmen halen izlemediyseniz , olumsuz puan ve yorumlarda söylenilenlere aldırmadan “muhakkak bir şans da siz verin” şeklinde olacak …
Keyifli seyirler …
