Kara komedi filmi Tarantino'ya özenip entelliğe soyunursa .
" Herkesin espri anlayışı farklıdır " diyerek eleştiriye başlamak en doğrusu olsa gerek .
Kimisi Recep İvedik tarzı iğrençliklere güler , kimisi Amerikan aptallıklarına güler , kimisi soğuk İngiliz esprilerine güler , kimisi de her şeye güler .
Bana göre de en önemlisi , her türlü esprinin akıllıca yapılmasıdır .
Mesela bu filmde de olduğu gibi tipik İngiliz esprileri genelde soğuk ve akılsızca yapılmış espriler olup beni güldürmeyi başaramaz .
Açıkçası , kara komediyi sevdiğim için bu filmi izlemeyi istiyordum .
Sinemada kaçırınca da ancak şimdi izleyebildim .
Şunu belirteyim ki bu film , beklentilerimi karşılayamayarak bir kez daha kara komedinin ne kadar zor bir tür olduğunu bana hatırlattı .
Filmdeki , soğuk İngiliz esprileri katılmış uzun ve gereksiz diyaloglar güldüremediği gibi bayağı uykumu getirdi .
Filmin konusuysa oldukça gırgır ve eğlenceli bir konu aslında .
Ama bu eğlenceye entel laflar / cümleler katılıp bir de gülmemizi bekleyen vasat espriler eklenirse eğlence eğlencelikten çıkar işkenceye dönüşür .
Marty ( Colin Farrel ) , Yedi Psikopat adında bir kitap ( film senaryosu ) yazmaya çalışmaktadır ama bir türlü hikayesini tam olarak kurgulayamamaktadır .
Marty'nin en yakın arkadaşı ve tam anlamıyla deli bir tip olan Billy ( Sam Rockwell ) ise iş bulamayan bir aktördür .
İş bulamadığı için de ortağı Hans ( Christopher Walken ) ile zengin insanların köpeklerini çalarak para kazanır .
Peki nasıl oluyor bu iş ?
Bildiğiniz gibi , insanlar köpekleri kaybolunca para ödülü koyarak ilanlar bastırırlar .
Böylece bu ikili çaldıkları köpekleri sanki sokakta bulmuş gibi sahiplerine verirler ve karşılığında ilanda belirtilen parayı alırlar .
Fikrin akıllıca ve kurnazca olduğunu kabul etmek lazım .
Ama tabii işler hep böyle yolunda gitmez .
Bir gün , köpeğine çok sadık bir mafya babası olan Charlie ( Woody Harrelson ) ' un köpeğini çalarlar .
Bu noktadan sonra film , Tarantino tarzı yani ortalığı kan götüren bir kara komedi filmine dönüşür .
Kara komedi filmlerinde genelde bu kadar kan görülmez ama farklılık olsun diye katmışlar işte .
Buna bir itirazım yok .
Benim itirazım ve eleştirim , filmin yeterince güldürüp eğlendirememesi yani asıl amacını yerine getirememesi .
Esprilerin neredeyse hepsi benim espri anlayışımın tamamen dışında kalan , vasat , soğuk ve gereksiz küfürler içeren esprilerdi .
Fazla abartılı olsa da bence rolünü en iyi oynayan isim Sam Rockwell ( Billy ) .
Bir tek onun sahnelerinde gülümsediğimi hatta eğlendiğimi hatırlıyorum .
Tabii ki geri kalan oyunculuklar da iyi .
Ama filmin temposu düşük olup espriler ve replikler de kötü olunca bir tek oyunculuk filmi kurtarmaya yetmiyor .
Bu arada filmin sonundaki " final çatışması " sahnesi , aksiyonu olsun , mizah anlayışı olsun , filmin en eğlenceli ve en güzel sekansını yaşatıyor .
Sonuçta , her şeye gülen biriyseniz bu buz gibi esprilere de gülersiniz tabii ki .
Ama benim beklediğim gibi zekice yapılan ve gerçekten güldürmeyi başaran espriler bekleyenler hayal kırıklığı yaşayacaktır .
Ayrıca bir kara mizah filminin entel dantel fikirler barındırması pek doğru olmamış .
Adı üstünde kara mizah ; derdi bizi düşündürerek eğlendirmek mi , bir takım dersler vererek edebiyat yapmak mı ?
Eğer gerçekten iyi bir İngiliz kara komedisi izlemek istiyorsanız ve hala izlemediyseniz Sıkı Aynasızlar ( Hot Fuzz ) ' ı şiddetle öneririm .
7,0 / 10
