Süresi boyunca insana dünya , doğa , hayvan ve aynı zamanda insan sevgisi kazandırıyor .
Hushpuppy uzun süre unutulmayacak bir karakter haline geliyor , Wallis'in akıl almaz yeteneğinin de yardımıyla .
Dwight Henry de profesyonel bir kariyeri olmadan , yaşayarak canlandırdığı Wink'te oldukça başarılı .
Filmin tam olarak bir türü yok bana kalırsa .
Hepimizin kullanmayı sevdiği bir tabir vardır ; " büyüme hikayesi " diye .
Bu şekilde özetleyebiliriz yine .
Fakat onun da ötesinde , belgesele yakın bir yerde duruyor neredeyse film bence .
New Orleans'ta , Bathtub denilen ve dünyada eşi benzerine az rastlanabilecek alışık olmadığımız bir mekanda yaşayan gerçek insanlar , gerçek hayatlar perdede gördüklerimiz .
" Amerikan Rüyası " hemen yanı başlarında fakat aslında yaşam tarzları ve kişilikleriyle onlara o kadar uzaklar ki , filmin Afrika'da geçtiğine inanmak daha kolay .
Zaten New Orleans , Louisiana gerçekte de kültürüyle , adetleriyle , yaşayışıyla çok farklı bir mekandır .
Zeitlin bizleri bu insanlarla tanıştırıyor .
Hushpuppy'nin büyüme , olgunlaşma yolculuğunda en az onun kadar önem verdiği bir diğer unsur Bathtub . Wallis'in özellikle bazı sahnelerde tavan yapan oyunculuğunu görmek için dahi izlenebilir .
Finale doğru bana kalırsa ufak aksaklıklar bulunsa da , genelde tatmin edici .
Zaten yılın en beğenilen , hoş sürprizlerinden biri .
Oscar yarışında ne yapacağını da merakla bekliyorum .
Değişik bir yer , değişik insanlar hakkındaki bu ilginç film , bazı kısımlarında içimizi ferahlatıp tebessüm ve iç huzur sağlarken , bazı kısımlarında umutsuzluk ve moral bozukluğu getiriyor .
Sonuç olarak , içimizi ferahlatan kısımları ön plana çıkıyor yine de .
