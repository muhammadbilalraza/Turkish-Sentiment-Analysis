Affleck çoğu otorite tarafından zayıf olarak nitelendirilen aktörlük kariyerinin ardından , ki bence bazı fena olmayan performansları da vardı , üçüncü uzun metrajıyla karşımızda .
Bu üç filminde sürekli yükselen bir grafik izledi , gitgide oturttu sinemasını , ne yapmak istediğini sonunda iyice bir anladı .
Ve ortaya " kusursuz " olarak niteleyebileceğimiz , Oscar'ın en büyük favorisi , ki bence hak ediyor , " Argo " yu çıkarmış oldu .
Kendisi de " The Town " da olduğu gibi başrole oturdu .
Kadroda yan rollere de müthiş isimleri yerleştirdi .
" Argo " ilk saniyesinden itibaren seyirciyi kavrıyor .
Temelinde politik bir film gibi başlasa ve devam etse de , gerçi sonlara doğru iyiden iyiye aksiyon - gerilime evriliyor , kesinlikle sıkmayan , sürükleyici , ele aldığı operasyonu ve karakterleri elinden geldiğince derinlemesine ele alan bir film .
Gerek giriş bölümüyle , gerekse devamında aralara yerleştirdiği tarihi gerçekler ile de işini ne kadar ciddiye aldığını gösteriyor , anlatmak istediği olayın yaşandığı şartları atlamadan seyircisine sunmaya çalışıyor .
Bu sene İstanbul'umuza uğramış olan pek çok büyük yapımın aksine , onların hepsinden çok daha kısa bir sahne barındırsa bile , " güzel İstanbul " u gösteriyor cümle aleme .
Çok dikkatli çalışmış , çok emek vermiş Affleck ve ekibi .
Sürükleyicilik dediğim gibi doruk noktada .
Henüz 40 yaşındaki bir isim için , bu kadar popüler filmde rol almak ve üstüne üstlük üç adet de oldukça kaliteli , kalburüstü film çekmek , başarı değil de nedir ?
Umarız bu kaliteli yönetmenlik ( ve aynı zamanda oyunculuk tabii ki ) kariyerine aksamadan devam edebilir ve bizlere daha nice izlenesi filmler sunar .
