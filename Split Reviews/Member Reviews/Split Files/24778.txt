Green Room , Blue Ruin'in yönetmeni Jeremy Saulnier'in yeni filmi .
Bu film her ne kadar korku türüne girmiş olsa da ben aksini düşünüyorum , eğer bu filmi korku filmi diye izlerseniz hayal kırıklığına uğrarsınız .
Green Room , neredeyse tek mekanda geçen , gerilimi ve kanı bol olan bir hayatta kalma filmi .
Filmin konusu şöyle : Neo - Nazi'lerin olduğu bir barda kısa bir konser alan bir rock grubu yanlışlıkla bir cinayete tanık olduktan sonra kapana kısılırlar ve barın sahibi , adamları ve köpeklerinden kurtulmaya çalışırlar .
" Green Room'un bazı sorunları var , biliyorum . Mesela bu film , ana karakterleri biraz salak gibi göstermiş . Filmde şöyle bir diyalog vardı mesela : "
- Eğer ayrılırsak daha iyi olur .
- Bence de , hadi ayrılalım .
" Bu diyalog zaten hem karakterleri salak , hem de filmi biraz klişe gösteriyor ! Bazı sahnelerde kendimi "
Neden bunu yaptın ?
Lütfen oraya girme ! " gibi şeyler söylerken buldum . Bu kısımlar filmi çok iyi olmaktan uzaklaştırsa da genel anlamda , ortaya iyi bir iş çıkmış . Evet , olaylar biraz yavaş ilerliyor ( şiddetli kısmın başlaması 42 dakikayı buluyor ) , karakterler kendilerini zayıf hissettiriyorlar vesaire . Ama Green Room'un çok iyi yaptığı bir şey var . Kapana kısılmışlık atmosferini çok iyi hissettirmesi . Film boyunca kimin ölüp kimin yaşayacağını anlamıyorsunuz , herkes her an ölebilir . Tehlike gerçek yani , bunu filmi izlerken hissedeceksiniz . Oyunculuklar da başarılıydı ayrıca . Geçtiğimiz ay kaybettiğimiz oyuncu Anton Yelchin ( onun oyunculuğunu çok iyi buluyorum bu arada ) , ölmeden önceki son performansıyla bu filmde karşımıza çıkmış . Yelchin , çok iyi bir performans sergilemiş . Imogen Poots da öyle . Poots'un oyunculuğu bu filmde oldukça normaldi ama diğer filmlerini ve aksanını göze alırsak , ortaya iyi bir iş çıkmış . Ama beni en çok şaşırtan kişi , Patrick Stewart'dı . Kötü adam rolü , ona çok yakışmış aslında . Sadece film Stewart'ı daha fazla kullanabilirdi , onun karakteri film boyunca insanlara emir veriyor , filmin sonunda da " final boss " olarak karşımıza çıkıyor . Yani Stewart , iyi bir performans sergilemiş olsa da film boyunca pek bir şey yapmıyor . Ayrıca Green Room'daki şiddet seviyesi , son zamanlarda gördüğüm en gerçekçi ve en kanlı seviyedeydi . Bu film vahşeti , korku filmlerindeki gibi " jump scare " veya absürt bir tarzda kullanmamış , oldukça gerçekçi bir tarzda kullanmış . Bu yüzden Green Room , seyirciyi etkileyen bir film . Kısacası , eğer gerilim dolu bir hayatta kalma filmi izlemek istiyorsanız , Green Room'u tavsiye ederim . Büyük eksiklikleri olsa da genel anlamda keyif almamak elde değil . İyi seyirler . FİLMİN İYİ YANLARI : + Anton Yelchin ve Imogen Poots . + Gerçekçi gerilim ve kan . + Kapana kısılmış hissini yaşatması . FİLMİN KÖTÜ YANLARI :
- Patrick Stewart'ı fazla kullanamaması .
- Klişe diyaloglar , zayıf karakterler .
TOPLAM PUAN : 7.1 / 10
