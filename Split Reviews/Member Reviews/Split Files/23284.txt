Film ne kadar aksiyon , macera dolu bir film gibi görünse de izleyince o kadar olmadığını anlayacaksınız .
Konu güzel , oyuncular iyi fakat senaryodan beklenilenin aksine film durgun bir tempoda ilerliyor .
Fakat böyle olmasına rağmen insanı sıkmıyor .
Her an bir kovalamaca bir gerilim var .
Muhtemelen bu George Clooney’nin kendine özgü film anlayışı olsa gerek .
Bir araya getirilen ekipte oyunculuğunu en sevdiğim aktörler Richard Campbell rolündeki Bill Murray ve Walter Garfield rolündeki John Goodman‘dı .
Cate Blanchett da casus rolünde oldukça başarılıydı .
George Clooney bu rol için çok iyi bir seçim yapmış .
İşin içinde nazilerin olduğu bu filmde daha fazla aksiyon , gerilim ve macera beklerdim ama olmadı .
Bunu görmememizin nedeni bence yönetmen George Clooney’in film ile ilgili yaptığı açıklamadan da anlaşılacağı üzere ve ilk paragrafta bahsettiğim gibi filmin konusunun ‘sanat eserlerinin değerinin insan hayatının değeriyle karşılaştırılması’ olması .
Böylesine dram dolu bir konu aksiyonu arka planda tutarak çekilirse ortaya The Monuments Men gibi bir film çıkıyor .
Bu film George Clooney’nin iyi bir oyuncu ama o kadar iyi bir yönetmen olmadığını gösteriyor .
Film izlenebilirlik açısından güzel , insanı sıkmıyor .
Ailenizle beraber izleyebilirsiniz .
