İnsan hayatının her dönemi kuşkusuz önemlidir fakat 25-35 yaş aralığının sanki daha farklı bir anlamı vardır çoğu kişi için .
Çünkü bu yaş aralığında ( tabii ki herkes için geçerli olmamakla birlikte ) mezun oluruz , iş buluruz , eş buluruz , evleniriz , çocuk sahibi oluruz vs. vs. Özellikle modern dünyada artık bu süreçler ile ilgili yazılmadık kitap , çekilmedik film , yapılmadık muhabbet kalmadı belki de .
Noah Baumbach , işte bu dönemi ele almayı seven ve bunu da bana kalırsa başarıyla yapan bir yönetmen .
Tarzını , oyuncu kadrolarını , müziklerini , mizahını , izlediğim tüm filmlerinde beğendim .
Yakın dönemden " Frances Ha " ve " Mistress America " da da Greta Gerwig , tam da bu dönemi ve bu dönemin sorunlarını , açmazlarını , ikilemlerini yaşayan genç bir kadın değil miydi ?
Burada da 43-44 yaşlarındaki evli bir çiftin , genç bir çift ile tanışması ve bir nevi imtihanını izliyoruz .
Sürükleyici , keyifli bir seyirlik .
Filmi beğenmek için kesinlikle dünyasına girmeniz gerek .
Hatta yaş grubu bakımından iki çiftten birini temsil ediyorsanız , gözlemler size daha bir yakın gelecektir .
İnanılmaz beklentiler ile değil de , keyif almak ve biraz da düşünmek , hatırlamak için rahatlıkla tercih edilebilir .
Kadro yine harika .
