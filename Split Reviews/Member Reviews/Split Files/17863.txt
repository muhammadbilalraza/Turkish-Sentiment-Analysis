Filmin anlattığı hikayeye baktığımızda Howard’ın iki ralli pilotunun üç yıllık bir süreçteki inişleri ve çıkışlarını , farklı boyutlarda ele almaya çalıştığını görüyoruz .
Fakat yönetmen bunu yaparken kendinden emin davranamıyor , muhtemelen bazı konularda çekingen davranıyor .
Elinde iki tarihi figür varken hangisine odaklanacağını bilemediği gibi bu figürlerin çevresinde dönüp dolaşan olaylar ve kişiler hakkında da aynı ikilemde kalma hatasına düşüyor .
Tam bu noktada Zafere Hücum’un yan hikayelerden ve karakterlerden eksik , var olan iki karakter tarafından da taşınması güç yapısı dikkati çekiyor .
Bir yanda itici fakat zamanla sempati kazanmaya meyilli James Hunt karakteri başrol olarak öne çıkarılmaya çalışılırken öte yanda disiplini ve kuralları , kendinden emin yapısı ile seyirciyle daha iyi bir bağ kuran Niki Lauda karakteri geri plana itiliyor .
Fakat filmin tümünde durum ne yazık ki böyle değil .
Lauda , kendisine hayat veren Daniel Brühl’ün dikkat çeken performansının da yardımıyla Hunt’a göre filmi domine eden taraf oluyor .
Ortada iki karakterin ilişkisini anlatmaya çalışan bir hikaye varmış gibi dursa da senarist Peter Morgan , iki ayrı hikayeyi zaman zaman kesiştirme yoluna giderek tek film içinde farklı iki karakter etrafında dönen ve eksenini bulamayan bir yapı oluşturuyor .
Bu da Zafere Hücum’un en büyük handikapı olarak dikkat çekiyor .
Seyirci hangi karakterle arasında bağ kuracağından emin olamıyor , tam birine karşı yakınlık beslerken yönetmen ters köşeye yatırıp öteki karakter üzerinden filmi devam ettirmeye çalışıyor .
İki önemli figürü , Chris Hemsworth’ın bile abartısız , beğenilebilecek oyunculuğuna rağmen bir araya getiremeyen Howard , kariyeri boyunca belli çizgilerle çevreleyemediği , üstelik farklılıklara ayak uyduramadığı yönetmenliğinin kurbanı oluyor .
