Bir kitap uyarlaması .
Böyle bir konudan daha iyi bir film çıkabilirdi gibi geliyor .
Bu haliyle de belli bir kaliteyi tutturmuş ancak unutulmaz olmayı başaramıyor .
Bazı hamleler ile daha iyi oturtulabilirdi .
Çok güzel başlıyor film .
Hailsham günleri oldukça sürükleyici .
Ayrılmalarının ardından yaşananlar bir iki defa daha süzgeçten geçirilebilirdi sanki .
Nitekim en kritik süreç bu kısımlarda yaşanıyor .
Tommy , Kathy ve Ruth arasında yaşananlar filmin ilerleyen dakikalarına da yön verecek sonuçta .
Mesela tam da o kısımlara verimli bir şekilde eklenecek 15-20 dakika , hem karakterlerin tanıtımı , hem içerisinde oldukları durum hem de bu durum karşısında hissettikleri konusunda daha sağlam bir çerçeve oluşturabilirdi .
Özellikle de Tommy karakterini biraz daha özenle işlemek gerekirdi .
Dediğim gibi , başlangıçta Hailsham'daki özen devam etseydi , demek istediğim karşılanmış olacaktı .
Sanırım yönetmen hikayeyi fazla yaymadan toparlamak ve nihayete erdirmek istemiş .
Bu da bir tercih tabii ancak böyle bir konu ve karakterler daha incelikli işlenmeliydi .
Bir şeyler hissettirmeyi başarıyor .
Özellikle yaratılan atmosfer oldukça başarılı .
Renkler , çekimler ve müzikler doğru seçilmiş .
