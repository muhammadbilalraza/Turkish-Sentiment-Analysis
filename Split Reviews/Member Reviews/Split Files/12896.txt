Robert Zemeckis Hollywood'un en iyi hikaye anlatıcılarından biri ama animasyonlarla geçirdiği zamanlar kendisine pek yaramamış gibi görünüyor .
Şimdi bu bir eleştiri yazısı değil , o yüzden filmin sinopsisini falan yazıp paragraf doldurmaya çalışmayacağım benim yazdıklarım kısa yorumlar burada filmlerle ilgili .
' ' Flight ' ' ın sorunları daha çok senaryoda aslında .
Özellikle kaza sahnesi olduktan sonra film seyircinin beklediği sıçrayışı bir türlü yapamıyor , elindeki kartları tükenmiş bir biçimde hatta belki biraz da fazla uzun olarak Whip Whitaker'ın vicdan muhasebesine odaklanıyor . Whip hastanede tanıştığı Nicole'la pek inandırıcı olmayan bir aşk yaşamaya başlıyor , bir yandan da kamuoyundan beklediği takdiri görmüş olduğu halde hakkında açılan davadan kurtulmaya çalışıyor .
Ama bütün bu konunun genelinde ne seyirciyi heyecanlandıracak bir durum var , ne de şaşırtıcı sürprizler .
Gayet kolay tahmin edilebilecek şekilde hatta sonunda yer alan yargılanma sahnesinde ( bkz. ' ' bana Oscar verin ' ' ) çekilme niyetini açıkça belli ederek sona eriyor .
Denzel Washington kariyerinin en iyilerinden biri olmadğını düşündüğüm bu rolde yine kendine has jest ve mimiklerden bolca yararlanarak gerektiği kadar oynuyor .
John Goodman az ama öz gözüktüğü sahneleriyle filmin en eğlenceli anlarına imza atıyor .
Robert Zemeckis ' ' Back to the Future ' ' serisi , ' ' Forrest Gump ' ' ve ' ' Cast Away ' ' gibi sinema tarihinin konusu olacak başyapıtlara imza atmış bir yönetmen , dolayısıyla adı görülen her filmde beklentileri maksimuma çıkartan bir isim .
' ' Flight ' ' da hikaye anlatımının inceliklerinden yararlanan , Zemeckis'in becerisinden nasibini almış kaliteli bir film muhakkak ancak kendi filmografisi içinde orta sıralarda yer alacak , belki de Oscar'a biraz fazla koşullanmış gibi durduğundan yönetmenin başyapıtları arasında anılamayacak bir karakter draması .
