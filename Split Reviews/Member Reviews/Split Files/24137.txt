Tarihi bir gerçeklikten yola çıkan filmde politik aktivist James Gralton'ın hayatının bir bölümü çarpıcı biçimde aktarılıyor .
Büyük yönetmenlerden Ken Loach'ın bu son filmi de rüştünü ispat etmeyi sürdürdüğünün bir kanıtı adeta .
Film 1930'lu yılların İrlandasındaki politik çekişmeleri , işçi sınıfının verdiği mücadeleyi , hala süregelen skolastik düşünce ile özgür düşüncenin kavgasını , toprak sahiplerinin boyundurluğu altında yaşayan köylülerin düştüğü acınası durumları ve kilisenin akıl almaz oyunlarını yönetmen çarpıcı ve gerçekçi bir dille yüzünüze vura vura anlatıyor adeta .
Aslında konu ve anlatılan hikaye son derece yüzeysel işleniyor bunun avantajlı tarafı herkesin anlayacağı bir dille ortak paydada seyirciyi buluşturabilmesi ancak dezavantajlı tarafı katıldığı festivallerden ödülle dönemediği gerçeğidir .
Senaryo derinliği yok ancak diyaloglar eksiği kapatıyor .
Filmin kurgusu son derece başarılı .
Özellikle kilise ile özgür düşünce arasında kurulan birbiri ardına paralel çekimlerin olduğu sahneler muazzam bir etki oluşturmuş .
Filmin müzikleri akademide ve altın küre ödüllerinde adaylığa boğulan ancak her seferinde eli boş dönmek zorunda kalan George Fenton'a ait .
Gayet dönemin ruhunu yansıtan eli yüzü düzgün besteleriyle ilham veriyor .
Dönemi anlatmadaki sadeliğiyle " bağımsız bir film olmasına " rağmen sanat yönetiminin de başarılı olduğunu söylemek lazım .
Bilhassa dekorlar ve kostümleri beğendim .
Ken Loach'ı tebrik ediyorum , bu film yalnızca iyi bir film olmakla kalmıyor aynı zamanda ilham verici özelliğiyle bir çok insanın ruhunu aydınlatıyor .
Film Ekimi bu filmi Türkiye'ye getirebildiği için şanslıyız .
İyi seyirler .
8 / 10
