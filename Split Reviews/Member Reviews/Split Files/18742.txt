Öncelikle ismine bakarak değerlendirmemenizi öneririm filmi .
Ortada bir " violence " var evet , ancak bu ilk akla gelen şekliyle bir şiddet değil .
Yani bu " en şiddetli senede " insanlar sokaklarda birbirleriyle çatışmıyor , vurdulu kırdılı dövüş sahneleri ve takla atan arabalar yok .
En azından film bunları konu almıyor diyelim .
Onun yerine son derece durgun bir tempoda ilerleyerek , " olgun " bir atmosfer oluşturuyor .
Oscar Isaac harika bir performans sergilemiş .
Abel rolüne kusursuz biçimde girmeyi başarmış .
İşini , ailesini ve hepsinin yanında onurunu korumaya çalışan bir adam .
Bir " işveren " profili aslında .
Ancak dediğim gibi , işini ve ailesini korurken , onu sektörün diğerlerinden ayıran çok farklı bir tercihi var : kişisel ve mesleki onuru .
" Temiz " çalışma ve biraz daha abartırsak " helal kazanç " elde etmenin peşinde Abel , 1981 New York'unda .
Film boyunca aslında bir yandan " kapalı kutu " olarak kalan eşi ( Chastain ) hem destekçisi hem köstekçisi .
Düşük tempoya rağmen gerilim , başarılı müzik kullanımının da katkısıyla sürekli bir yükseliş halinde .
Final çarpıcı evet , ancak bana biraz abartılı geldi diyebilirim .
Kesinlikle sırıtmıyor veya filmin genel kalitesinden bir şey götürmüyor , ancak film ve karakterlerin genel akışına birebir uygun değil gibi .
Ve bu çarpıcı sahnedeki ufak bir sahne , aslında filmin tek başına özeti niteliğinde .
Kapitalist dünya .
