Bu yaza Edge Of Tomorrow gibi başarılı filmler ve Transformers 4 gibi büyük filmlerle giriş yapmıştık .
Edge Of Tomorrow , kendini izlettiren başarılı bir bilimkurgu iken Transformers 4 , yoluna durduğu yerde daire çizerek devam ediyordu .
Bu iki filmin çıtası oldukça yüksekti fakat tam bu yaz için aradığımız filmler değildi aslında .
Bizim istediğimiz daha komik , bol aksiyonlu , keyifli bir filmdi .
Yani günlük hayatlarımızdan 2 saatliğine kopup kendimizi keyifli bir filme vermekten bahsediyorum .
Böyle bir film nihayet vizyona girdi .
Ayrıca bence bu yazın ve bu yılın en başarılı filmlerinden biri bence .
Karşınızda The Avengers filmini size getiren Marvel stüdyosundan Guardians Of The Galaxy .
Guardians Of The Galaxy , biraz dramatik bir şekilde başlıyor .
( Bu esnada X - Men serisinin bazı filmlerindeki dramatik başlangıçlar akla gelmiyor değil ) Fakat filmin geri kalanı ise 70'li , 80'li yılların yabancı pop şarkıları ve müthiş bir tempo ile ilerliyor .
Film uzayda geçtiği için bir nevi " modern Star Wars filmi " lakabı bence filme cuk oturur .
Fakat filmin gidişatı farklı .
Yönetmen James Gunn , bu film için en uygun isim olmuş .
Film için yarattığı şey oldukça yaratıcı ve zekice .
Zaten onun çoğu işi de böyle aslında .
Fakat James Gunn bu filmde yalnız değil .
Arkasında tam biçilmiş kaftan aktör - aktrisler var .
Oyunculuktan bahsetmek gerekirse filmin yıldızı Chris Pratt'den başlamak isterim .
Chris Pratt'i Lego Filmi'nden tanıyoruz .
O , bu filmin sanki can damarı gibi bir şeyi olmuş .
Tüm enerji , şakalar , hareket hep onda .
Performansı çok başarılı ve eğlenceli .
Zoe Saldana ise Avatar filminde mavi iken bu filmde yeşil renge bürünmüş .
Fakat bu filminde bir suikastçi olan tehlikeli bir kadını canlandırıyor Zoe .
Fakat rolünün üstesinden başarıyla kalkıyor Zoe .
O da başarılı .
Vin Diesel benim için sürpriz oldu aslında .
Groot karakteri ona uymuş .
" Ben Groot'um " meselesi ise gerektiği yerde bir komediye , bazen dramatik bir sahneye veya diğer şeylere yaramış .
Bradley Cooper ise bir rakun olan Rocket rolünde .
Onun karakterinin agresifliğini , esprili halini veya savaşçı ruhunu iyi yansıtmış Cooper .
Bunların dışında kadroda en dikkat çeken isimler Dave Bautista'nın canlandırdığı kızgın Drax , John C. Reilly'nin biraz esprili polis karakteri , The Walking Dead dizisinden tanıdığımız Michael Rooker'ın şirinler mavisi renginde olan savaşçı Yondu , kısa olarak gözükse de Bencio Del Toro'nun Koleksiyoncu karakteri , tamamiyle yeni bir halde karşımıza çıkan kötü Nebula rolündeki Karen Gillian bunlardan bazıları .
Filmde aslında bazı karakterlerin komik halinin dışında biraz da psikolojisi de inceleniyor .
Karakterlerin ruh halini de görmüş oluyoruz .
Ama filmin rahat bir tonu var .
Yani komedi , küfür veya nadiren bel altı espri sahnelerinde hiç parodiye falan kaçılmıyor .
Böylece seyirciye aksiyon sahneleri ile birlikte komik - aksiyon açısından müthiş bir deneyim sunuyor aslında .
Bu arada filmin en iyi yanlarından birisi de The Avengers filminde yarım kalan konuların bu filmde bir amaç bulması çok zekiceydi .
Şimdi SPOİLER vermem gerekirse The Avengers'ın sonunda gözüken kötü Thanos'u bu filmde bir kez daha görüyoruz .
Thanos , hem Avengers'ın Ultron'dan sonraki düşmanı hem de Drax onu öldürmek istiyor .
Ayrıca Teserakt'ı bu filmde bir kez daha görüyoruz .
Büyük bir enerji kaynağı olarak tanıtılıyor .
Bu sahneler oldukça iyiydi işte .
SPOİLER BİTTİAzıcıkta filmin konusundan bahsedeyim : " Küçükken trajik bir olay yaşayan Peter Quill , uzaylılar tarafından kaçırılır . Bu olaydan 20 yıl sonra bir küre bulur fakat galaksiyi yok etmek isteyen kötü Ronan'ın ( Lee Pace ) bu küreye ihtiyacı vardır . Bu küreyi bulmak için de evlatlık kızı Gamora'yı ( Zoe Saldana ) görevlendirir . Fakat bu küreyi rakun Rocket ( Bradley Cooper ) ve onun yardımcısı , kendini yenileyen ve "
Ben Groot'um " cümlesinden başka bir şey demeyen ağaç Groot'da ( Vin Diesel ) kürenin peşinde düşer . Kısa bir süre sonra bu dördü kendilerini hapishanede bulur . Hapishanede Ronan'ı öldürmeye yemin etmiş Drax ( Dave Bautista ) onlara yardım edecek midir ? Filmin gerisini söylemeye gerek yok . Koltuğunuza yaslanın ve bu eğlenceli filmin tadını çıkarın . Bu yazın açık ara en iyi filmi bence . İzlemenizi şiddetle tavsiye ederim . Özellikle de türün hayranlarına duyrulur . 4.5 / 5Not : Yönetmen James Gunn , filmin en sonundaki ( yazılardan sonra ) sahnenin oldukça özel olacağını söylemişti . Fakat bence o kadar da büyütülecek bir şey yok o sahnede . Yani o sahne için beklentilerinizi düşürebilirsiniz . Bu arada imkanınız varsa IMAX'de izlemenizi tavsiye ederim . Bu yılın en iyi IMAX filmiydi bence .
