2008 İsveç yapımı Låt den rätte komma in adlı filmin bir yeniden çevrimi , daha doğrusu Amerikan versiyonu .
Hemen söyleyeyim ben maalesef John Ajvide Lindqvistin ülkemizde yayımlanmamış aynı adlı romanından sinemaya uyarlanan bu filmin orjinalini izleme şansı elde edemedim .
Haliyle iki film arasında bir karşılaştırma yapamamanın ezikliğini yaşıyorum .
Ancak şu kadarını söyleyebilirim ; Let Me In sıradışı bir vampir filmi , alışılmışın tamamen dışında , klişelerden uzak .
Öyle vampir filmlerinin olmazsa olmazı haç , Hristiyanlığa ait ikonlar yok bu filmde .
Let Me In , vampir hikayelerinin yaratıcısı kabul edilen , Draculanın yazarı Bram Stokerdan , Anne Riceın romanından uyarlanan Vampirle Görüşme filminden ( ki tüm zamanların en iyi vampir filmlerindendir ) ve korku yazarı Stephen Kingin Salems Lot ( ülkemizde Korku Ağı adıyla basılmış olan ) isimli romanından ( Kingin bu kitabı için de en iyi vampir romanlarından biri denebilir rahatlıkla ) esinlendiğini gizlemiyor elbette .
Dahası bu eserlere saygıda bulunuyor , bir selam çakıyor .
Ancak yine de özgün bir vampir filmi bu .
Gerçekçi , ürkütücü , tedirgin edici atmosferiyle , yer yer de hüzünlü , duygusal bir vampir hikayesi .
Fantastik korku ile dramın başarıyla harmanlandığı film , iki çocuk oyuncu Chole Moretz ( - ki kendisi vampiri oynuyor ) ve Kodi Smit - McPhee etkileyici oyunculuklarıyla akıllarda yer ediyorlar .
Vampirle Görüşme filminde nasıl Kirsten Dunst küçük yaşta güçlü bir oyunculuk çıkardıysa , bu filmle de küçük yıldız Chole Moretz en az onun kadar başarılı duruyor .
Erkek çocuk McPheenin de yaşıtından aşağı kalır bir yanı yok tabii .
Adeta birbirlerinden rol çalıyorlar .
Bakmayın siz filmde başkahramanın bir çocuk olduğuna .
Bu film yetişkinlere hitap etmekte .
Cloverfield filmiyle beğeni toplayan yönetmen Matt Reeves , bu filmde de üzerine düşeni layıkıyla yerine getirmiş denebilir .
Elbette Let Me Inde aman aman güçlü , büyük bir yönetmenlik yok öyle , bunun farkındayım .
Ama senaryo da zaten yönetmenden bir Spielberg olmasını istemiyor ya da beklemiyor .
Ama teknik olarak başarılı , eli ayağı düzgün bir film karşımızdaki .
Vampir filmlerine yeni bir soluk getiren Let Me In , klişe vampir filmlerinden sıkılanları cezbedecek türden .
Ya da korku filmleri hep aynı diye düşünenler bu filmle yanıldıklarını anlayacaklar .
Filmin en büyük artısı hiç kuşkusuz dram ağırlıklı oluşu .
Keza anımsarsanız Vampirle Görüşme filmi de öyleydi .
Stephen King , yılın en iyi korku filmi olarak göstermiş bu yapımı .
Son dönemlerde bırakın kalitelisini , çok korku filmi göremiyoruz .
Bu filmin bir nebze olsun bu açığı kapattığını söylemek mümkün .
Let Me In , türdeşi Vampirle Görüşme filmi kadar iyi .
