Cem Yılmaz filmini yönetirken aşırı uçlarda , abartılı ilişki biçimlerine yönelmemiş .
Özellikle Zafer rolünün piskolojik analizini sözcüklere değil , duyguların ağır bastığı yüz ifadelerine yansıtıyor .
Özkan Uğur ile Zafer Algöz ikilisinin yanına Cem Yılmaz’ın duygu yüklü komedisi eklenince filmin anlatımı kat be kat seyircinin kalbinde beliriyor .
Tabi çekim aşamasındaki kostümler , Çağlar Çorumlu gibi genç dinamik bir ismin kadroya girmesi , akabinde onun olduğu grup bölümlerinde esprilerin havada uçuşması fevkalade iyi .
Filmin dekoru , kostümü öylesine özenli seçilmiş ki , sadece görüntüden yola çıkarak insanı perdeye bağlayan ayrıcalığı hissediyorsunuz .
Ozan Güven’in ‘Bogac Boray’ karakteri ile Özkan Uğur’un ‘Ejder’ karakteri filmin nirengi noktası diyebilirim .
Hayalleri gerçeğe dönüştürmedeki mücadelede Cem Yılmaz’ ın çekirdek kadrosu olağanüstü bir çalışma örneği göstermiş .
130 dakika süren duygusal komediyi , “Türkiye sinemasının estetik başarısı” diye adlandırabilirim .
Salonlara giden seyirci Pek Yakında’ya bakarken ‘Hokkabaz’ filminin eksik kalan ‘komedi’ unsurunun bu filmde başarılı biçimde konuya dahil edildiğini görecektir .
Özellikle Mazhar Alanson’un etkileyici müzikleri sizleri büyük sürprizlere hazırlayacak .
Sinemasal estetiği , çarpıcı senaryosu , hafızalardan silinmeyecek karakterleriyle Pek Yakında dört dörtlük bir yapım !
