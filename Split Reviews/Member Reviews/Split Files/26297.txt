Henüz ilk dakikalarından itibaren tebessüm uyandıran , ilerleyen bölümlerde bu tebessüme yer yer ağır dramların eşlik ettiği , sürükleyiciliği sayesinde nasıl geçtiğini anlamadığınız bir film çekmişler Satrapi'ler .
Film ile ilgili en önemli eleştiri " tam olarak ne anlatmak istediğine kendisinin de bir süre karar verememesi ve izlenebilir ancak karman çorman bir yapının ortaya çıkması " gibi bir yaklaşıma sahip olabilir bana kalırsa .
Ancak bu dağınıklık olumsuz bir hissiyat uyandırmıyor .
21. yüzyılda özellikle de Fransızca çekilen filmlerde " Amelie tarzı " olarak özetlenen bir tarz görüyoruz kimi zaman .
Bu da kabul etmek gerekir ki , tebessüm ve dramı harmanlarken büyük sorunlar yaşamıyor ise , filmi tek başına izlenebilir kılmaya yetiyor .
Amalric ilginç bir rolde çıkıyor karşımıza .
Yan roller üstlerine pek iş düşmese de başarılı .
Müzikler , ara ara animasyona kayan çekimler , " Azrail " tasviri , hepsi de ufak ancak filmi sevimli hale getirmeye yetecek ayrıntılar .
Finale doğru dediğim gibi dram tarafı daha ağır basıyor filmin .
İlk sahnede akıllarda bıraktığı soru işaretini , son sahnede açıklıyor .
Belirtmek gerekir ki , çok da büyük bir sürpriz değil bu .
Hikaye akışı da pek orjinal değil , daha önce defalarca izlediğimiz melodramların bir başka örneği .
Fakat kendi havası içinde tatmin edici olmayı başaran , keyifli vakit geçirten bir eser .
