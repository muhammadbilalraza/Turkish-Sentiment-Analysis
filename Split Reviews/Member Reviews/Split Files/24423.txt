Vizyondayken izleme fırsatını kaçırdığım ama geçen hafta Başka Çarşamba'da izleme fırsatını bulduğum Koca Dünya filminin konusu şöyle : " Başı boş dolaşan ve tek istediği , yetim olarak birlikte büyüdüğü kardeşini görmek olan Ali , bir gün kardeşi Zuhal'i üvey ailesinin evinden kaçırır ve birlikte hayata açılırlar . Kendilerine ormanda bir hayat kuran Ali ve Zuhal , hayatın zorluklarıyla karşılaşacaktır . "
Koca Dünya , her ne kadar tarzım olmayan bir film olsa da , neredeyse hakkındaki her şeyi takdir ettim .
Türk sinemasında böyle yaratıcı ve farklı işleri görmek çok güzel doğrusu .
Önceden ilgimi çeken ama herhangi bir filmini bir türlü izleme fırsatı bulamadığım Reha Erdem , Koca Dünya ile inanılmaz bir başarıya imza atmış .
Erdem'in bu filme yaklaştığı bakış açısı çok özgündü .
Her ne kadar filmin hikayesinde bazı filmlerden ufak alıntılar olsa da , çıkan sonuç tamamıyla özgün olmayı başarmış .
Ayrıca bu filmin görüntü yönetmenliği de inanılmazdı .
Koca Dünya , Türk sinemasında Kış Uykusu'ndan sonraki en iyi görüntü yönetmenliğine sahip bence .
Ve aslında sadece filmin görünüşü de değil , hikayenin derinliklerinde anlatılmak istenen şey de başarılıydı .
Filmin hikayesi her ne kadar sade görünse de , aslında her bir karenin altında bambaşka bir neden yatıyor .
Gerçi bazı şeyler havada kalabileceği için çoğu izleyicilere bu bir sorun olabilir .
Ben şahsen Koca Dünya'nın bu yönüne bayıldım .
Seyirciye üzerinde düşünülecek bir şeyler verip hikayenin yüzeyinin çok derinliklerinde olan şeyleri gösteriyor .
Şahsen , filmi izlerken her sahneyi analiz etmeye çalıştım ve çıkan sonuçtan çok etkilendim .
Oyunculuklar da şahaneydi .
Ecem Uzun , inanılmaz bir performans sergilemiş .
Mimikleri , yürüyüşü ve doğal hali ile karakterine ustaca bürünmeyi başarmış .
Onu izlerken resmen büyülendim .
Ayrıca , Berke Karaer de başarılıydı .
Bu arada , onun yüzünün adam olmak ile çocuk olmak arasındaki ince çizgide kalmış gibi görünmesi de hoş bir detaydı .
Koca Dünya ile ilgili birkaç sorunum var sadece .
Bunlardan birisi , filmin bazı bölümlerinin fazla karmaşık olup tam olarak hikayenin amacının belli olmamasıydı .
Bir de filmin süresinin biraz fazla uzun olduğunu düşünüyorum , hikayeden rahatça 15 dakika çıkartılabilirdi .
Kısacası , Koca Dünya beni büyüledi .
Gerek oyunculukları , gerek hikayesi ve gerek yönetmenliği olsun , tam bir sanat harikası ortaya çıkmış .
Her ne kadar kolayca tekrar tekrar izlenemeyecek bir film olup hikayesinin ilerlemesi konusunda ufak sıkıntılar yaşasa da , sonuçta " iyi ki izlemişim " dediğim bir filmdi .
Eğer şansınız varsa ( özellikle de sinemada ) , bir göz atmanızı tavsiye ederim .
Eğer Reha Erdem'in işlerini seviyorsanız veya daha önceden gördüğünüz hiçbir şeye benzemeyen bir film izlemek istiyorsanız , Koca Dünya'ya kesinlikle göz atmalısınız .
İyi seyirler .
FİLMİN İYİ YANLARI : + Ecem Uzun'un inanılmaz performansı . + Türk sinemasının en güzel görünen filmlerinden birisi . + Reha Erdem'in vizyonu .
FİLMİN KÖTÜ YANLARI :
- Hikayenin tam net olmayan bölümleri .
- Bazı uzatılmış sahneler .
TOPLAM PUAN : 7.5 / 10
