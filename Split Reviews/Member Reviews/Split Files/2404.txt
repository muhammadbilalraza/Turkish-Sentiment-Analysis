And Oscar goes to .
Bu bir uyarıdır : Eğer akademi bu sefer de DiCaprio'yu es geçerse , DiCaprio fanları ortalığı karıştıracaktır .
Yoruma geçmeden önce şunu söylemek istiyorum .
Bu film internete düşeli bir aydan fazla oldu .
Ve bu kadar uzun süredir sabrettim ve izlemedim .
Sonunda gidip sinemada izledim .
İyi ki de sinemada izlemişim .
Bu film sinemada izlenecek tarzda filmlerden .
Evde heba etmeyin derim .
Gerçi çok büyük bir kısım çoktan izledi bile .
2 hafta önce The Hateful Eight'i izlediğimde bol sohbet ve repliklerden bahsetmiştim .
Bu film işte onun tam zıttı bir film .
Aynı bunda da karlar ve soğuk var .
Bunda da kan ve silah dolu ama bu film oldukça az konuşma içeriyor .
Daha ağırlıklı olarak aksiyon sahneleri ve doğa sahneleri ile karşı karşıyayız .
İnarritu genel olarak bu tarzı seven bir adam .
Görsel ve manzara olarak aşırı doyurucu bir film .
Çekim teknikleri , kamerayı kullanış biçimleri , sahne geçişleri her şeyiyle çok başarılı .
İnarritu'nun izlediklerim arasında en iyisi diyebilirim .
4 tane filmi izledim , bu en beğendiğim ve en keyif aldığım oldu .
Lakin şöyle bir şey var , ben filmi izlemeden önce en iyi filmi rahat alır diye düşünürken artık bu fikir biraz değişti .
Evet film mükemmel bir görsel yönü var , oyunculuk anlamında zirvelerde , müzikler ve kostümler de çok iyi ama bu kadar şeyin içinde belkide en önemlisi senaryosu çok zayıf kalmış .
Zaten senaryo dalında da adaylığı bulunmuyor .
Yani anlayacağınız , senaryo dışında mükemmel bir film .
Ama senaryonun da bir film için ne kadar çok şey ifade ettiğini söylemeye gerek yok herhalde .
Oscar adaylıklarına gelince , DiCaprio belki kendi kariyerinin en iyi oyunculuğunu oynamadı ama o heykelciği sonuna kadar hak etmiştir .
Başka birine vermeleri söz konusu olamaz .
Ve bir diğer arkadaş Tom Hardy .
Bu sene onun adına çok iyi gidiyor .
Belki Mad Max'ten aday olur diyorduk , buradan yardımcı oyuncu adaylığını kaptı .
Açıkçası bu dalda rakipleri çok güçlü .
Ama şansı hiçte azımsanacak gibi değil .
Filmde enteresandır , neredeyse hiç kadın oyuncu yok .
Olanlarında çok kısa rolleri var .
Ses ve kostüm dallarında da bir ihtimal kazanabilir .
Orada en güçlü rakibi Mad Max olacak .
Genel olarak senenin en çok beklediğim ikinci filmini beğendim ama en iyisi mi o soru işareti .
En çok beklediğim The Hateful Eight'ti .
İzlediklerim arasından en iyi beşli şimdilik şu şekilde ; ( The Hateful Eight , Mad Max : Fury Road , Inside Out , The Revenant , The Martian ) Özellikle DiCaprio için bile izlenir .
İyi seyirler .
8.1 / 10
