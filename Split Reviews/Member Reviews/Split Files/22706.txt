Bigelow çıtasını yine yüksek tutuyor .
Son on yılda tüm dünyayı sarsan bazı olayları , temelde terör olayları tabii ki , adeta bir belgesel gibi sunuyor önümüze .
Ama tabii ki bu bir belgesel değil .
Kendisi de pek çok açıklamasında güncel olaylardan bahsetmeyi , onları filme çekmeyi sevdiğini söylemişti .
Yine yakın tarihimizin en önemli olaylarından ( operasyonlarından ) biri ile karşımızda .
Başarılı kurgu , sürece uzun olan filmin sıkıcı olmasını engelliyor .
Chastain neden son yılların yükselen yıldızlarından olduğunu bir kez daha , öncekilerinden farklı bir rol ile kanıtlıyor .
" Maya " karakteri sanırım ileride bahsedilecek olan " kadın karakterlerden " biri olacak .
Adayları izledikten sonra ister istemez Oscar tahmininde de bulunası geliyor insanın .
Bence En İyi Film şansı çok çok düşük , yok denecek kadar az .
Fakat yılın kaliteli yapımlarından kesinlikle .
Özenli bir sineması var Bigelow'un .
Gerçekçi operasyon sahnesi için bile izlenebilir .
Kaldı ki , bu gerçekçilik hissi filmin her saniyesine işlemiş durumda .
