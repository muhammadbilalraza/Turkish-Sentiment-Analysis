Senaryosu , Robert Moore’un 20 yılı Ağustos ayında Barents Denizinde gerçekleşen ve 118 Rus denizcisinin ölümüyle sonuçlanan bir denizaltı kazasının gerçek öyküsünü anlattığı “A Time to Die : The Untold Story of the Kursk Tragedy” isimli kitabından uyarlanarak Robert Rodat tarafından yazılan “Kursk / The Command” , Danimarkalı Thomas Vinterberg’in yönetmen koltuğunda oturduğu tarihe ışık tutan bir drama …
Prömiyeri , 6 Eylül 2018’de Toronto International Film Festivalinde yapılan ve 7 Kasım 2018 tarihinde Fransa’da vizyona giren Fransa , Belçika ve Lüksemburg ortak yapımı bu filmin , hâlihazırda IMDB , Rotten Tomatoes ve Metacritic gibi mecralarda ciddiye alınacak miktarda oydan oluşan bir izleyici ve yorumcu puanı ortalaması mevcut değil …
O nedenle bizde 40 milyon dolar gibi pekte azımsanamayacak bir bütçeyle çekilen ve 21 Haziran 2019 tarihinde Amerika’da vizyona giren bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce yine filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe , karşımızdakinin ; yaşanmış oldukça üzücü bir deniz faciasını , ciddi bir biçimde , dönemin “Rus devlet yapısına” da yüklenerek , ( bir yarı belgesel gibi değil de ) gereğinden fazla “abartıya kaçmadan” bol duygusallık ile harmanlanmış kurgusal ( fiction ) bir yapı içinde sunan ortalama bir film olduğunu söyleyerek başlayabiliriz …
Filme ilişkin diğer ayrıntılara geçmeden bu kısa tanımlamamızdaki iki noktayı biraz daha detaylandırmak isteriz : 1.	“Rus devlet yapısı” : Bize göre filmdeki en önemli ayrıntılardan biri bu …
Zira Sovyetler Birliğinin dağılma süreci sonrasında , silahlar dâhil envanterdeki bütün iktisadi devlet varlıklarına , yönetimdeki bürokratlar ve oligarklarca yağmalanarak el konulmuş olması nedeniyle , tüm yeterlilik ve hareket kabiliyetini yitirerek aciz duruma düşmüş hantal bir devlet yapısı bundan daha güzel resmedilemezdi …
2.	“Abartıya kaçmadan” : Evet , çokta doğru bir yaklaşımla Thomas Vinterberg ve arkadaşları filmi , maceraperest bir aksiyon biçiminde kurgulamamışlar …
Muhtemelen tercihlerini o yönde kullanmış olsalardı film daha çok iş yapacaktı fakat bu kez de biz , Kursk’un değil tamamen bambaşka bir şeyin öyküsünü izlemiş olacaktık …
Şimdi tekrar diğer ayrıntılara geçecek olursak , dikkat çeken bir başka hususun filmin oyuncu kadrosu olduğunu söyleyebiliriz …
Nasıl mı ?
Başta Colin Firth olmak üzere İngiliz Kraliyet donanmasına ait subaylar dışında , karakterlerin neredeyse tamamı Rus ama filmde bir tek Rus oyuncu yok …
Peki , kötü mü olmuş ?
Örneğin , her şeyi ile tam bir İsveçli olan ve bunu bütün dünyanın bildiği Max von Sydow’dan artık ne kadar bir Rus olabilirse o kadar olmuş işte …
Filmde anlam veremediğimiz bir diğer husus da , Rus karakterlerin konuştukları kulak tırmalayan İngilizce …
Gerçekten de , neden böyle bir şeye ihtiyaç duyulduğunu anlayabilmiş değiliz …
Şimdi tam da bu noktada , “Tamam da , bu filmde hiç mi iyi bir şey yoktu ? ” diye bir soracak olursanız …
Yanıtımız , elbette vardı …
Hem de bir değil iki olur …
1. Küçük kutup ayısının hikâyesi …
2. Filmin duygu yüklü finali …
Belki biraz tarzımızın dışında olacak ama buraya kadar söylediklerimizin tamamı , zımnen de olsa ikisini de içerdiği için filme ilişkin hem ilk tespitimiz hem de ilk önerimiz olsun …
Artık ayrımı gönlünüze göre siz kendiniz yaparsınız …
Sonuç olarak , pek fazla etkilendiğimizi söyleyemeyeceğimiz ve o nedenle de kendi değerlendirme sistemimiz içinde puan olarak 2,5 verdiğimiz bu film için önerimiz de , “belki bir şans verilebilir” şeklinde olacak …
Keyifli seyirler , Son bir not : Aradan geçen onca yıla rağmen , nitelikli bir denizaltı filmi için “Das Boot” ( 1981 ) , bol aksiyonlu bir batan gemiden kurtulma macerası için de favorimizin halen “The Poseidon Adventure” ( 1972 ) olduğunu söyleyelim …
