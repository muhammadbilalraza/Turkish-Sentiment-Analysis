Öncelikle filmi izleyecek olan , merak eden herkes şunu bilmeli ki bu bir süper kahraman - süper kötü filmi değil .
Eğer öyle olduğunu varsaysak bile karakterlerden " kahraman " , " iyi " olanları ne gerçekten kahramanlar , ne de " kötülere " , gerçekten kötü diyebiliriz .
Hatta bir anlamda sıfatların yer değiştirdiğine bile şahit oluyoruz .
Bu filmde beyaz yok .
Çerçevesi kapkara olmakla birlikte grinin tonlarıyla bir tablo boyanmış .
Ortaya çıkan iş bir sanat eseri olmuş .
Sadece film olarak sınıflandıramayacağım bir eser .
Şunu da belirtmeliyim ki bu film insanların psikolojisini derinden etkileyebilir .
Bunu göze alarak izleyin izleyecekseniz .
İzlerken kah güleceksiniz kah ağlayacaksınız .
Bana tam olarak olan buydu .
Karanlık tema öyle bir işlenmiş ki Marvel'ın " why so dark ? " eleştirisini yerden yere vurmuş , karanlık atmosferi kararttıkça karartmış .
Neredeyse tüm Marvel kahraman filmlerini izlemiş biri ve gelecekte çıkacaklardan bazılarını da izleyecek biri olarak Marvel'a hep naçizane tek bir eleştirim oldu .
" Neden herkes karşılarında , canlarına kastedebilecek , kendilerinden daha güçlü bir düşman bile varken bu kadar ciddiyetsiz , eğlenceli ve esprituel kalabiliyor ? "
Adeta hepsi birer Joker gibiler .
Her daim şakacı ve kahkalar atan .
Fakat artık gerçek bir Joker gördük ve işlerin aslında hiç de eğlenceden , espiriden ve kahkahadan ibaret olmadığını anladık .
Marvel'a bu filmiyle why so funny ? diyerek selam çakmış olan Joker'ın bizi hüzünlendirmesi , duruma ciddiyet kazandırması çok ironik değil mi ?
Joaquin Phoenix'e gelirsek .
" Bu nasıl bir oyunculuk yiğidim ! " demek istiyorum .
Klişe ama kesinlikle oynamıyor , yaşıyor .
Yaşadığı yetmiyor , yaşatıyor ve karakterin duygularını , düşüncelerini iliklerinize kadar işliyor .
Bu performansıyla Oscar almazsa bir daha Oscar'ı ciddiye alabilieceğimi sanmıyorum , ancak bu şekilde anlatabilirim başarısını , üzgünüm .
Sonuç olarak bu filmin ve Joker'ın kahraman dünyasını aşarak sinema dünyasına çok şey kazandırdığı gün gibi ortada .
Benim hayalim ve dileğim karşısında kendi kadar sağlam bir Batman olması ama artık işler o kadar farklı ki .
Son : İnsanlar Batman'i " kötü " bir karakter olarak görmeye hazır mı ?
