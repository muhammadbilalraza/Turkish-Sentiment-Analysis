John Carpenter , usta diye tanımladığımız , her ürününü dört gözle beklediğimiz bir isim olsa da , ya yılların getirdiği yorgunluk dargörüşlülüğe sebep olmuş , ya da ustamız halen 20 yıl öncesinde yaşıyor , çünkü büyük umutlarla beklediğim The Ward , açıkçası bu isme duyduğum saygıyı biraz sarstı .
Öncelikle Koğuş , oldukça atmosferik bir film .
Her ne kadar korkutmayı pek beceremiyor olsa da , atmosferin içine çekmeyi başarıyor , ve Carpenter'ın gerçekten de usta olduğunu vasatın altında bir senaryoyla bile atmosferik bir film çekebildiğini gördüğümüzde tekrar anlıyoruz .
Filmin sık sık değişen temposu , o kadar iyi dengelenmiş ki , hiçbir anında sıkılmıyor veya olaylar çok hızlı gelişiyor deyip usanmıyoruz .
Yine de , senaryoyu daha ilk on dakikada tahmin edebiliyor olmak , özellikle de türün muadillerindenseniz , işten bile değil .
