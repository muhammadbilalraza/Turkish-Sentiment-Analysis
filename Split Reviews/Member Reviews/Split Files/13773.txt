kesinlikle türk sineması için önemli bir film olmuş . gerçek karakterler ve olaylardan bahsedildiği konusuna girmeyeceğim . bunun yerine filmin tamamına hakim olan bir " muhabbet " var ve asıl önemli olan da bu . gerçekten yaşamış olsun olmasın iki tane adamın bir radyo programı üzerinden hayatı irdelemeleri var filmin temelinde . bunu yaparken de türkiye'de rahatlıkla , özellikle o dönemlerde , konuşulamayan bazı konuları seçmeleri bir anda popüler bir hal alıyor ve büyük yankı uyandırıyor . ancak onlara tam olarak tezat bir durum bu . zaten filmin finali de bizi bu sona hazırlıyor . oyuncular yerlerine başkası düşünülemeyecek kadar uygun filme . tüm yan karakterlerine kadar . yönetmen tolga örnek oldukça başarılı . daha ilk saniyelerden bir fight club havası ve bir guy ritchie tarzı hissediliyor ancak yönetmen kesinlikle bunların peşinden körü körüne gidip de ortaya " özenti " bir film çıkarmıyor . özgün ve türk sinemasında örneklerini pek göremediğimiz tarzda bir film olmuş . sinemamızın bu gibi akımlara daha fazla yönelmesi gerekir , tek tük çekilen bu kaliteli filmler önümüzdeki yıllar boyunca umarım hepimizin izleyebileceği genel bir kalite sağlayabilir türk sinemasında . film boyunca pek çok cümle , pek çok diyalog üzerine düşünmeye değer . sağlam bir senaryo var . tabii bu iki ana karakteri bazen kendi gözünüzle değerlendirdiğinizde onları yadırgayıp hatalı da bulabilirsiniz , ancak filmin seyirciyi doğruyu bulmaya ittiği falan yok . ahlaki ya da sosyal açıdan hangisinin uygun olduğunu tartışmıyor yönetmen . sinemamızda mutlaka izlenmeyi hak eden , yeri geldiğinde komik , yeri geldiğinde ciddi ve hüzünlü , yeri geldiğinde de felsefik olabilen bir yapım . emeği olanlara tebrikler .
