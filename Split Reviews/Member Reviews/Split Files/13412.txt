Rus yönetmenden yine son derece etkileyici bir film .
Tüm filmleri izlenmeyi , beklenmeyi hak ediyor Zvyagintsev'in .
Öncekiler ile bir karşılaştırma yapmanın gereği yok .
" Sevgisiz " de diğer pek çok filmi gibi Rusya ve Ruslar'ı odak noktasına yerleştiriyor .
Orada yaşamıyoruz veya pek çoğumuz hiç bulunmamıştır ama , Zvyagintsev ve filmleri sayesinde sanki genel hatlarıyla Rus toplumunu tanımış , Rusya'da yaşamış , o atmosfere ( iklimiyle , toplumuyla , mekanlarıyla ) öteden beri hakim insanlar gibi hissediyoruz .
En azından filmlerinin ve karakterlerinin içine girmekte güçlük çekmeyenler .
Son filmi de aslında geniş çerçevede baktığımızda çağımızın da en önemli sorunlarından birini ele alıyor .
Evet , sevgisizlik pek çok karakterde öyle veya böyle , az veya çok zaten işlenmiş .
Sadece Ruslar değil , dünyanın pek çok ülkesinde zaten böyle bir gidişattan bahsedilebilir belki .
Bir de daha dar kapsamda , Alyosha ve ailesi özelinde , yıllar önce iki genç insanın istemedikleri bir hamilelik ve evlilik süreciyle ne noktalara gelebildiğini çok başarılı hissettirdi yönetmen .
Aslında karakterlerin gençliklerinde de çok mülayim insanlar olmadıkları ortada , fakat en azından öz çocuklarına karşı bu seviyeye gelmelerinde bahsettiğim bu ' istememenin ' payı büyük hiç kuşkusuz .
Bu da bir çocuk sahibi olarak , gerçekten bu kararların ne kadar önemli olduğu ve insanın , eşinin ve hatta çocuğunun hayatını nasıl zindan edebileceğini bir kez daha hatırlattı bana .
Ne yazık ki bu şekilde milyonlarca aile var .
Film bu gibi anlarda zaten karnınıza yumrukları indiriyor .
Bir süre sonra ise , sanki arama işlerine biraz fazla yer verilmiş gibi geldi .
Odak noktası oraya kaydırıldı neredeyse .
Filmin tek amacı çocuğun akıbetini belirtmek değildi kesinlikle .
Ama herhalde gerilimi arttırmak , finalin daha da etkileyici olmasını sağlamak için bu süreç uzun tutuldu .
Film kusursuz değil tabii , biraz göze batan diyaloglar ve karakterler yok değil .
Hatta karakterlerin % 90'ı son derece klişe .
Yan karakterler dahil .
Fakat yönetmen etkisi belli ediyor kendini .
