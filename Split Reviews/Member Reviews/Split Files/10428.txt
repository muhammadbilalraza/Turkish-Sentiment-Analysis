" Get Out " ta da aynı hislere kapılmıştım : Peele'nin filmleri " tam olacak gibi oluyor ama olmuyor . "
Güncel siyasi , felsefi veya kültürel bir alt metin üzerine gerilimli bir konu inşa ediyor gibi gözüküyor .
Ancak nihayetinde bu alt metin tam anlamıyla tatmin edici olmuyor ne yazık ki .
Özellikle büyük beklentiler ile gittiğim " Us " ta bu daha da fazla hissediliyor .
Zaten filmin ikinci yarısı , ilk yarısından çok daha fazla " komik " .
Yönetmenin tarzına saygım var ancak korku / gerilim türündeki filmler , hele ki yükselen bir yönetmenin ciddi beklentilere yol açan ikinci filmiyse , kendini biraz daha ciddiye almalı ve yerli yersiz komedi unsurlarını filmin her tarafına serpiştirmemeli .
Bu bir " Scary Movie " halkası değil .
Ancak filmin en gerilimli olması gereken anlarında salondan ciddi kıkırdamalar , neredeyse kahkahalar yükseliyor .
Gözüme çok battı bu ve filmi ben de bir noktadan sonra ciddiye almamaya başladım .
Bazı espriler tamam yine iyi fakat bazıları cidden çok yersiz , çok zorlama .
Finale doğru temel hatlarıyla ön plana çıkan gizem de sanıyorum pek çok seyirciyi memnun etmedi .
Yine iyi bir fikir gibi başlayan , gelişen , fakat sonunda bir iki cümleyle geçilen ve böyle olunca da altı boş kalan bir felsefe .
Filmin en kritik sahneleri ile ilgili ciddi ölçüde " e o zaman niye şöyle olmadı , niye böyle olmadı " soruları doğuyor .
Tüm bunlara karşın , Lupita'nın da başarılı oyunculuğu ile , kendini kolay izleten ve belli bir merak uyandırmayı başaran , keyifli bir seyirlik .
Yarattığı sükse bir tarafa , yönetmenin kariyerinde artık daha sağlam adımlarla yükselmesi gerektiği ve tarzında küçük rötuşlara gitmesinin iyi olacağı kanaatindeyim .
