İzlediğimiz sayısız holokost filmi içinde bambaşka bir yerde duruyor " Saul Fia " .
Teknik özellikleri çok başka öncelikle .
Seyirciyi kalın bir çizgi ile ikiye bölmüş bir kamera tercihi var yönetmenin .
Kimisi için baş döndürücü , göz yorucu .
Benim dahil olduğum kesim için ise farklı , ilgi çekici ve filmin ruhuna çok uygun .
Şimdiye dek izlediğimiz pek çok benzer filmde , " arka planda " yaşananlar sürekli gösterildi , vurgulandı bizlere .
Bu görüntülerin , sahneler ile birlikte kullanılan müziklerin filmin çarpıcılığına etkisi çok büyüktü .
" Saul Fia " da bunlar yok .
Ancak kendine özgü , belki de daha etkileyici bir çarpıcılığı var .
Kendileri de aslında birer mahkum olan ve vakti geldiğinde öldürülen Sonderkommando'lara odaklanan bir film ben hatırlamıyorum önceden .
Vahşetin bir başka yüzü onların yaşadığı .
Durgun atmosfer aslında son derece sürükleyici bir şekilde sizi finale taşıyor ve finale doğru ivme inanılmaz artıyor .
Bunu yaparken de durgun atmosfer aynen devam ediyor .
Akademi Ödülü dahil aldığı pek çok ödül ve adaylığı hak ediyor , diğer tüm adayları görmemiş olsam da bunu söyleyebiliyorum .
İşin dikkat çekici bir başka boyutu da Nemes'in ilk uzun metraj filmi olması .
Başrol oyuncusu Geza Röhrig profesyonel bir aktör olmamasına rağmen sinema tarihinde hatırlanacak bir performansa imza atmayı başarıyor .
