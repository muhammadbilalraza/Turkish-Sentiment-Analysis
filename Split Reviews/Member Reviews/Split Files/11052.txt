Bu kadar beğeneceğimi tahmin etmiyordum .
Ortalamanın üzerinde olduğunu duymuştum ve okumuştum fakat " biraz abartıyorlardır " diyordum .
Gerçekten çok kaliteli bir iş çıkarmış Joss Whedon .
Bana önceki bireysel filmlerinde antipatik gelen bazı karakterler bile gözüme muhteşem gözüktü , bu cümle yeter sanırım film için .
Bir kere muhteşem aksiyon hamleleri var .
Devamlılık çok sağlam .
Gözlerinizi kırpmadan izliyor ve hiç bitmesin istiyorsunuz .
İşte bunun beklentisi içerisindeydim son yıllarda ; bu gibi " çerezlik " diye bilinen ve her zaman bu yafta ile tanımlanmış filmlerin de artık 2012'yi geride bıraktığımız şu günlerde sağlam bir altyapı üzerine oturtulması , karakterlerin , aksiyonun doyurucu olması .
Nolan bunu " Dark Knight " ları ile bolca yaptı zaten .
Bambaşka bir şeyler yarattı , hepimizi hayran bırakan .
Iron Man , Thor , Captain America , Hulk filmlerini görmüştük önceden .
Kendi içinde iyi olanlar ve göze batanlar vardı belki .
Ancak hepsinin burada , araya Nat ve Hawkeye'ın da katılmasıyla sağladıkları uyum paha biçilemez .
Komedi - eğlence seviyesi de şaşılacak derecede sağlam .
Öncekilerde bazen burun kıvırdığımız espriler , sahneler oluyordu .
Fakat bu filmde her şey birbirine o kadar yerinde yedirilmiş ki .
Bir " süper kahraman " filmini de bu kadar öveceğim aklıma gelmezdi !
Gerçi " Batman " de öyleydi dediğim gibi .
Devam filmleri için çıtayı çok yükseltti bu ilk halka .
Karakterlerin birbirleriyle diyaloglarından uzun yıllar unutulmayacak olanları var bolca .
Ne diyelim , umarım bundan sonrakiler de seviyeyi korumayı ve tabii ki yükseltmeyi başarabilirler .
