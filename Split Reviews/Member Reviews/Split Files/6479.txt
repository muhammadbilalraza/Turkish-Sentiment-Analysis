Senaryosunu da yazan Cem Yılmaz’ın yönettiği “Karakomik Filmler : 2 Arada ve Kaçamak” , aynı zaman aralığında gerçekleşerek kesişen iki farklı hikâyeyi anlatıyor … “Neo – noir” tarzda kurgulanan ilk bölümde , öncelikle arabalı vapurun çay ocağı çalışanı olan ön üst üç dişi eksik Metin “Ayzek” Arıcı ( Cem Yılmaz ) ile tanışıyoruz …
Kendisine bu “Ayzek” lakabının , odasının duvarlarındaki posterler nedeniyle yıllar önce TRT’de de yayınlanan ve ilgiyle izlenilen “The Love Boat / Aşk Gemisi” ( 1977 – 1987 ) isimli TV dizisindeki Barmen Isaac Washington ( Ted Lange ) karakterinden alıntılanarak verildiğini anlıyoruz …
Ardından sırada , alkolün dibine vuran çarkçı Salih usta ( Zafer Algöz ) var …
Tabii Kaptan ( Cem Davran ) ile çay ocağının diğer çalışanları Önder ( Umut Kurt ) , Ercan ( Gürkan Deniz Akhanlı ) ve Dayı’yı da ( Mehmet Küçükdurmaz ) atlamamak lazım …
Bu arada ikinci bölümde Alpay’ın ( Cem Yılmaz ) Spa’sındaki küçük bir kaçamağa doğru yol almakta olan İbrahim ( Özkan Uğur ) , Nevzat ( Zafer Algöz ) , Neco ( Necip Memili ) ve Aytaç ( Can Yılmaz ) ile Nevzat’ın köpeği Lucky’nin güvertedeki halleri de gözlerden kaçmaz …
Ancak bu bölümün en önemli simaları , içten içe “yanık” olduğu için bol kaşarlı tost ve ayranla beslediği Songül ( Cemre Ebuzziya ) ile vapurun satıldığı yeni şirketin Mülakatçısıdır ( Ozan Güven ) …
Ki bu Mülakatçı , bundan sonraki yıllarda vapurda kimin çalışıp , kimin çalışmayacağına karar verecek olan kişidir …
Kendisi ile yapılan görüşmede Ayzek’in , her kadar “geçici” bir durum olduğunu iddia etse de altı yıldır vapurda yatıp kalkmasının yanı sıra dişlerini yaptırmak üzere biriktirdiği parasını da can yeleklerinin arasında sakladığını öğreniyoruz …
Derken bir gün , Kıvanç Hocaoğlu’nun ( Cem Yılmaz’ın ağabeyi Can Yılmaz ) yönetmenliğini üstlendiği bir ekip vapurda film çekmeye başlar ve cast da yaşanan bir terslik sonrasında Ayzek’e de küçük bir rol verilir o filmde …
Fakat Kıvanç’ın çektiği bu filmde , can yeleklerinin kullanıldığı ve Ayzek’in parasını bulamayarak çılgına döndüğü Marmara’da beklenen depremin “öncüsü” gibi öylesine “çılgın” bir sahne vardır ki …
Bir diğer öncü olan Mülakatçının kendisinden “ispiyonculuk” yapmasını istediği ve böylelikle fay hattının bir kez daha tetiklendiği kısmın ardından gelen 7.8 büyüklüğündeki yıkıcı depremin bizzat kendisi gözler önüne serilir …
Nedir mi bu ?
Elbette ki , Ayzek’in platonik bir aşk ile gönlünü kaptırdığı Songül’ün , Ethem ( Uraz Kaygılaroğlu ) ile evleneceği haberini duyması ve bu bilgiyi Songül’ün dibinden hiç ayrılmayan Didem’in ( Bala Atabek ) de teyit etmesidir …
O ana kadar komedi tadında devam etmekte olan filmin ilk bölümü birdenbire etkileyici bir “neo – noir”a dönüşerek , filmin adının başındaki “Kara” nın da Cem Yılmaz tarafından tesadüfen seçilmediğini de gösterir bize …
Gelelim ikinci bölüme …
Yani özellikle de başta Ethem ( Ozan Güven ) karakteri ve porsiyonu kırk liraya satılan “organik köy yumurtası” üzerinden “detoks turu” diye aslında kazıklanmaya giden sonradan görme lümpenlerle " kara mizah " yolu ile fena dalga geçilen “Kaçamak” a …
Gerçi kafasına saç ektiren ve o yüzden de zorunlu bir “seks” ile “alkol” perhizinde olan İbrahim’in dışında ne Nevzat’ın ne Neco’nun ve ne de Aytaç’ın , hayali “Kömlük” beldesine giderek detoks yapmak gibi bir dertleri de bulunmamaktadır …
Ki , zaten kafalarındaki kaçamak da bambaşka bir şeydir …
Yalnız bu kaçamağın sabahı biraz kötü biter …
Çünkü Nevzat ortalıkta yoktur ve bir türlü bulunamamaktadır da …
Önde koşturan Lucky ve “Şunu haftaya yapamadınız” sözcüğünü diline pelesenk eden İbrahim ile Neco , Aytaç ve Alpay onu aramaya çıkarlar …
Artık sırada bu kez komedi ile harmanlanmış , kesinlikle “G .
O. R. A. ” ( 2004 ) veya “A .
R. O. G” ( 2008 ) değil ama “Close Encounters of the Third Kind” ( 1977 ) ve “Arrival” ( 2016 ) benzeri mizansenler içeren sahneler sizleri beklemektedir …
Keyifli seyirler ,
