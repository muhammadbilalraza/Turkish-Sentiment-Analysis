Senaryosunu da Colin Minihan ile beraber yazan Brandon Christensen’in yönetmen koltuğunda oturduğu ( debut ) ilk uzun metrajlı sinema filmi olan “Still / Born” , “psikolojik gerilim” ile “haunted house / perili ev” konseptleri arasında gidip gelen türün başarılı “kapalı tek mekân” filmlerinden biri olmuş …
Thomas ve Adam ( Grace Christensen ) isimli ikiz erkek çocuğu bekleyen Mary ( Christie Burke ) ile Jack ( Jesse Moss ) çifti , Thomas’ın doğum esnasında hayatını kaybetmesi üzerine gözleri gibi baktıkları Adam ile yetinmek zorunda kalmışlardır …
Mary , Adam ile ilgilenirken evdeki sabah kahvaltılarını hazırlama görevini de üstlenmiş olan Jack işe giderken ufaklığı arabasıyla yeni taşındıkları refah seviyesi yüksek semtin sokaklarında gezdirmeye çıkan Mary , komşuları Richard’ın ( Jayson Therrien ) arkadaş olacakları karısı Rachel ( Rebecca Olson ) ile tanışır …
Sıklıkla “doğum sonrası depresyonu” semptomlarından örnekler sergileyen Mary , gece gündüz ayrımı yapmaksızın oğlu Adam’ı bir an olsun yalnız bırakmamakta ve devamlı olarak kontrol etmektedir …
Elbette bunda bir sorun yok . “Annelik içgüdüsü” işte deyip geçebilirsiniz .
Peki , gerçekten de öyle mi ?
Şu aşamada karıştırmayın .
Devam edelim .
Duyduğu garip sesler sonrasında Mary , mevcut bebek telsizinin bozulduğunu söyler söylemez Jack ertesi gün iş dönüşü , görüntülü olanından bir tane alarak getirir …
Gecenin bir yarısı ağlayan küçük Adam’ın sesiyle uyanan Mary , iPad kıvamındaki bu yeni telsizin ekranında Adam’ın yatağının başında duran bir kadın ( Dianne Snape ) görerek anında fırlar …
Ancak ardından odaya gelen Jack Mary’e , yorgunluktan hayal görmekte olduğunu söyleyerek kendisini sakinleştirmeye çalışır …
Ki , annesi Sheila’da ( Sheila McCarthy ) tamamen böyle düşünmekte ve hatta yardımda teklif etmektedir …
Fakat ne annesini ne de bir bakıcıyı evde istememektedir Mary …
Biraz “dediğim dedik” ve “uzlaşmaz” bir kişilik yapısındaki Mary , oğlunu tek başına bizzat kendisi büyütecektir …
Geceleri bir türlü uyuyamayan Mary , yatakta gözünü tepelerindeki havalandırma ızgarasının ardındaki koyu karanlığa dikerek öylesine bakmaktadır …
Ertesi akşam Mary mutfakta yemek hazırlarken eve gelen Jack , burnuna gelen kötü kokular nedeniyle Adam’ın bezini değiştirirken çocuğunun bacağındaki bir lekeyi fark eder ama pek bir anlam veremediği için ağzını da açmaz …
Gece Mary yine artık rutin “kâbusu” haline gelmiş olan bebek ağlaması ile uyanır …
Bu sefer , sadece iki sahnede görünerek filme renk katmış olan Michael Ironside’ın canlandırdığı psikolog Dr .
Neilson’a gitmek şart olmuştur …
Birlikte doktoru ziyaret eden çiftimiz , Mary’e verilen nasihat ve yazılan bir çuval antidepresan ilaçla evlerine geri dönerler …
Her ne kadar Mary’nin onca direncine karşın bir iki haftalığına Pittsburg’a doğru önemli bir iş seyahati yapacak olan Jack , işi şansa bırakmamak amacıyla evin dört bir tarafını kameralar ile donatır …
Zira böylelikle kendisi de olan biteni rahatlıkla izleyebileceği gibi psikolojisi iyice bozulmuş olan Mary’i de denetim altında tutabilecektir .
Zaten Mary’de bunu fark eder ve kocası anlattıklarına inanmadığı için canı bayağı bir sıkılır .
Jack’in gittiği günün gecesinin ilerleyen saatlerinde , Adam’ın yatmakta olduğu odanın camı büyük bir gürültü ile patlar …
Polis bunu , gençlerin yapmış olabileceğini iddia eder …
Eder etmesine de kamera kayıtlarını inceleyen Mary’nin gözüne son derece korkutucu bir şey çarpar ve bu gördüklerini tam da Google’da araştırmaya yeltenirken aksilik bu ya evin elektrikleri birdenbire gidiverir …
Daha da kötüsü Adam ile Mary farklı odalarda mahsur kalmışlar ve Mary , Adam’ın bulunduğu odadan gelen bir kadın sesi duymuştur …
Neyse ki Mary , küçük bir koşuşturmacanın ardından oğluna yeniden kavuşur .
Yalnız şimdi oğlunun bacağındaki lekeyi o da görmüş ve soluğu aynı işarete sahip olan kızının , Lamashtu olarak isimlendirilen bir iblis tarafından elinden alınan Jane Henderson’ın ( Jenn Griffin ) yanında almıştır .
O andan itibaren de taktiğin Jane’den uygulamasının da Mary’den geleceği tahmini imkânsız sürprizlerle dolu bomba gibi bir bölüm başlayacaktır filmde .
Öyle ki , filmin son karesine kadar yaşananların Mary’nin rahatsızlığının bir sonucumu yoksa şeytansı bir varlığın işi mi olduğunu anlayamayacaksınız .
Yorumumuzu noktalamadan , Mike Flanagan’ın da dikkatinden kaçmadığı için dokuz bölümlük “The Haunting of Bly Manor” ( 2020 ) adındaki mini Netflix dizisinin iki bölümünde rol kapmış olan Mary karakterindeki Christie Burke’un performansını hayranlıkla izlediğimizi de belirtmek isteriz .
Keyifli seyirler ,
