Merhaba .
Sizlere anne - babaların ve öğretmenler tarafından çok beğenilen ve Türkiye’de bir buçuk milyona yakın kişinin seyrettiği “Moana” adlı film ile ilgili görüşlerimi aktaracağım .
Evet , çok beğenilen dedim çünkü filmi izleyenlerin %92'si filmi beğenmiş ve oylamalarda filmin IMDb puanı 10 üzerinden 7,6 olarak belirlenmiştir .
Bu istatiksel veriler aynı zamanda ne kadar kötü bir izleyici olduğumuzu da gözler önüne sermektedir .
Filmin başlaması ile birlikte zehirlenmeye başlıyor o masum minikler .
Ne kadar kötü bir izleyici isek bir o kadar da kötü bir dinleyiciyiz .
Moana ve ailesinin yaşadığı adada meyveler toplanırken ve Moana'nın sürekli denize koştuğu sıralarda söylenen şarkının sözlerine bir bakalım : Adamızda güvendeyiz , burada karanlık yok .
Gerekli olan her şey burada var .
Sakın gitme , kal buralarda . 
spoiler : 

 Bu “toprak " veriyor her şeyi . Geleceği “biz " kurarız burada .
Acaba toprak mı veriyor bize her şeyi ?
Gerçekten de toprak bunu kendi başına yapabilecek bir güce sahip mi ?
Aynı şekilde biz geleceğimizi nasıl kurabiliriz ?
Tüm bunları yapabilme gücü bizde midir ?
Yoksa tüm bunları bizim için yapan “BİRİ " mi var ? Şüphesiz ! Biri var , biliyoruz . Film içerisinde okyanusu ve onunla beraber Te Fiti adlı karakteri bir ilâhlaştırma söz konusu . Bunu da şuradan anlayabiliriz : “Başlangıçta sadece okyanus vardı . Yeni adalar , kayalar , kasabalar . Bunları birbirine bağlayan su idi . Tâ ki Te Fiti ortaya çıkana kadar . Te Fiti'nin kalbi eşi benzeri olmayan bir güce sahipti . Tek başına hayatı oluşturabilirdi . Bu gücü dünya ile paylaştı . Benzersiz bir yaratma gücü var . ”Eşi benzeri olmayan , tek başına hayatı oluşturma , benzersiz bir yaratma gücü . Tüm bu özellikler normalde kime ait ? Peki , onlar bu özellikleri kime vermişler ? Tüm kâinatı “Hâlık” ismiyle bizim için yoktan var eden ve var ettikleriyle bize ikramda bulunan eşi benzeri olmayan , güç sahibi Rabbimizi unutturmaya çalışmak , ( hâşâ ! ) yok saymak değil midir bu ? Maui karakterine geçecek olursak , kendini nasıl tanıttığına bakalım : Yarı tanrı , rüzgârın ve denizin efendisi , savaşçı ve hilekâr . Şekil değiştiren , erkek ve kadın herkesin kahramanı . Bir de “Canımsın” şarkısını inceleyelim : Ulu biri tam karşında , gözünü aç ve dinle . Gökleri ve yıldızları kim dize getirdi ? Soğuk gecede ateşi kim dize getirdi ? İşte karşınızda Maui ! Ben güneşi de tuttum , rüzgârı dizginledim . Denizden adalar yükselttim . Her doğaüstü olayı açıklarım . Neredeysem orada mucize yaratırım . Bunları yapabilme yetisinin kimde olduğu açıkça ortada iken nasıl olur da biz bu özellikler yarı çıplak , dövmeli ve ağzı bozuk bir karaktere verilebilir ? Bu şekilde neye ulaşmak istiyorlar , gayeleri nedir ? Bunların yanında filmde argo kelimeler , cümleler ; uygunsuz şarkılar , danslar ve kıyafetler fazlasıyla mevcut . Kadınlar ve erkekler neden aynı kıyafeti giyiniyorlar sizce ? Biz aynı’yız , cinsiyetin hiçbir önemi yok mu demek istiyorlar … ‘’Sihirli balık oltası , kana susamış bir çene tarafından çiğnenmek . ’’Sihir , büyü , peri gibi hayal unsurlarına yer verilmesinin nedeni nedir ? Sihirle , büyüyle kendi kendine yetebileceğini düşünen çocuk , kâinatın tek yaratıcısı olan Allah’ı aklına getirir mi ? En muhtaç olduğu bir zamanda ; her şeyin O’na muhtaç , O’nun ise hiçbir şeye muhtaç olmadığı Samed olan Rabbini hatırlar mı ? Basitmiş gibi gelebilir ne yazık ki öyle değil . Çocuklar bunlara inanabiliyor . Kaçımız çocukken bu tür şeyleri izledikten sonra ellerimizle hareketler yapıp uçmaya kalkışmadık ? Elhamdülillah Müslüman’ız . Amacımızda Müslüman gibi yaşamak iken bize haram olan bir şeyin bu denli güzel gösterilmesi niçin ? Moana : Mm … Et çok lezzetli . Domuz : ( Ürker ve kaçar ) Bu ne demek ? Moana yiyorsa gerçekten lezzetlidir , yenebilir demek mi ? Bir de şarkılar demiştik . Filmde o kadar şiddet içerikli durum var ki … Bunlar şarkılarla görmezden gelinip yumuşatılmaya çalışılmış . Şarkıları gözlerinizi kapatıp dinlediğinizde size keyif veriyor veya kulağınıza hoş geliyor olabilir ama gözlerinizi açtığınızda Moana’yı yemek üzere olan bir yengeci ve Maui’nin Moana’yı mağaraya atıp kaçtığını göreceksiniz . Tüm bu yazdıklarıma bu kadarda olmaz diyeceksiniz belkide . Çocuklar bunları anlamaz , fark edemez diyeceksiniz . O halde sizlere staj için gittiğim okuldaki 2.sınıf öğrencisiyle yaptığım konuşmayı aktarayım . Öğretmen : Te Fiti kimdi ? Onun hakkında ne biliyorsun ? Öğrenci : Dünyanın gücü , sahibi gibi bir şey . Adalar kuruyor , dünya yapabilme özelliğine sahip . … Öğretmen : Moana zor durumda kaldığında kimden yardım istiyordu ? Öğrenci : Okyanustan … Öğretmen : Peki . Sen olsaydın kimden yardım isterdin ? Öğrenci : Okyanustan … 
spoiler : 

Gördüğünüz gibi , çocuklar verilmek istenen mesajı ne yazık ki kolayca alabiliyor ve bunu farkında olmayarak yapıyorlar çünkü onlar daha çocuk … Onların bir mihenk taşı yok . Vurunca hangisi altın hangisi gümüş fark edemiyorlar . Bunu fark edip altın olanı onlara sunmak ise anne - babaların ve öğretmenlerin vazifesidir .
