Hikâyesi Scott Z. Burns tarafından yazılan “Contagion” , Steven Soderbergh’in yönetmen koltuğunda oturduğu bir drama …
Prömiyeri , 3 Eylül 2011’de Venedik Film Festivalinde yapılan ve 9 Eylül 2011 tarihinde Amerika’da vizyona giren filmin , 6.7 ( 282.433 oy ) ve 3.5 / 5 ( 50 bin üstü oy ) olan IMDB ve Rotten Tomatoes izleyici puanı ortalamalarıyla 7.1 / 10 ( 274 yorum ) ve 70 / 100 ( 38 yorum ) olan Rotten Tomatoes ve Metacritic yorum ortalamaları , ilk bakışta , orta karar bir filmle karşı karşıya olduğumuzu söylüyor gibi …
Ama biz yine de 60 milyon dolarlık bir bütçe ile çekilen ve 136,5 milyon dolarlık bir hasılat rakamına ulaşmış olan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , Scott Z. Burns ve Steven Soderbergh’in , her anını büyük bir “titizlikle” kurgulamak üzere gerçekleştirdikleri iş birliğinin ( “zihin açıcı” bir ) sonucu olduğunu söyleyerek başlayabiliriz …
Daha önce “The Informant ! ” ( 2009 ) ta da beraber çalışmış olan ikili , bu kez , 2003 yılındaki SARS ve 2009 yılındaki domuz gribi salgınlarından esinlenerek , insan sağlığı konulu gerilimi merkezinde bulunduran bu filmi programlarına almışlar …
Senarist Burns , hikâyeyi yazarken Dünya Sağlık Örgütünün ( WHO ) uzmanlarının yanı sıra W .
Ian Lipkin ve Lawrence " Larry "
Brilliant gibi ünlü epidemiyologlardan da yararlanmış …
Tabii böyle olunca da belirli merkezlerce merdiven altında üretilen çağdışı hurafeler yerine “akıl” ve “bilimin” ön aldığı dikkat çekici bir film çıkmış ortaya …
Elbette , sosyal medyada 12 milyon takipçisi olan Alan Krumwiede’nin ( Jude Law ) komplo teorilerine de yer verilmiş filmde …
Zira bu tür salgın vakalarında , insanlar karşılarında , kendilerine hızlı ve doğru bilgi veren kamu otoriteleri bulamadıkları anda , Krumwiede ve benzerlerinin yayacakları , toplumsal kaosa da yol açacak olan “kirli” bilgiye meyledeceklerdir …
Ki , bu da ne yazık ki , salgının kendisinden daha tehlikeli bir duruma neden olacaktır …
O yüzden de ne tür önlemler alınırsa alınsın , özellikle de bilgi teknolojilerinin hiçbir sınır ve engel tanımadığı günümüzde , gerçekleri kamuoyundan saklamanın ( yahut da duyurmakta geç kalınmanın ) olumsuz sonuçları da etkili bir biçimde anlatılmış hikâyede …
Doğrusunu isterseniz , vizyona girdiği yıl sinema salonunda izlediğimiz bu film , o günlerde bize , yakın tehdit olan küresel coronavirüs ( COVİD – 19 ) salgınının yaşandığı bugünlerdeki kadar “çarpıcı” gelmemişti …
Umuyoruz ki , Marion Cotillard , Matt Damon , Laurence Fishburne , Jude Law , Gwyneth Paltrow ve Kate Winslet gibi oldukça renkli bir oyuncu kadrosuna da sahip olan filmi izleyince sizde , bizimle aynı duyguları hissedeceksiniz …
Belki , yine klasik bir laf olacak ama diğer yorumlarımızda olduğu gibi “spoiler vermeden” yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; “The Laundromat” ( 2019 ) filmindeki yorumumuzun bir kısmını tekrarlamış olmak pahasına , usta sinemacı eli değmiş film izlemeyi alışkanlık haline getiren sinemasever dostlara , “Nerede bir Steven Soderbergh filmi görürseniz , türüne ve yapılan yorumlara aldırmadan muhakkak izleyin …
Eminiz eğlenecek ve hatta bilgileneceksiniz” diye seslenerek kullanmak isteriz …
Sonuç olarak , kendi değerlendirme sistemimiz içinde puan olarak 3,5 verdiğimiz bu film için önerimiz de eğer bugüne kadar halen izlemediyseniz , olumsuz puan ve yorumlarda söylenilenlere aldırmadan “muhakkak bir şans da siz verin” şeklinde olacak …
Keyifli seyirler …
