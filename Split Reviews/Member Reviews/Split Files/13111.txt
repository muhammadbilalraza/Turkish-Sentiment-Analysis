Hikâyesi , Scott Lobdell tarafından yazılan “Happy Death Day” , yönetmen koltuğunda Christopher Landon’un oturduğu “dark comedy / kara mizah” tarzda kurgulanmış bir korku – gerilim filmi …
Prömiyeri , 7 Ekim 2017’de Hayfa Film Festivalinde ( İsrail ) yapılan ve 13 Ekim 2017 tarihinde Amerika’da vizyona giren filmin , 6.6 / 10 ( 117.419 oy ) ve 3.6 / 5 ( 10.0 üzeri oy ) olan IMDB ve Rotten Tomatoes izleyici puanı ortalamalarıyla 6.1 / 10 ( 157 yorum ) ve 58 / 100 ( 26 yorum ) olan Rotten Tomatoes ve Metacritic yorum ortalamaları , orta karar bir filmle karşı karşıya olduğumuzu söylüyor gibi …
Yine de isterseniz 4,8 milyon dolarlık bir bütçeyle çekilen ve 125,5 milyon dolarlık bir hasılat başarısına imza atan bu Jason Blum / Blumhouse Productions projesini , her zamanki gibi önceliği oyuncu kadrosuna vermek suretiyle birde biz inceleyerek yorumlayalım , ardından da puanlamaya çalışalım …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce bu filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da iş ; karşımızdakinin ; konu itibarıyla filmin içinde bizzat Christopher Landon tarafından ( cesur bir itiraf olarak ) Carter Davis karakteri aracılığı ile vurgulandığı gibi “Groundhog Day” ( 1993 ) filmine , tür olarak da aynen “Scream” serisinde olduğu gibi , korku kategorisinin alt çeşitlerinden Slasher’a “cuk” diye oturan oldukça hareketli bir gençlik filmi olduğunu söyleyerek başlayabiliriz …
Bu girişe ek olarak ; yine yönetmen Christopher Landon tarafından bir saygı duruşu da aynı Carter Davis karakterinin yurt odasının duvarındaki poster aracılığı ile John Carpenter’ın “They Live”i ( 1988 ) için yapılan filmde , konu olarak “Edge of Tomorrow” ( 2014 ) dan da izler görmenin mümkün olduğunu söyleyebiliriz …
Hatırlanacağı gibi , o filmde , Tom Cruise’un canlandırdığı başrol karakteri Cage’de , Tree Gelbman gibi ölüp ölüp dirilerek aynı güne yeniden uyanmaktaydı …
Fakat bütün bu benzerlikler , her ne kadar çok özgün bir hikâyeye sahip olmasa da “Happy Death Day” in kesinlikle bir “Groundhog Day” ( 1993 ) yahut bir “Edge of Tomorrow” ( 2014 ) türevi olarak kabul edilmesi gerektiği anlamını da taşımaz …
Bize göre bu film için yapılabilecek en doğru tanım , olsa olsa en fazla , “atıştırmalıklar eşliğinde ailecek de izlenebilecek hoş bir seyirlik” biçiminde olabilir …
Belki , yine klasik bir laf olacak ama bu söylediklerimizin hepsi , filme ilişkin ilk tespitimiz olsun …
İlk önerimize gelince : O hakkımızı da bu kez ; herkese yönelik olarak , “İnsan arada sırada bu türden basit eğlenceliklere de kapısını açmayı bilmeli” diye seslenerek kullanmış olalım …
Sonuç olarak , kendi değerlendirme sistemimiz içinde puan olarak 3 verdiğimiz bu film için önerimiz de olumsuz yorumları dikkate almadan “bir fırsat da siz verin” şeklinde olacak …
Devam filmi , “Happy Death Day 2U” ( 2019 ) nun yorumunda yeniden görüşmek üzere …
Keyifli seyirler …
