Benim Dünyam adlı filme en nihayet kızımla gidebildim .
Oyuncu performansının en üst seviyede buluştuğu bu filmden çok etkilendim .
Başta Uğur Yücel olmak üzere Beren Saat ve diğer oyuncuları tebrik ediyorum . bir insan hayatında ışığın ve sesin olmadığı o anlatılması zor kavramaları ve bunla yaşamak ama hayatta var olarak yaşamak gücünü , azmini bize çok güzel anlattılar .
Her sahnesini ıslak gözlerle izlediğim bu film unutamayacağım filmler arasında yerini çoktan aldı bile .
Işık , kostüm , müzik , makyaj ve sanat yönetmenliği açısından da çok başarılı bulduğum bu uyarlama filmin nice film yarışmalarında çok güzel dereceler alacağını düşünüyorum .
Ve bir kez daha hayatımda ışığın ve sesin ne kadar önemli olduğunu bana hatırlattıkları ve olamaz diye bir şeyin olamayacağını hatırlattıkları için bu filmin de yönetmeni olan Uğur Yücel ve emeği geçen tüm ekibe tekrar teşekkür etmek istiyorum .
Bu filmi sakın kaçırmayın derim .
