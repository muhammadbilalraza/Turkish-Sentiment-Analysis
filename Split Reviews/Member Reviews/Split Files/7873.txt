DENZEL WASHİNGTON'DAN TEK KİŞİLİK GÖSTERİ 10 / 10The Equalizer filmi , özellikle yaşadığımız dünyanın çirkinliklerini , kısa süreliğine de olsa unutturacak çok güzel ve anlamlı bir yapım .
Filmi ilk izlediğimde yüzeysel bir yorum yapmak istemediğim için , üzerinde düşünerek bu filmin hakkını verecek cümlelerle , her zamanki gibi tüm detayları analiz ederek yapmak istedim .
Öncelikle Denzel Washington ismi ile başlamak istiyorum .
Filmdeki karakter ismiyle Robert McCall , büyüleyici bir karaktere kusursuz bir şekilde hayat vermiş .
Onu izlerken başka bir isim olabilme ihtimali asla aklıma gelmedi , anlamlı bakışı , farklı yürüyüşü , birçok soruya cevap niteliğindeki gülüşü , hayatın bilincinde olma düşüncesi ve istikrarlı devam eden disiplini .
Böyle bir projede yer alması oyunculuk nasıl olmalıdır sorusuna cevap olması için müthiş bir argüman !
Bazı erkek ve kadın oyuncularımız , ne yazık ki güzel görünümlerinin bozulmaları adına , sahnede gereken duygu yoğunluğunu veremiyorlar !
Oysa ki oyuncu olduğun zaman , tamamen senden bağımsız bir karaktere hayat veriyorsun , bu paketin içinde çirkinleşme ve hoş görünümün bozulma ihtimali gibi yüksek durumlar söz konusu olabiliyor , bu işe gönlünü , emeğini ve hayatını vermişsen bu detaylar anlamını yitirir ve tamamen farklı bir insan olursun !
En önemlisi bunu her anlamıyla hakkını vererek yaparsın , bu yola tamamen bu bahsettiğim detayları göz ardı ederek devam eden oyuncu sayısı ise çok az , işte Denzel Washington onlardan biri .
Denzel Washington'un birçok yapımını izlemiş biri olarak , şimdiye kadar en etkilendiğim , canlandırdığı karakter Robert McCall oldu .
Robert McCall karakterinden tekrardan bahsetmek istiyorum .
Bir adam düşünün , geçmişte gurur duyulacak işler yapmadığının bilincinde olan ve çok sevdiği insana bir daha o insan olmayacağına söz veren ve çok fazla derinliği olan bir adam , hayatın birçok karanlık yüzüne rağmen sözüne sadık kalmak kolay bir olay mıdır ?
Bu sözü hayatının her alanında uymak ve çizgini tüm kötü tehlikelere rağmen bozmamak , göze alınabilecek bir risk midir ?
Doğruyu aramak ve hep sorgulamak ?
Yanlış gelişen olaylara , dahil olmak ve tüm benliğinle yanlışın karşında durmak ?
Bir çıkarın olmadan , insanların yeni ve temiz bir hayata başlamalarına vesile olmak ?
Gelişen tüm karanlık ve komplike olaylardan cesur duruşunu hiç bozmadan , yüreğinin pusulasını dinlemek ?
Ardına dönüp baktığında ise temiz bir vicdanınla başını yastığa koymak ?
Sizce yaşadığımız bu dünyada bunları yapmaya kaç kişinin yüreği yeter ?
Oportünist insanların her gün ivme kazandığı bu kaotik dünyada kaç kişi başkalarının , gözyaşlarını ve bedenindeki darbeleri umursar ?
Hayatında olumsuzluklarını gördüğümüz kaç insana koşulsuzca yardım edebiliyoruz ?
Doğrunun ve yanlışın arasındaki büyük uçurumun analizini kaç kişi yapıyor ?
Kaç kişi materyalist kişiliğinden sıyrılıp sadece doğru olanı yapmak için mücadele ediyor ?
Dünyanın en masum canlılarına bile zarar veren haberleri içimiz acıyarak okumuyor muyuz ?
Masum ve çok güzel olan canlılara zarar verme potansiyeli olan insanlarla bile aynı havayı solumak rahatsızlık hissi vermiyor mu ?
Açıkçası insanlarla olan hiçbir korkunç haber artık beni şaşırtmıyor !
Bahsettiğim detaylar ne yazık ki hayatın fazlasıyla acımasız durumlarının çarpıcı tablosu !
Bu anlamda filmdeki Robert McCall karakteri her davranışıyla ve mimikleriyle büyüledi beni .
Her hareketi ile iyiliğin sembolü olan , insan kalmadığı içindir belki de beni bu karakterin bu denli etkilemesi !
Mikro ifadeleri uzmanı olarak Denzel Washington'u yürekten tebrik etmek isterdim , karakterinin her bir sahnesini natürel bir biçimde şekillendirdiği ve eleştirme hakkı tanımadığı için .
Gerçekten son zamanlarda izlediğim filmlerin içindeki , yaşadığımız dünyada görmeyi en çok istediğim mükemmel bir karakteri canlandırmış .
Denzel Washington'un özellikle kötü tanımına her anlamda uyan insanlarla karşılaştığında ve olay bitimindeki ruhsuz ve boş bakışını inanılmaz etkileyici buldum !
Duygu değişikliği ancak bu kadar içselleştirilebilirdi .
Filmde daha önce türüne rastlanan , sahneler görmek mümkün .
Obsesif derecede detayları takılı olan bir insan olarak , daha önce hiç yapılmamış bir film , bu konuda ilk olarak yerini alan bir yapım demem , realist kişiliğime tamamen ters bir durum olur !
Ama senaryodaki bazı detayları çok orjinal ve anlamlı buldum .
Mesela başrol karakterimizin , milyarlık bir takım elbisesi yok , elit duran harika bir evi yok , kapısının önünde park halinde duran süper lüks arabası yok !
Malzemesi harika olan bıçak koleksiyonu ya da donanımlı silah koleksiyonu da yok !
Astronomik rakamlarla hayatını idame ettiren biri değil , aksine otobüsüne binen , bridge diner adlı mekanda çayını içen ve sakin bir şekilde kitabını okuyan , aynı zamanda dünyadaki sorunlara kulağını tıkamayan , son derece duyarlı , kibar bir o kadar da mütevazi bir adam var karşımızda .
Robert Mccall's gözlerindeki hüzün ve korkusuz ifade ise ilgimi çeken başka anlamlı bir detay .
Filmdeki evi , Coffee Shop'u ve hikayeye anlam katan yan karakterleri de çok içten buldum .
Mesela ; Teri ve Ralphie , senaryo da kilit isimler diyebiliriz .
Robert Mccall's Teri ve Ralphie ile geçen konuşmaları oldukça anlam içerikliydi .
Keza filmdeki diyaloglar ve repliklerde , oldukça akıcı ve akılda kalıcı idi .
Bazı filmler vardır , kurgusunun yüzeyselliğinden , samimiyetini hissedemezsin ve yapay sahnelerle bütünleştirilmiş karelere anlam veremezsin , sonunun bir an önce gelmesini istersin !
The Equalizer filmi ise , içtenliğini her bir sahneye doğru bir şekilde yansıtarak , seyirciyi yakalamayı çok iyi başaran bir ilerleyişe sahip .
Antoine Fuqua ise birçok başarılı yapıma imza atmış , The Equalizer filminde de başarı grafiğini yakalamış iyi bir yönetmen .
Müzik seçimleri de doğru sahnelerle bütünlenmiş ve bu tarz detaylara da dikkat eden insanlar için güzel ambiyans sağlanmış .
Robert Mccall's karakteri bu işin algoritmasını gerçekten iyi biliyor , zamanlama planlamasını ve düzenli yaşantısını oldukça ilgi çekici buldum .
Marton Csokas , Johnny Skourtis ve David Meunier isimlerini de karakterlerine çok yakıştırdım .
Oyuncu listesinde ismi yer almıyor ama Johnny Skourtis gerçekten çok sempatik ve karakterine çok yakışan bir oyuncuydu .
Aksiyon sahnelerinde gördüğümüz , tabanca kılıç ya da bıçak klişelerinden sıyrılıp daha kreatif malzemelere yer vermelerini ise oldukça ilginç buldum .
The Equalizer filminin imdb puanı da bence daha yüksek olmalıydı !
Sadece başrol karakterinin derinliği bile puana ivme kazandırmalıydı diye düşünüyorum .
Son olarak The Equalizer filmi kesinlikle izlenmeyi hak ediyor , nedeni ise gayet açık Robert Mccall karakterinin büyüleyiciliğine şahit olmak ve Denzel Washington isminin övgüye değer performansını sıkılmadan izlemek için , bu yapım izlenmeli .
Hayatında anlamlı değerleri korumayı , kendine misyon edinen Robert Mccall karakteri uzun bir süre hafızamda kalacak ve değer yargılarını önemseyerek farklı bakış açısını göz önünde bulundurduğum bir isim olarak kalbimde yer edinecek .
