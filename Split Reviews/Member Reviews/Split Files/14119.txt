Gerçekten de uzun zamandır bilinen ve nadiren kötü bir filmi olan bir yönetmen kimdir diye sorarsanız , cevabım kesinlikle Martin Scorsese olur .
Goodfellas , The Departed , The Wolf Of Wall Street , Taxi Driver ve daha bir sürü kült filme imza atmış olan Scorsese , günümüzde bile hala iyi filmler yapmayı başaran nadir yönetmenlerden birisi .
Bu kategoriye her ne kadar Steven Spielberg girse de Scorsese , Spielberg gibi bir Indiana Jones 4'e veya The BFG gibi ortalama bir aile filmine imza atmıyor .
Scorsese , bir aile filmi yaptığı zaman Hugo'yu yapıyor mesela .
Yani anlayacağınız , Scorsese gerçekten de değerli bir yönetmen .
Ve Silence da bunu kanıtlıyor .
Silence , 17 yüzyılda geçiyor ve Hristiyanlığı yaymaya çalışan 2 Peder'e odaklanıyor .
" İnançları yüzünden Japonya'da tutsak edilmiş olan Peder Ferreria'yı kurtarmak için Peder Rodrigues ve Garupe , Japonya'ya doğru tehlikeli bir yolculuğa çıkarlar . Japonya'ya vardıkları zaman Hristiyanlığı halka yavaş yavaş yaymaya başlarlar fakat Japonya'nın din hakkındaki katı kuralları onlara engel olur ve halka soykırım yaparlar . Rodrigues ve Garupe de bu sırada inançlarından vazgeçmeyerek görevlerini tamamlamaya çalışırlar . "
Açıkçası bu film hakkında tam olarak ne diyebileceğimi bilmiyorum .
Filmin süresi yaklaşık 3 saat olsa da ve hikayesi biraz ağır ilerlese de gözlerimi bir türlü ekrandan ayıramadım .
Scorsese bu filmi öyle bir yönetmiş ki , filmde yaşanan bazı olayları izlemek biraz zor olsa da bütün bu durumların içerisindeki güzelliği ve derinliği yansıtmayı başarmış .
Çünkü Martin Scorsese , Silence'ı yaklaşık 30 yıldır hayata geçirmeye çalışıyormuş ve ortaya çıkan sonuç gerçekten de takdiri hak ediyor .
Bahsetmeden de geçemeyeceğim , filmin sinematografisi inanılmazdı .
Geçen yılki The Revenant ile aynı seviyede resmen .
Her bir karenin ayrı bir hikayesi var , manzaralar ve karakterler bu şekilde daha net ortaya koyulmuş oluyor .
Oyunculuklar da harikaydı .
Adam Driver , en iyi performanslarından birisini sergilemiş .
Liam Neeson da kısa rolüne rağmen akılda kalıcı bir performans sergilemeyi başarmış .
Şimdi , eğer Andrew Garfield'ın Hacksaw Ridge filmindeki performansının iyi olduğunu düşünüyorsanız daha hiçbir şey görmemişsiniz demektir .
Garfield , bu filmde resmen döktürmüş .
Karakterini olabilecek en gerçekçi ve en etkileyici şekilde canlandırmayı başarmış .
Kesinlikle bu yılın görülmesi gereken performanslarından birisi .
Silence'ın en çok sevdiğim yanı , çok karmaşık bir yapıda oluşu .
Yani sırf Hristiyanlık propagandası yapıp herkesin gözüne bu dini sokmaya çalışan bir film değil .
Hatta aksine , hangi dinden olursanız olun bu filmi nötr bir şekilde izlerseniz , karakterlerle ve yaşanan durumlarla bağlantı kuracaksınız .
Çünkü filmin bunu işleyiş tarzı gerçekten de eşsiz .
Karakterler kendi dinlerini sorgulayınca aslında siz de biraz kendinizinkini sorguluyorsunuz .
Ve her ne kadar filmin süresi uzun olsa da her bir sahnenin yaşanma nedeni var .
Finalde de bütün bunlar çok iyi bir şekilde bir araya getirilmiş .
Silence hakkındaki sorunlarım çok az .
Tekrar tekrar izleyebileceğim bir film değil , filmin sırf parmak bastığı nokta için bazı sahnelerin biraz gereksiz uzadığını düşünüyorum .
Filmle ilgili başka bir sorunum yok .
Silence , herkese göre olan bir film değil .
Uzun süresi , izlemesi zor sahneleri ve ele aldığı konu yüzünden çoğu kişi bu filmden nefret edecek .
Scorsese'nin son filmi The Wolf Of Wall Street'in zenginlerin hayatına yoğun bir şekilde odaklanması gibi .
Ama eğer Silence'a bir şans verirseniz ve filmi olabildiğince nötr bir şekilde izlerseniz , filme bayılacaksınız .
Performanslar inanılmaz , sinematografi muhteşem , yönetmenlik ondan da iyi .
Filmin senaryosu o kadar etkileyici ki , film bittikten sonra size derin bir nefes aldırıyor .
Silence hakkında başka ne diyebilirim , bilmiyorum .
Eğer imkanınız olursa , kesinlikle izlemenizi tavsiye ederim .
Görülmeyi hak eden bir film .
FİLMİN İYİ YANLARI : + Adam Driver , Liam Neeson ve Andrew Garfield'ın kariyerlerinin en iyi performanslarından birisi . + Harika sinematografi . + Hikayesini olabildiğince sade ve etkileyici bir şekilde anlatmış olması . + Martin Scorsese'nin muhteşem yönetmenliği .
FİLMİN KÖTÜ YANLARI :
- Bazı sahneler filmin ana noktasına parmak basmak için gereğinden fazla uzatılmış .
- Tekrar tekrar izleyebileceğiniz bir film değil .
TOPLAM PUAN : 8.8 / 10
