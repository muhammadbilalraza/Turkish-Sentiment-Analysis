Yazıya giriş yapmadan önce kısaca birkaç şey belirtmek isterim .
Ben , bir Yüzüklerin Efendisi hayranı olarak Hobbit filmlerinin ikisine de büyük beklentiler eşliğinde çok iyi bir film izleyeceğimi umarak gittim .
Lakin ilk filmi izledikten sonra bir şeyi kesin olarak anladım ; bir daha Yüzüklerin Efendisi tadını kolay kolay alamayacağız .
Halbuki Tolkien'in 425 sayfalık Hobbit romanı ilk düşünüldüğü gibi iki film halinde sinemaya uyarlansaydı kanımca Yüzüklerin Efendisi'ne çok daha yakın güzellikte bir seri ortaya çıkabilirdi .
Fakat kabul etmek lazım ne kadar aç gözlü olsa da kaliteli bir yönetmen Peter Jackson .
Ve bana göre henüz ilk iki filmini izlediğimiz seri bu haliyle bile hayranlarına gayet eğlenceli dakikalar yaşatabiliyor .
Özellikle Hobbit : Beklenmedik Yolculuk'u izlemiş biriyseniz Smaug'un Çorak Toprakları'ndan oldukça keyif alacaksınız .
Yalnız filmde birkaç tane problem var , bunlardan yazının ilerleyen bölümlerinde bahsedeceğim .
Teknik açıdan özetle bahsedecek olursak ; Peter Jackson , filmi saniyede 48 fps formatında çekmiş olsa da hakkında okuduğum bazı olumsuz eleştirilerden dolayı filme alışık olduğumuz , saniyede 24 kare projeksiyon ile oynatılan IMAX salonunda gittim .
IMAX'i seçme nedenim ise kaçışı olmayan 3D saçmalığının faydasını - az da olsa - yalnız bu salonda görebilmemiz .
Ancak IMAX 3D versiyonunda karanlık ve soluk görüntüler filmin görselliğine ufaktan darbeler vuruyor .
Eğer HFR ( 48 fps ) 3D veya normal 3D versiyonunda bu soluk görüntüler fragmanındaki canlılığına kavuşuyorsa IMAX'de izlemenizi hiç tavsiye etmem .
Filmin en büyük özelliği ejderha Smaug tabii ki .
Şimdiyi kadar gördüğüm en güzel tasarıma sahip olan bu ejderhanın ortaya çıkmasıyla beraber filmin düşen ivmesi tekrar hız kazanıyor .
Bol aksiyon sahneleri arasında en güzellerini de Smaug'un olduğu sahnelerde izliyoruz .
İlk film gibi ağır ilerlemeyen Hobbit : Smaug'un Çorak Toprakları'na bir bütün olarak baktığımızda ne müthiş bir devam filmi ne de başarılı bir ara film görüyoruz .
Tabii üçüncü filmi izleyene kadar bu filmin iyi bir geçiş sağlayıp sağlayamadığı yönünde fazla eleştiri yapamayız ama şu haliyle , bir İki Kule kalitesinde olmadığı apaçık ortada .
Sonuçta elimizde bir yıl beklediğimize değmiş , keyifli bir Orta Dünya seyirliği var .
Renkler her ne kadar soluk ve cansız olsa da Smaug'un Çorak Toprakları'nda yine muazzam görsel efektler eşliğinde gözlerimiz bayram ediyor ve yine yılın en güzel plastik görüntülerine tanık oluyoruz .
Tabii ki çok daha iyisini beklerdik Jackson’dan ama 2014 yılının Aralık ayına kadar elimizdekilerle yetineceğiz .
Her zamanki gibi yine çok çok başarılı bir film izleyeceğimizi umuyorum ve bu sefer umduğumu bulacağımdan da eminim .
8,6 / 10
- Yazının tamamını okumak için film eleştiri merkezine göz atabilirsiniz .
