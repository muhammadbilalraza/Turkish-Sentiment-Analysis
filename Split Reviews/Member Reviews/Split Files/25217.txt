“Guns Akimbo” , hikâyesini de yazan Jason Lei Howden’ın yönetmen koltuğunda oturduğu “çok renkli” bir drama …
Dünya prömiyeri , 9 Eylül 2019’da Toronto Uluslararası Film Festivalinde ( TIFF ) yapılan ve 28 Şubat 2020 tarihinde Amerika’da vizyona giren filmin , hâlihazırda IMDB , Rotten Tomatoes ve Metacritic gibi mecralarda ciddiye alınacak miktarda oydan oluşan bir izleyici ve yorumcu puanı ortalaması mevcut değil …
O yüzden bizde , “neo – noir” a şöyle hızlıca bir göz kıparak selam yollayan ( ki bu tespit dünyada sadece bizde var ) ve hiç düşünülmeden doğrudan “aksiyon – komedi” kategorisinde değerlendirilen bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , değişik hikâyesi ve hareketli kurgusu ile tam anlamıyla “kafa dağıtmalık” bir film olduğunu söyleyerek başlayabiliriz … “Mayhem” ( 2017 ) ve “Ready or Not” ( 2019 ) dan sonra bu filmde de Samara Weaving , yine oldukça seksi bir imaj sergileyen “dişi Rambo” rolünde …
Bir zamanların Harry Potter’ı Daniel Radcliffe ise , “Evil Dead” filmleri ve TV dizisinde , bir eli elektrikli testere olan “Ash” ( Bruce Campbell ) karakteri gibi ( tıbbi bir operasyonla ) iki eline birden otomatik silah monte edilen bir savaşçıya dönüştürülmüş durumda …
Bu ikilinin canlandırdıkları Nix ile Miles , göründükleri her sahnede , senaryonun da etkisiyle filmin hem “enerji” ve hem de “neşe” kaynakları olarak çıkıyorlar karşımıza …
Öyle ki , yüz yüze geldikleri ortamlarda , “adrenalin” hep tavan yapıyor …
Ancak hemen belirtelim ki , sözünü ettiğimiz bu hareketlilik , üçüncü sınıf uzak doğu aksiyon filmleri ile Jason Statham’lı “Crank” lar dan hoşlananları pek fazla mutlu etmeyecektir …
Zira Jason Lei Howden aksiyonu , “popüler kültür” ve yeraltı dünyası ile dirsek teması içinde olan “polise” yönelik , ince mizah da içeren eleştirel bakış açısı için görsel bir malzeme olarak değerlendirmiş …
Yani hikâyedeki temel amaç , kesinlikle “vur patlasın , çal oynasın” tarzında bir film ortaya çıkartmak değil …
O nedenle , bu türden bir beklentiyle ekran başına geçecek olanları , işin daha en başındayken biz uyarmış olalım …
Pek çok sahnesinin çekimleri , Auckland ile Münih’teki mekân ve stüdyolarda yapılan filmin , Yeni Zelanda merkezli Umedia tarafından , post – prodüksiyonda gerçekleştirilen yeşil perde ve görsel efekt kullanım işi de tadında bırakılmış …
Başlangıçta filme : Variety’den Dennis Harvey’in 14 Eylül 2019 ve Slant’dan Steven Scaife’nin 24 Şubat 2020 tarihli , 100 üzerinden 30 ve 38 verdikleri yorumlara şöyle bir göz attığımızda , izleyip izlememe konusunda bizde , ciddi bir tereddütte düşmüştük …
Fakat finalinde , devamının da geleceğine dair sinyaller de verilen film bittiğinde , iyi ki de izleme programımıza almışız dedik …
En azından , 95 dakika boyunca hoşça vakit geçirmiş olduk …
Belki biraz tarzımızın dışında olacak ama tek bir “spoiler vermeden” buraya kadar yazdıklarımızın tamamı , zımnen de olsa ikisini de içerdiği için filme ilişkin hem ilk tespitimiz hem de ilk önerimiz olsun …
Ayrımı gönlünüze göre siz kendiniz yaparsınız …
Sonuç olarak , kendi değerlendirme sistemimiz içinde puan olarak 3 verdiğimiz bu film için önerimiz de olumsuz yorum ve puanlara aldırmadan , “bir şans da siz verin” şeklinde olacak …
Keyifli seyirler ,
