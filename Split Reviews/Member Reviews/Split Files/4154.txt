Felsefe yapan fantastik film .
Pi'nin Yaşamı , harika bir fragman ile pazarlanan orta kalite bir film .
Fragmanını izleyince filme kesin giderim diyorsunuz fakat gittiğinizde de biraz hayal kırıklığı yaşıyorsunuz .
Bu da fragman şirketlerinin film için önemini gösteren bir gözlem .
Film , müthiş bir hayvanat bahçesi ve güzel bir müzik eşliğindeki jenerikle başlıyor .
15-20 dk boyunca güzel devam ediyor .
Ama bu sırada din ve mitoloji gibi felsefi konuları biraz abartmışlar .
Bu yüzden filmin ortalarına kadar koltuklarınızda yavaşça kayıyorsunuz ve gözleriniz kapanıyor .
Bu uyku seansından sonra müthiş bir gemi kazası meydana geliyor .
Yalnız filmin bu kısımlarını sizi güzel bir uykudan uyandıracak kadar iyi yaptıklarını söylemek lazım .
Bu güzel sahneden sonra ikinci bir uyku seansı başlıyor .
Koca bir gemiden kurtulan sadece iki kişi var ; bir çocuk ve bir kaplan .
Bu ikili okyanusun ortasında bir kayıkta baş başa kalıyorlar .
Ve uzun bir süre film böyle ilerliyor .
Ama kabul etmek lazım ki bu seferki uykunuz ara sıra kesilecek çünkü müthiş çekimlerle harika bir görsel ziyafet sunuluyor size .
Zaten bu sahnelerin birçoğu fragmanda görünüyor .
İlk defa " bir filmde 3D kullanmaları iyi olmuş " diyorum .
Harika su altı görüntüleri , müthiş , gizemli ve olağanüstü çekimler , meercat'lerle dolu bir ada , suyun içinden fırlayan bir balinanın olduğu sahneler filmi sevmenizi ve uykunuzu dindirmenizi sağlıyor .
Filmin bu başarısı sayesinde filmden çıktığınızda uykunuzun geldiğini unutuyorsunuz ama filmin sonuna gereksiz bir sahne ekleyerek , güya size sürpriz yaptıklarını zannederek bu sefer de filmin beğendiğiniz yönlerini unutmanıza neden oluyorlar .
Life of Pi , fragmanını izledikten sonra beklentilerinizi karşılayamayan , sizi biraz hayal kırıklığına uğratacak bir film .
Keşke böyle gereksiz bir son hazırlayarak salondan mutsuz ayrılmanıza sebep olmasalardı ve film akıllarımızda iyi yönleriyle kalsaydı .
