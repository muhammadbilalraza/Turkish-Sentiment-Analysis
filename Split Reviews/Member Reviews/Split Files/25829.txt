Her zaman merak edilen dönemlerden biri olmuştur II. Dünya Savaşı ertesi Almanya'sı ve Almanlar'ın günlük yaşamı .
Naziler'in en güçlüleri bir şekilde ölmüş , yargılanmış , idam edilmiş vb. ancak Auschwitz gibi toplama kamplarında görevlendirilen ve masum insanlara türlü işkenceler yapan , onları öldüren , bunlardan zevk alan , insanlık tarihinin en büyük kara lekelerinden birini hep birlikte inşa eden pek çok daha alt düzey , daha sıradan Nazi kuvvetine ne olmuştu ?
Savaş sonrası Almanya'sında çoğu kendilerine bir şekilde yer buldu , tüm o işledikleri suçların üzerini örtmeyi başardılar .
Ta ki filmde izleyeceğimiz adamların bireysel çabalarına kadar .
Gerçek olaylardan esinleniyor film , ancak bunun derecesini tam olarak bilmiyorum açıkçası .
Filmde genç ve idealist bir avukat ile ona yardımcı olan bir gazeteci , eski bir Auschwitz mahkumu ve hukuk bürosunun müdürü var .
Sürükleyici ( son 15 dakikası biraz durgunlaşsa da ) ve kaliteli bir yapım .
Sinema otoritelerinin dikkatini çekmeyi başardı .
Hislerinizi de harekete geçiriyor .
Son yılların izlenebilir Avrupa filmlerinden .
