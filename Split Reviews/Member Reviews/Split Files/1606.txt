Bir kısım Türk seyircisinin sinema anlayışında şöyle bir durum vardır : Ağlatan veya güldüren film muhteşemdir , çok kalitelidir .
Sonuçta duygularına hitap etmiştir , onu bir şekilde içine çekmeyi , hikayeye dahil etmeyi başarmıştır .
Sinemamızda pek çok örnek vardır bu durum ile ilgili .
Hüngür hüngür ağlatmayan veya güldürmeyen , ancak mesajını / derdini üstü kapalı olsa da aslında çok daha derinden anlatmayı başaran filmler ise pek sevilmez , çünkü o mesajları anlamak için biraz kafa yormak , düşünmek gerekir , bu grup da genellikle ' sanat filmi ' diye adeta kötülenen kategorideki filmlerdir .
Bu anlayışı kesinlikle yadırgama niyetiyle vurgulamadım .
Bir durum tespiti , gözlem gibi düşünelim .
Hatta ben de bazen bu şekilde bakabiliyorum bazı filmlere .
" 7. Koğuştaki Mucize " tam da böyle bir yapım .
Sempatiklik anlamında sarışın ve mavi / yeşil gözlü küçük kız çocuğumuz da eksik değil tabii .
Sinemasal değerlendirmelerden neredeyse hiç bahsetmeyip her izleyenin ' inanılmaz ağladım ' yorumu yaptığı bir film .
Hatta ' inanılmaz ağladım , mutlaka görmelisin ' yorumları .
Uzun konu .
Kısacası , inanılmaz ölçüde klişeler ve mantıksızlıklar barındıran , finaliyle de aslında önemli ölçüde havada kalmış , izlenme sayıları ile insanımızın halen genel bir sinema kültürü edinmekten ne kadar uzak olduğunu bir defa daha kanıtlayan bir yapım .
Bir yandan böyle filmlerin de artması gerekiyor kuşkusuz .
Böyle böyle kalite artacaktır .
