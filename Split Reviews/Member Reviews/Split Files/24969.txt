“Inherent Vice” , senaryosunu da Thomas Pynchon’un aynı isimli romanından ( 2009 ) uyarlayarak yazan sıra dışı yönetmen Paul Thomas Anderson’ın yedinci uzun metrajlı sinema filmi …
Dünya prömiyerini 4 Ekim 2014’de New York Film Festivalinde yaptıktan sonra 12 Aralık 2014 tarihinde vizyona giren filmin , 2 Academy ( En İyi Senaryo Uyarlaması ve En İyi Kostüm Tasarımı ) ve 1 Golden Globe ( En İyi Erkek Oyuncu / Joaquin Phoenix ) adaylığının yanı sıra kazandığı 15 ödülü bulunuyor …
20 milyon dolarlık bir bütçeyle çekilen ve buna karşılık sadece 14,7 milyon dolarlık bir gişe yapabilen filmin , 6.7 / 10 ( 95.247 oy ) ve 3.2 / 5 ( 25.0 üzeri oy ) olan IMDB ve Rotten Tomatoes izleyici puanı ortalamalarıyla 7.2 / 10 ( 251 yorum ) ve 81 / 100 ( 43 yorum ) olan Rotten Tomatoes ve “Mutlaka İzlenmeli” özel etiketine de sahip Metacritic yorum ortalamalarının bizzat kendileri , yoruma muhtaç gibi duruyor …
Neden derseniz ?
Örneğin Metacritics yorumcuları filme , 100 üzerinden 81 puanla “Mutlaka İzlenmeli” etiketini layık görürlerken , IMDB ve Rotten Tomatoes gibi mecralarda daha düşük puanlar veren izleyici , hasılat rakamıyla da filmi gişeye gömmüş gibi duruyor …
Peki , aslında gerçek durum ne ?
İzleyici ile profesyonel sinema yorumcusu arasındaki görüş farklılığı neden veya nelerden kaynaklanıyor ?
Bütün bu sorulara yanıt bulabilmek için gelin isterseniz her zamanki gibi önceliği yine oyuncu kadrosuna vermek suretiyle filmimize biraz daha yakından bakalım …
Oyuncu kadrosu denilince de tabii ki incelememizde ilk sırayı , 4 kez Academy , 6 kez Golden Globe ve 4 kez de BAFTA ödüllerine aday olmuş ancak bunlardan Golden Globe’u iki diğerlerini de birer kez kazanmış olan Joaquin Phoenix’e bırakalım diyoruz …
Zira her filminde , nevi şahsına münhasır bir performans sergileyen bu zat - ı muhterem , “Inherent Vice” da da adına yaraşır bir iş çıkartmış …
Hatta o kadar iyi oynamış ki , filmin havasına kendini iyice kaptırdığı bazı sahneler de insan onun , gerçekten de takviyeli sigaralar içip içmediğini merak etmiyor değil …
Tabii filmde sadece Joaquin Phoenix yok …
Tedbiri elden bırakmak istemeyen Anderson , “Magnolia” ( 19 ) , “Punch - Drunk Love” ( 2002 ) , “There Will Be Blood” ( 2007 ) ve “The Master” ( 2012 ) gibi filmlerde de birlikte çalıştığı casting direktörü Cassandra Kulukundis’in de yardımlarıyla kadroya , Josh Brolin , Eric Roberts , Benicio Del Toro , Owen Wilson , Reese Witherspoon ve Martin Short gibi deneyimli isimleri de ekleyerek hem daha güçlü hem de daha renkli bir castinge ulaşmış …
Elbette aynı olumlu şeyleri filmin teknik ekibi içinde söylemek pekâlâ mümkün …
Örneğin görüntü yönetmenliği koltuğunda , Paul Thomas Anderson’ın yine “Boogie Nights” ( 1997 ) , “Magnolia” ( 19 ) , “Punch - Drunk Love” ( 2002 ) ve “There Will Be Blood” ( 2007 ) gibi filmlerde de birlikte çalıştığı 1 Academy ödüllü Robert Elswit otururken , filmin editörlüğünü de aynı işi “Punch - Drunk Love” ( 2002 ) ve The Master ( 2012 ) da da yapmış olan Leslie Jones üstlenmiş …
Aslında istenirse bu başarılı sinemacılardan oluşan teknik ekip listesi , 1 Primetime Emmy ödüllü prodüksiyon tasarımcısı David Crank ile 2 Academy ödüllü kostüm tasarımcısı Mark Bridges ve benzeri isimlerle daha da uzatılabilir …
Ancak gereksiz olur …
Çünkü bize göre , bu filmin ne ifade ettiğini anlamak için sadece Anderson’ın onun hem senaryosunu yazdığını hem de yönetmen koltuğunda oturuyor olduğunu bilmek bile yeterli zaten …
Evet , kabul etmek lazım ki , bu filmde diğer Anderson filmleri gibi , “sabun köpüğü” tarzındaki filmlere alıştırılmış olan izleyici için biraz zor …
E sırf o yüzden bizde , bütün Anderson filmlerini sadece izlemekle yetinmeyip birde arşivimize ekliyor değil miyiz ?
Sonuç olarak , 148 dakikalık süresine rağmen büyük bir ilgi ve beğeni ile izlediğimiz bu film için puanımız 3,5 önerimiz ise halen izlemediyseniz programınıza dâhil ederek “mutlaka izlemeniz” şeklinde olacak …
Keyifli seyirler …
