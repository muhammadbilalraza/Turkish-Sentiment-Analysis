Nocturama'nın oldukça ilginç bir konusu var .
" Gündelik hayatlarından sıkılan 7 arkadaş , Paris'in çeşitli yerlerine bombalar koyup bir kaos ortamı oluşturmaya çalışırlar . Geceyi de bir alışveriş merkezinde geçirerek hayatta kalmaya çalışırlar . "
Önce iyi yanlardan başlayayım .
Filmin ilk yarısı oldukça ilginçti .
Gizemli bir yapısı vardı ve diyalog sayısı çok azdı .
Bu sayede filmin içine rahatlıkla girebiliyorsunuz .
Bu yüzden filmin hiç de kötü olmadığını düşündüm .
Ama sonra filmin ikinci yarısı başladı .
Nocturama'nın süresi 130 dakika .
Ve filmin ikinci yarısının tamamı , alışveriş merkezinde geçiyor .
Peki alışveriş merkezinde ne oluyor ?
Hiçbir şey !
Sadece herkes laflayıp öyle aval aval dolanıyor , o kadar !
Araya birkaç flashback koymuşlar bu arada ama onlar da çok gereksizdi !
Ve bütün bunlara rağmen karakterlerin motivasyonunu bir türlü anlayamıyorsunuz .
Filmin konusunu yazarken bile IMDb'den yardım aldım .
Ve IMDb'de bu gençlerin böyle bir şeyi yapmasının sebebinin sıkılmış olmaları yazıyordu .
Konu her ne kadar ilginç olsa da bu , hayatımda gördüğüm en saçma şeylerden birisi .
Filmin ikinci yarısı o kadar uzundu ki , sanki Yüzüklerin Efendisi üçlemesini ( 11 saat toplam ) aynı anda izliyor gibi hissettim .
Bu film sadece insanların ilgisini çekecek bir konu ortaya atmış ama onu destekleyecek hiçbir şey yapmamış .
Eğer filmin süresi 1 saat olsaydı belki sonuç daha ilginç olabilirdi ama şu an elimizdeki iş , gerçekten de gereksiz .
Sakın vaktinizi bu filmle harcamayın .
Özellikle de ikinci yarısıyla .
Sinemada izlerken işkence gibi geldi çünkü .
PUAN : 2.4 / 10
