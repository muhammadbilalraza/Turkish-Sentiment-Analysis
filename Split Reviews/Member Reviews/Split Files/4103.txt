Senaryosu , serinin yaratıcısı da olan Derek Kolstad tarafından yazılan “John Wick” , yönetmen koltuğunda oturan Chad Stahelski’nin ilk uzun metrajlı sinema filmi …
Prömiyeri , 19 Eylül 2014’de Fantastic Fest’de yapılan ve 24 Ekim 2014 tarihinde Amerika’da vizyona giren filmin , 7.4 / 10 ( 529.110 oy ) ve 3.9 / 5 ( 83.657 oy ) olan IMDB ve Rotten Tomatoes izleyici puanı ortalamalarıyla 7.0 / 10 ( 215 yorum ) ve 68 / 100 ( 40 yorum ) olan Rotten Tomatoes ve Metacritic yorum ortalamaları , iyi ile orta karar arası bir film olduğunu söylüyor gibi …
Ama biz yine de ( paranın kokusunu alan ) serinin ana yapımcısı Thunder Road Pictures tarafından 3 Aralık 2012 tarihinde , Kolstad’ın ( klasik “noir” ve “intikam” temalı filmlerin etkisinde kalarak kaleme aldığı ) senaryosunun satın alınarak projelendirilmeye başlanıldığının açıklandığı bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bunun içinde , 20 milyon dolarlık bir bütçeyle ( şimdilik beş bölüm olarak planlanan bir dizinin neredeyse “başarılı” bir pilot bölümüymüş gibi ) çekilen ve 86 milyon dolar gibi hiç de fena sayılmayan bir hasılat rakamına ulaşılmış olan filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , belki yurtdışında değil fakat özellikle de Türkiye’deki yanlış yorumların , henüz izlememiş olanları fazlasıyla yanlış yönlendirdiği film serilerinden biriyle karşı karşıya olduğumuzu söyleyerek başlayabiliriz …
Nasıl mı ?
Elbette açıklayacağız … “Buyurun ilk bölüm ile girişi bir yapalım hele …
Nasılsa peş peşe yazacağımız kapsamlı “John Wick : Chapter 2” ve “John Wick : Chapter 3 – Parabellum” yorumları ile devamı da gelecek bunun” diyerek …
Yazdıklarımızı yakından takip eden dostlar , “neo – noir” tarza özel bir ilgi duyduğumuzu ve o nedenle de bu türde kurgulanmış filmlerin yorumlarına ayrı bir özen gösterdiğimizi çok iyi bilirler …
O filmlerin yorumlarında , kadın ( Bayan Perkins / Adrianne Palicki ) , karanlık , suç ve yozlaşmanın her türlüsü ile cinsellik , kin , nefret , şüphe , ihanet , ( Viggo Tarasov’un / Michael Nyqvist tüttürdüğü ) sigara , sokaklardaki rengârenk neon ışıkları ve ( hani nerede kaldı derken finale doğru birdenbire gelen ) bardaktan boşalırcasına yağan yağmurun , “neo – noir”ın karakteristik özellikleri olduğunu belirtiriz hep …
İşte hikâyesi , John Wick’in 1969 model Boss 429 Mustang otomobilinin çalınması ve köpeğinin öldürülmesiyle başlayan bu filmde de bütün bunlar fazlasıyla mevcut …
Bu arada , evlere servis yolu ile cinayet mahallerini pürü pak temizleyerek öldürülenleri paketleyen “Waste Disposal / Atık Bertaraf” firması üzerinden “dark comedy / kara mizah” vurgusu da ihmal edilmemiş filmde …
Yani ortada , Chad Stahelski ve Derek Kolstad ikilisinin , ergen eğlendiren aksiyonun çok ötesine taşan zekâ dolu bir işçiliği söz konusu …
Tabii ki , “Ne gerek var bu dolambaçlı ‘neo – noir’ ve ‘dark comedy’ gibi yollara , ver aksiyonu damardan da eğlenelim be abi” diyenlerdenseniz de filmi ve serinin tamamını “vur patlasın , çal oynasın” tarzındaki kuru Hollywood aksiyonlardan biri gibi lanse edip o biçimde değerlendirmediğiniz sürece de hiçbir itirazımız olmaz …
Ne yapalım o grup da “Matrix” serisi sonrasında Keanu Reeves’i bir kez daha zirveye taşıyan ( şimdilik ) üç filmlik “John Wick” serinin bu ilk filmini , “öyleymiş gibi” yaparak kendi halinde izlemiş olsun deriz …
Yeter ki , kendi sınırlı bakış açılarıyla henüz izlemeyenleri yanıltıp , “Ne işim var benim kuru aksiyonla” dedirterek sıra dışı bir sinema dili içeren bu seriden soğutmasınlar …
Belki , yine klasik bir laf olacak ama diğer yorumlarımızda olduğu gibi “spoiler vermeden” , farklı bir bakış açısı ile yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; her filmi ayrı bir olay olan yönetmenleri takibe almış olan sinemasever dostlara , “Chad Stahelski’yi de sımsıkı tutun ve bırakmayın” diye seslenerek kullanmak isteriz …
Keyifli seyirler ,
