90'larda sıfırdan zirveye çıkan Jordan Belfort'un hayat hikayesini işleyen Scorsese iplerin yarısını Leonardo Di Caprio'nun elinde bırakmış .
3 saat süren filmde yer almadığı sahne neredeyse olmayan Leonardo'ya birbirinden yetenekli isimler eşlik ediyor .
Bunlardan biri de Jonah Hill .
Hep söylediğim gibi o , oynadığı her filmi zirveye taşıyabilecek yeteneklere sahip .
Bu filmin düşüş kısmında dahi izlenebilmesini sağlayan başlıca faktör de onun performansı oldu .
Sayısız uyuşturucu , sayısız yalan ve sayısız sevişme sahnesi içeren filmin duygusal açıdan izleyiciye herhangi bir şey kattığını düşünmüyorum .
Her ne kadar kimsenin öldürülmediği bir kara komedi gibi de dursa drama yanı oldukça zayıftı .
Filmde yer alan tüm karakterlerin etik kuralların ve genel ahlakın uzağında kaldığını düşünürsek belki de sorun buydu .
Bu filmde izleyici adeta filmin ve Leonardo'nun iyi gün dostu oldu .
Yükselirken onunla yükseldik güldük ve eğlendik .
Ama düşerken filmde drama'nın d'si , izleyicide empatinin e'si yoktu .
Yapısal olarak fazlasıyla Scarface'i anımsatan bir sıfırdan zirveye biyografisi .
Ve tabii unutmadan , Freaks'e yaptığı göndermeden dolayı Scorsese'ye teşekkür ediyorum .
