" Wonder Wheel , 1950'li yılların cafcaflı ve renkli Coney Adası'ndaki ünlü lunaparkın içinde geçiyor . Burada Ginny ( Kate Winslet ) ve onun eşi Humpty ( Jim Belushi ) ' nin yaşadığı zorlu aile hayatını görüyoruz . Ginny , eskiden oyuncu olma hayallerinin peşinden koşmayı bırakmış ve aşk hayatında yeni şeyler arayan bir annedir . Bu yüzden sahilde gördüğü cankurtaran Mickey ( Justin Timberlake ) ' e aşık olur ve birlikte gizlice ilişki yaşamaya başlarlar . Fakat işler Humpty'nin kızı Carolina ( Juno Temple ) , mafya olan sevgilisinden kaçıp yanlarına sığınınca ve Mickey'e aşık olunca değişir . Ginny , kurduğu hayalleri gerçekleştirip bütün bu olanları düzeltmeye çalışır . " Woody Allen , kendisine aşina olduğum bir yönetmen değil .
Çoğu filmlerine göz atmak istediğim halde izleyememiş olmamamın yanı sıra , onun geçen yılki Café Society filminden çok pek haz etmemiştim .
Bu yüzden Wonder Wheel'dan pek haz etmeyeceğimi ve genel anlamda büyük bir hayal kırıklığına uğrayacağımı düşünüyordum .
Filmi izledikten sonra hikaye hakkındaki büyük sorunların gözüme batmış olmasına rağmen , genel itibariyle bu film beni şaşırtmayı başardı .
İlk önce , filmin senaryosunu oldukça tahmin edilebilir ve sıradan buldum .
Her ne kadar Ginny ile Humpty arasında geçen aile dramını güçlü bulsam da , filmde geçen aşk üçgenine bir türlü ısınamadım .
Burada Justin Timberlake'in zayıf performansının ve bunun sonunun nereye varacağının tahmin edilebilir olmasının büyük bir payı vardı .
Bu yüzden Oscar ödüllerinde " En İyi Özgün Senaryo " dalında Woody Allen'ın aday olmasını beklemeyin .
Yine de senaryo hakkında böyle ufak bir sorunum olsa da Wonder Wheel , dediğim gibi beni şaşırtmayı başardı .
Mesela Woody Allen'ın yazdığı senaryonun zayıflığına rağmen yönetmenliği çok başarılıydı .
Gerek bir tiyatro oyunu gibi hissettiren uzun çekimler ve sürekli Coney Adası'nın içerisinde geçen sahnelerde konuşulan konunun değişmesine göre arka planda sarı ve turuncu renklerin maviye dönüşmesi gibi ortaya atılmış ufak detaylar harikaydı .
Özellikle de Vittorio Storaro'nun görüntü yönetmenliğine hayran kaldım . Wonder Wheel , bu yılın en güzel görünen filmlerinden birisi .
Ama bu filmde asıl ön plana çıkan şey , oyunculuklardı .
Bazen oyunculuklar , izlemeyi düşündüğünüz ama sonunda sizi hayal kırıklığına uğratan filmleri izlenebilir yapıyor , bu yüzden de filmden çıktığınızda " Hiç olmazsa oyunculuklar güzeldi . " dersiniz veya her şeyi dört dörtlük olan bir filmin içerisinde harika oyunculuklar olduğunda sonuç daha da iyi bir hal alır . Wonder Wheel'da ise konuya duyabileceğiniz ilgisizliğe rağmen , sırf performanslar yüzünden izlemeniz gereken bir film ortaya çıkmış .
Çünkü Justin Timberlake hariç , filmdeki herkes inanılmazdı .
Uzun zamandır kendisini iyi bir filmde görmediğim Jim Belushi bu filmde resmen döktürmüş , özellikle de Kate Winslet'le karşılıklı olan sahnelerinde .
Karakterini olabilecek en büyüleyici ve gerçekçi şekilde canlandırmayı başarmış .
Ayrıca Juno Temple'ı da bu filmde gayet iyi buldum , performansı sade ama etkileyiciydi .
Ama bu performansların iyi olmasına rağmen Kate Winslet , bu filmde inanılmazdı .
Şimdi , Winslet'in ne kadar iyi bir oyuncu olduğunu hepimiz biliyoruz .
Bu filmde ise konuya karşı olan ilgisizliğime rağmen Winslet'in performansı filmi benim için sürükleyici bir hale getirdi .
Son yıllardaki en iyi performansı diyebilirim .
Üstelik Winslet , Belushi ve Temple'nın karşılıklı olduğu sahnelerde ise kendimi bir Broadway gösterisi izliyormuş gibi hissettim .
Kısacası Wonder Wheel , işlenişinden sonunda nelerin olacağını kolayca tahmin edebileceğiniz ve hikayesine zaman zaman pek ısınamayacağınız bir senaryoya sahip .
Fakat Allen'ın senaryosuna rağmen kuvvetli yönetmenliği , görüntü yönetmeni Vittorio Storaro'nun kullandığı inanılmaz bir renk paleti ve şahane oyunculuklar Wonder Wheel'ı ortalamanın üzerinde , hatta şaşırtıcı derecede etkileyici bir film haline getiriyor . Woody Allen'ın hayranı olsanız da , olmasanız da , görülmeyi hak ediyor bence .
Eğer beklentilerinizi biraz düşürürseniz , çıkan sonuçtan memnun kalacağınızı düşünüyorum .
İyi seyirler .
FİLMİN İYİ YANLARI : + Kate Winslet , Jim Belushi ve Juno Temple . + Vittorio Storaro'nun görüntü yönetmenliği . + Woody Allen'ın yönetmenliği .
FİLMİN KÖTÜ YANLARI :
- Tahmin edilebilir bir senaryo .
- Justin Timberlake .
- Filmdeki aşk üçgenine ısınmanın biraz zor olması .
TOPLAM PUAN : 6.6 / 10
