Filmin prömiyeri 2013 Cannes Film Festivalinde gerçekleşmesine rahmen ülkemizde bu cuma vizyona girecek .
Dün Beyazperde ekibinin Kan Bağları için düzenlemiş olduğu ön gösterime intikal ettim ve filmi sizler için yorumladım .
Ünlü fransız aktör Guillaume Canet'ı yönetmenliğe soyunduktan sonra bu sefer Kan Bağları'nın yönetmen koltuğunda görüyoruz .
Chris ve Frank suçlu bir ailenin içinde aynı geleneklerle yetişmiş iki kardeş .
İkisinin de yetiştiği ortama göre Frank kendini buradan sıyırıp bir polis olarak hayat düzenini kurmayı başarıyor .
Abisi Chris ise küçüklüğünden beri alışmış olduğu hayatın için de suçlulara karışıp gidiyor .
Dokuz yıl sonra hapisten çıkan Chris'in kendisine verilen ikinci şansı nasıl değerlendireceğini seyrediyoruz .
Hikaye filmin adından da anlayacağımız üzere iki kardeşin birbirlerine zıt olan hayatlarını konu alıyor .
Hırsız / Polis kovalamacasının içerisine kan bağları giriyor .
Alışılmadık , yeni bir şey vermiyor yapım .
Aslında filme daha çok Frank'in psikolojisiyle bakıyoruz .
Bir polis olarak her ne kadar Chris'e taviz vermemeye çalışsa da aralarındaki - hiç bir zaman yüksek sesle söylenememiş ve yaşanamamış olsa da - kardeşlik bağı film boyunca Frank'i ve seyirciyi büyük çıkmazlıkların içerisine sürüklüyor .
Filmin seyirlik yönü de bu dram oluyor .
Filme dikkatli bakıldığında olaylar bol olsa da ara ara artan temponun genel olarak yavaş seyrediyor oluşu rahatsız edici bir hal alıyor .
Karakter analizlerinin eksik olması ve diyalogların yetersizliği sonucu seyirci sürekli , karakterleri anlamak için ultra bir enerji sarf ediyor .
Olayların akışı gereği beklentiye girmemize rağmen gizem faktörünün eksikliği istenen tatmini vermiyor maalesef .
Kadroda yıldız isimlerle birlikte takdire şayan performansların olması ve hikayenin etkileyici , anlamlı bir final ile noktalanması senaryoda ki eksikliklerin getirdiği eksilerin yanında artı puanları topluyor .
Son dönemlerde bu türdeki filmlerin kötü sonuçlanmasına rağmen , Kan Bağları ortalama bir yapım olmuş .
Beklentiye girmeden izlemenizi öneriyorum .
Benim Filme Puanım : 3 / 5
