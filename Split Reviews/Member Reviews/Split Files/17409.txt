Ne çektin be Amerika ! : DBu başlığı atmamın sebebi ; sizin de bildiğiniz gibi filmlerde bu tarz kaos ortamları hep Amerika'da yaşanıyor .
Eh , zavallı Amerika Hollywood'dan çok çekti be .
Ya dünyanın sonu geliyor , ya beyaz saray düşüyor , oho .
Beyaz Saray Düştü filmi , Amerikalıların son yıllarda çokça yaptığı vur - kaç - kovala filmlerinden biri .
Fakat aynı zamanda , bu bir sürü filmin arasında en iyi yapılmışlardan biri .
Roland Emmerich , Yarından Sonra , 2012 gibi filmlerinde de kullandığı müthiş işçiliğini yine kullanmış ama o filmlerde olmayan bir hava da katmış filme .
Zaten bu seferki filmin hikayesi başka bir kaleme ait .
Zodiac gibi ağır bir filmin yazarı James Vanderbilt , Zodiac'ın tam tersi bir hikaye yazıyor .
Ve özünde güzel bir hikaye kurguladığını söyleyebilirim .
Filmdeki olmayacak şeylerin açıklamasına da sonda yer vermiş .
Böylece hem filme hem de bize saygı duyan bir hikaye olmuş .
John Cale ( Channing Tatum ) , kızını etkilemek için gizli servise Başkan Sawyer ( Jamie Foxx ) ' in koruması olmak için baş vurur ama olumlu bir yanıt alamaz .
Bunun üzerine kızını , Beyaz Saray'a gezmeye götürür , burada her şey normal ilerlerken binanın kubbeli bölümünde bir patlama olur ve ortalık karışır .
Zaten bu noktadan sonra müthiş bir aksiyon eşliğinde film hiç durmadan ilerliyor .
Ayrıca filmde tipik aksiyon filmlerinde olmayan bir hava var demiştim .
Bu hava , iyi oyunculuklar , iyi senaryo , iyi çekimler , espriler ve filmin iyi düşüncesiyle oluşuyor .
Ve eğer siyasetle pek ilgili biri değilseniz , siyasi yönden de güçlü olan bu filmin başlarında biraz sıkılmanız mümkün .
Ama bu dediğim çok kısa bir sürüyor .
Bir de filmden , Beyaz Saray hakkında oldukça bilgi ediniyorsunuz .
Başlarında , Cale kızıyla birlikte gezerken Saray'ın içini yakından görüyorsunuz .
Filmin geri kalanında da tünellerden , asansör boşluğuna kadar Beyaz Saray'ı iyice öğreniyorsunuz .
Yani Emmerich bu filmle Beyaz Sarayı'da tanıtmış oluyor .
Jamie Foxx ve Channing Tatum oldukça iyi performanslar sergileyerek filmi size daha çok sevdirmeyi başarıyorlar .
Ve Jamie Foxx , Django Unchained'de ki harika performansından sonra o filmdeki karakterin tamamen zıttı bir karakterde de çok iyi bir iş çıkarıyor .
Sonuçta Beyaz Saray Düştü , eğer aksiyon filmlerini seviyorsanız çok bayılacağınız , her türlü filmin iyisini seviyorsanız da beğeneceğiniz bir film .
8,0 / 10
