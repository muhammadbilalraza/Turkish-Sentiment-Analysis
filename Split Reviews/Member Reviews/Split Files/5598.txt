Süper kahramanlar arasında özellikle Örümcek Adam ve Batman çok kısa zaman zarfları içinde birden çok defa ele alındı .
Bunlar kimi zaman hikayenin tekrar tekrar en başından başladığı , hepsinde süper kahramanı canlandıran oyuncunun değiştiği , kimi zaman aksiyon düzeyinin kimi zaman ise karakter oluşumunun ön planda tutulduğu yeniden uyarlamalardı .
Özellikle Örümcek Adam'ın 2001'de Tobey Maguire ve Sam Raimi ile başlayan tatmin edici yolculuğundan yalnızca birkaç yıl sonra Andrew Garfield'ın çıkması pek çok hayranda ' gerek var mıydı ' sorusunu doğurdu .
Filmleri izledikten sonra bu soru daha da anlam kazandı .
Yeni seri akıllarda yer edecek neredeyse hiçbir yenilik barındırmıyordu .
Bu başarısız denemeden sonra Avengers ve Spider Man'e bambaşka bir yorum geldi .
Çok daha ergen , çok daha eğlenceli , çok daha sakar , çok daha sempatik vs. görünüyordu bu Spider Man .
Özellikle bu son Spider Man'de ' nesillerin ve taleplerinin / ihtiyaçlarının değişimi ' olgusu çok net hissediliyordu .
Sonuçta 2001'de seriyi izleyen nesil günümüzde artık 30 yaşındaydı .
10-12 yaşlarındaki çocuklar ve gençler için yeni bir şeyler sunmak gerekiyordu .
Önümüzdeki dönemde gösterime girecek filmler ile birlikte şu an itibariyle Spider Man Tom Holland'dan şikayetçi olan sayısı çok az .
Tam da bu sıralarda bu sefer yine bambaşka bir yaklaşımla animasyon Into the Spider - Verse geldi .
Güncel ortamdan da etkilenerek kahramanımız siyah bir genç olmuştu bu sefer .
Aksiyon kullanımı , müziğin hikaye içindeki rolü bambaşka bir seviyedeydi .
Ödül sezonunda da ismini duyurdu .
Farklı ve başarılı bir halka olarak evrene bir şekilde dahil oldu kısacası .
Takipçiler kaçırmamalı .
