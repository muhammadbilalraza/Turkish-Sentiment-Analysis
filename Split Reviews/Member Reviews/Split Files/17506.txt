Çocukken hiç arkadaşı olmayan John bir noel akşamı oyuncak ayısının canlanmasını ve en iyi arkadaşı olmasını diler ve dileği gerçekleşir ama John artık büyüyüp sevgilisiyle yaşamaya başlayınca Ted ile ilişkisi artık eskisi gibi olmayacaktır .
Açıkçası filmden beklentim büyüktü çünkü hem fragmanı komikti hem de çok fazla gişe yapmıştı ama hiç beklediğim gibi çıkmadı .
Filmin başı eğlenceli finali de macera dolu ama gelişme kısmı çok kötü , film sürekli bel altı çalışıyor .
Komik yerler ve espiriler vardı arada güldüm , film zaten çocuklar için değil ama gereğinden fazla ahlaksız olmuş .
Mark Wahlberg'i başlarda bu rol için uygun bulmasam da izlerken alışıyorsunuz , konuşan bir oyuncak ayının varlığı ilk zamanlarda büyük bir heyecan yaratsa da zamanla insanların ona alışması ve bunun doğal bir durum olarak kabullenilmesi ardında Ted'in eski popülerliğini kaybetmesi güzel bir ayrıntıydı .
Filmde birçok gönderme var ve iki sahnede de Ryan Reynolds'ı gördük gerçi hiç konuşmuyordu ama renk kattı sonuçta .
Filmi genel anlamda bekleneni verememesi , yer yer sıkıcı olması ve sürekli bel altı durumlardan ve esprilerden beslenmesinden dolayı beğenmedim .
