BU YORUM FİLME AİT DETAYLAR İÇERİR .
YORUM OKUYUCULARININ ÖNCE FİLMİ İZLEYİP SONRA YORUMU OKUMALARINI ÖNERİRİM .
Kızlarımız Marcia , Claire ve Casey’nin Kevin’in Dennis benliğiyle kaçırılmasıyla başlayan Korku - Gerilim beklentimiz , aynı zamanda Dr Karen Fletcher’ın da tezi olan bu kişilik bölünmesinin vakada , sadece psikolojik değil , aynı zamanda nörolojik ve fizyolojik değişimler de yarattığını savunduğu , Kevin’daki 24’üncü kişilik olarak izleyiciye bildirilen , “Canavar” tehdidiyle başlıyor .
Bu , Korku - Gerilim türlerinin neredeyse kadim kuralı olan “Tehdit Et ve Bekle” yöntemi elbette .
Film , yarısını geçtiğimiz süresine kadar , Kevin’ın “Canavar” benliği dışında , diğer kişiliklerinin ( Bence , Dr . Flether’ın tezinin inandırıcılığı dışında , Korku - Gerilim beklentimize hatrısayılır katkısının olmadığı ) kızlarımızın yanında belirivermesiyle canlı tutulmaya çalışılırken ; bu benliklerin , Kevin’in değişen kıyafetleriyle de betimlenmesi filmin en zayıf ve aynı zamanda sıkıcı bölümünü oluşturuyor .
Film , bu eğilimiyle , Korku - Gerilim türünden Gizem - Psikoloji türüne yöneldiğine inandığımız ; Dr .
Fletcher’ın , tezi için mükemmel kanıt olduğunu düşündüğü Kevin’ın ve ona görünen benliği olan Barry’yle yaptığı psikoterapi seans sahneleriyle ve arada Casey karakteri için geçmişe dönüşlerle ilerlerken , Casey’nin Kevin’ın çocuk benliği ve aynı zamanda bütün benlikleri onun yönettiğini anladığımız Hedwig benliğini kullanarak giriştiği , en son kaçış denemesinin de başarısız olmasıyla ; seyircinin beklentisini gerçekleştiriyor ve Korku - Gerilim fitilini nihayet ateşleyebiliyor .
Bu noktadan sonra film , asıl kimliğini geç de olsa kazanıp ; tüm sorular , domino taşlarının birbirini düşürmesi gibi art arda cevap bulmaya başlıyor .
Taahhütlerimin farkındayım dermişcesine , yoğun , hızlı ve akıcı bir görsel anlatımla , korkuyu ve gerilimi izleyiciye hissettirmeye başlayan film , sonlara doğru iyi çalışıyor olsa da , tehdit unsuru “Canavar” , inandırıcılığı için harcanan tüm o benlikler ve malum tezin içinde , erimekten kurtulamayıp ; Korku - Gerilim yeteneğini kaybediyor .
Amcası tarafından küçük yaşta istismara uğradığını öğrendiğimiz Casey ise , bu özelliğyile , Kevin’ın etik değerlerince masum olduğu için , çok da şaşırtıcı olmayan bir sebeple , hayatta kalmasına izin veriliyor .
Filmin en son sahnesi ise ayrı bir muamma .
Bu sahnede , sanki filmin kendi senaryosunda “Dr .
Fletcher’ın Tezi” için yeterli kanıt - sahne - zaman yokmuş gibi , bir de baş rollerini Samual L. Jackson ve Bruce Willis’in oynadığı Unbreakable ( Ölümsüz ) filmindeki Samuel L. Jackson’ın canlandırdığı ve Kevin ile aynı patolojik belirtilerden muzdarip “Mr .
Glass” takma adıyla bilinen , ruh hastası karakteri hatırlatarak bağlantı kurmak ; bunu da Bruce Willis’in ağzından söyletmek , fevkalade yersiz ve gereksiz olmuş .
Filmi izlemenizi öneririm ancak ; Korku - Gerilim beklentiniz yüksek ise , bunda tatminsizlik yaşayabilirsiniz .
