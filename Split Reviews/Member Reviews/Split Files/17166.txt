" Bir grup bilim adamı , asker ve bir fotoğrafçı bir araya gelerek kimsenin hakkında bir şey bilmediği Kafatası Adası'na yolculuk ederler . Ve oraya vardıklarında Kong , onlara saldırır ve herkes adada mahsur kalır . Bu ekip hayatta kalmaya çalışacaktır fakat Kong'un dışında adada daha bir sürü canavar vardır . "
Kong : Kafatası Adası için çok heyecanlı değildim çünkü filme yazılmış olan kötü yorumları gördüm .
Ama yine de tam olarak ne düşüneceğimi bilmediğimden filmi kendi gözlerime görmeye karar verdim ve şimdi sorunun ne olduğunu çok iyi anlıyorum .
Ama ilk önce filmin iyi yanlarından başlayayım .
Görsel efektler 1-2 sahnede sırıtsa da genel itibariyle başarılıydı .
Adanın tasarımı çok yaratıcıydı .
Adada bulunan binbir çeşit canavarları görmek çok eğlenceliydi .
King Kong'u izlemek zaten büyük bir zevkti .
Kong'un adada öylece gezinmesini ve dövüşmesini görmek çok havalıydı .
Filmin en akılda kalan iki oyuncusu Samuel L. Jackson ve John C. Reilly'di .
Samuel L. Jackson , zaten bulunduğu her filmin en iyi yanlarından birisi oluyor .
Jackson'ın bu filmdeki karakteri savaşa aşırı düşkün olan ve ölümüne sebep olsa bile Kong'u öldürmeye çalışan birisi .
John C. Reilly de en çok sempati duyacağınız karakter filmde .
Çünkü onun bir geçmişi var ve aynı zamanda da yaptığı şakalar komik .
Bu iki karakter çok eğlenceliydi .
Eğer sırf patlaması bol olan , öylesine izleyeceğiniz bir film arıyorsanız , Kong : Kafatası Adası bu yılın en çok seveceğiniz filmlerinden birisi olacaktır .
Fakat beyazperdede Kong'u daha fazla görmek istiyor veya daha derin bir konu görmek istiyorsanız , büyük bir hayal kırıklığına uğrayacaksınız .
Ve ne yalan söyleyeyim , Kong : Kafatası Adası benim için büyük bir hayal kırıklığıydı .
Filmin en büyük sorunu karakterler .
Bu karakterler hakkında hiçbir şey bilmiyorsunuz .
Birkaç ay önce vizyona girmiş olan Rogue One'da da benzer bir sorun vardı .
Hiç olmazsa o film tatmin ediciydi .
Bu film , hiçbir açıdan tatmin edici değil .
Mesela Tom Hiddleston'ın karakterini ele alalım .
Karakterinin adını hatırlamıyorum bile .
Sırf 1 sahnede geçmişiyle ilgili bir anı paylaşıyor ama bunun dışında karakteri hakkında hiçbir fikriniz olmuyor .
Hiddleston'ın karakteri , iz sürmeyi bilen , silah kullanmada usta olan , katana kılıcıyla havada uçan canavarları kesip biçebilen , bir bölgede hangi tehlikelerin olduğunu bilen .
Kısacası bütün itemleri fullemiş , savaşmakta master yapmış olan birisi .
Brie Larson'ın karakteri de sırf orada fotoğraf çeken birisi .
Bakın , bu oyuncuları gerçekten çok seviyorum fakat bu filmde maalesef bu oyuncuların potansiyellerinin altında roller verilmiş .
Ayrıca bahsetmeden geçemeyeceğim , filmdeki şakalar çok bayattı .
John C. Reilly'nin karakterinin yaptığı şakalar dışındaki bütün şakalar garipti ve filmin tonunu zayıflaştırdı .
Bu arada , madem Godzilla ile bu film aynı evrende geçiyor , bu yüzden bu iki filmi karşılaştırıp neden Godzilla'nın daha iyi bir film olduğunu söyleyeceğim .
Godzilla filmi , Godzilla hakkında bir sürü bilgi verip beklentiyi arttırıyordu .
Ve canavar biraz geç de olsa çıktığı zaman , sinemayı resmen inletiyordu .
Kong ise daha filmin ilk dakikasında öylesine ortaya çıkıyor .
Beklenti alt üst oluyor .
Godzilla filminde Godzilla o kadar fazla olmasa da film sıkıcı değildi çünkü başrolde bağlantı kurabileceğimiz bir karakter vardı .
Kong ekranda olmadığı zaman film aşırı sıkıcı bir hale bürünüyor ve bu yüzden film bir sürü numaraya başvuruyor .
Mesela , sanki bir savaş filmiymiş gibi tonla uyuşmayan müzikler , sürekli tanımadığımız yan karakterlerin aniden ölmesi ve uzun sıkıcı konuşmalar .
Son olarak , Godzilla ile Kong : Kafatası Adası aynı evrende geçiyor .
Godzilla , kendi halinde bir film olup hiç böyle bir kaygıya düşmemişti .
Kong : Kafatası Adası ise bu olayı çok abartmış .
Hatta sanki Marvel filmiymiş gibi bir de filmin en sonuna ek sahne koymuş !
Evet , bu filmin bir ekstra sahnesi var .
Eğer bu film sadece Kong'a odaklanıp ana karakterlerle daha fazla bağlantı kurabilseydi , ortaya kesinlikle daha iyi bir sonuç çıkardı .
Çünkü şimdiki sonuç , sadece idare eder olmuş .
Kong : Kafatası Adası , büyük bir hayal kırıklığıydı benim için .
Eğer anlamsız aksiyon sahneleri izleyip dediğim sorunların hiçbirine kafa yormayacaksanız , iyi vakit geçireceksiniz .
Ben sonucun çok daha iyi olabileceğini düşünüyorum .
FİLMİN İYİ YANLARI : + John C. Reilly ve Samuel L. Jackson + Adanın görünüşü ve içindeki farklı yaratıklar . + Kong'un olduğu her sahne .
FİLMİN KÖTÜ YANLARI :
- Hiç umursamayacağınız ana karakterler .
- Ton ile uyuşmayan müzik ve şakalar .
- Sürekli bir evren yaratmaya çalışması .
- Tekrara saran diyaloglar , klişe sahneler .
TOPLAM PUAN : 5.9 / 10
