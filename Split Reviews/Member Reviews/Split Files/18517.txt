Yedinci Oğul , aslında 2014 yılında vizyona girecekti fakat görsel efektlerin yeniden düzenlenmesi yüzünden tarihi 2015’e kaydı .
Aslında gereksiz olmuş çünkü görsel efektlerinde büyütülecek bir şey yok .
Yine de efektler ekibi iyi bir iş çıkarmış .
Aslında bu film bana I , Frankenstein vakasını hatırlattı .
Filmde senaryo basitti , sadece görsel efektler iyiydi .
Aslında bu film için de aynı şey aşağı yukarı geçerli .
Ama bu film , birazcık daha iyi .
Yedinci Oğul , büyücüler ve cadıların olduğu bir dünyada geçiyor .
Büyücü Gregory ( Jeff Bridges ) , Ana Malkina’yı ( Julianne Moore ) öldürme şansını kaçırır ve çırağını da Malkina öldürmüştür .
Bu yüzden de Gregory , Malkina’yı öldürmek için 7. Oğulun 7. Oğlunu bulmaya yola koyulur .
Daha sonra 7. Oğulu ( Ben Barnes ) bulur ve birlikte tehlikeli bir yolculuğa çıkarlar .
Öncelikle şunu söyleyeyim ki , filmin senaryosunda ekstra bir şey yok .
Film bunun gibi fantastikliklerden ibaret .
Ayrıca , 7. Oğulun annesinden ayrılarak Büyücü Gregory’nin yanına gitmesi çok basit kalmış .
Annesi önce “gitme” diyor ama sonra gitmesine izin veriyor .
Ayrıca hikayede bazı kopukluklar da var .
Ara sıra görsel efektlerin hafiften animasyona dönüştüğü de bazen fark ediliyor .
Ama yine de ortaya heyecanlı bir yolculuk çıkıyor .
Ayrıca filmin başındaki şeytan çıkarma sahnesi de korku filmlerinden alıntı olmuş , fazla iyi olmamış o başlangıçtaki sahne .
Filmin ilk yarısı böyle basit kalmış .
Hikaye tam oturmamış ve ileride de daha da kötüleşeceğinin sinyallerini veren bir yarıydı .
Hatta ben bile “çıksam mı” diye düşünmedim değil .
Ama ikinci yarıya girmeye karar verdim .
İlk yarıdan daha iyi bir sonuç aldım ikincide .
İlk yarıyı bir kenara atıp , yoluna koyulmuş .
Aksiyon sahneleri daha fazla ve iyi olmuş .
Özellikle yerden çıkan dev yaratıklı sahne aklılda kalıcıydı .
Jeff Bridges ile Ben Barnes arasındaki atışmalar ( komedi bakımından iyi ve bu atışmalar filmde birkaç kere daha geçiyor ) ve efektler başarılıydı .
Oyunculuklar : Julianne Moore , yine başarılı oynayarak iyi bir kötü karakter yaratmış .
Jeff Bridges ise son zamanlarda başarısız filmlerde rol alsa da , bu film ile çıtasını biraz yükseltmiş .
Ben Barnes biraz hafif kalmış ama iyi oyunculuk sergilemiş .
Kit Harrington’ı ise Game Of Thrones’dan tanıyoruz .
Bu filmde de şaşırtıcı ama kısa bir rolde yer almış .
Yani onun için filme gitmenizi pek tavsiye etmiyorum .
Djimon Hounsou ise oyunculuktan ziyade daha çok aksiyon olarak ön safhada yer almış .
Aslında film izlettiriyor da ben puanımı düşük verdim .
Çünkü senaryo açısından pek bir şey yoktu ve senaryo da filmin bel kemiğini oluşturuyor zaten .
Ama efektler ve filmin ikinci yarısı işi biraz olsun kurtarıyor ve ortaya eğlenceli bir seyirlik çıkıyor .
Yani puanıma fazla aldanmayın , eğlenceli ve kafa dağıtmak amaçlı ve senaryoya önem vermeden iyi bir fantastik - aksiyon filmi arıyorsanız , size bu filmi rahatlıkla tavisye ederim .
Ama Açlık Oyunları , Labirent : Ölümcül Kaçış gibi teenage tarzı bir film ve senaryosu başarılı olan bir film bekliyorsanız bu filmi izleyebilirsiniz .
Ama beklentinizi çok düşük tutmanızı tavsiye ederim , ortaya daha iyi bir seyirlik çıkıyor .
İyi seyirler .
Not : Filmi evde izlemenizi tavsiye ederim ama sinemada izleyecekseniz eğer 3D olarak izleyin .
Filmin 3D’si başarılıydı bence .
