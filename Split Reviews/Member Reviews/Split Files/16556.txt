Kral Amphitryon ( Scott Adkins ) , son derece güçlü bir kraldır ve kraliçe onun bu gücünden ve zalimliğinden bıkmıştır .
Kocasından kurtulmak için dua ettiği bir gece , duası kabul olur ve Zeus tarafından hamile bırakılır .
Kraliçenin bir süre sonra bir oğlu olur ama ; kral bu çocuğun kendinden olmadığını bildiği için onu hor görür .
Kral , ilk oğlunu Girit Prensesi Hebe ile evlendirmek istemektedir ama ; yarı tanrı oğlu prensese aşıktır .
Kral Amphitryon , üvey oğlunu ölümcül bir göre göndererek ondan kurtulma planları yapar fakat ; oğlu ülkeye Herkül ( Kellan Lutz ) , olarak geri dönecektir .
Herkül Hikayesini bilmeyenimiz yoktur .
Tabi ki bunda Herkül ve Zeyna olarak uzun süre televizyonda izlediğimiz iki dizinin payı büyük .
Herkül : Efsane Başlıyor , bildiğimiz hikayeden biraz farklı olarak başlıyor ve devam ediyor .
Mitolojinin en önemli özelliği olan tanrıları burada hiç görmüyoruz .
Özellikle de Herkül'e düşman olan Hera'yı .
Onun yerine bol kaslı ayı bozması erkekleri ve onların kötü oyunculuklarının üzerine serpilmiş , bir o kadar kötü olan efektleri ( efektleri görmesek daha iyiydi ) görüyoruz .
Kullanılan efektleri ile Herkül maalesef ki benim için tam bir fiyasko oldu .
Herkül'ün şelaleye tırmanmasından başlayarak , aslanla boğuşma , prensesin kaçışındaki atlı kovalama , derin suların birden suyunun çekilmesi , zincirlerin bağlı olduğu duvar parçaları , gece yapılan baskın görüntüleri ve filmin sonundaki o kapı tüm bunlar bir efektin nasıl olmaması gerektiği ile ilgili müthiş birer örnektir .
Aslında Herkül'ün konusunu da oyuncusunu da beğenmedim .
Beğendiğim şeylerden biri kralın oyunculuğu ve çölün ortasında sıkışıp kalan askerlerin her türlü saldırı şekline karşı geliştirdikleri korunma pozisyonları .
Yoksa ne arena görüntüleri ne de Herkül'ün kim olduğunu kavradığı andaki güç gösterileri beni etkilemedi .
Hele ki konunun akışı ve tüm bu akışın bir film süresine sıkıştırılmaya çalışılması , yapımın en başarısız noktasıydı .
Filmin yönetmen koltuğuna Renny Harlin gibi bir isim oturunca insan umutlanıyor .
Beyin Avcıları , Zor Ölüm - 2 , Mavi Korku , İyi Geceler Öpücüğü ( favorimdir ) , Dağcı ( başka bir favorim ) , Elm Sokağı Kabusu - 4 ve tabi arada başarısızlığa uğramış filmleri de olan bir isim var karşımızda .
Bu kadar başaralı ve de deneyimli bir yönetmenden ilerleyen teknolojik imkanlarından yardımı ile oldukça iyi bir şeyler bekliyorsunuz .
Senaryosunu yazdığı ilk film için biraz daha mitolojik araştırmaya ya da teknik donanıma sahip olsaymış bu kadar kötü bir film çıkarmazdı herhalde diye de kendimi avutuyorum .
Velhasıl kötü kral dışında bu filmde iyi olan hiçbir şey yoktu .
Bir hikaye , bir efsane , ancak bu kadar rezil edilebilirdi .
