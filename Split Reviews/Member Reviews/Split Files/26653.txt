" Steven Patrick Morrisey , çalıştığı iş ve görüştüğü arkadaşlarıyla geçirdiği zaman sırasında hep bir müzisyen olmayı düşlemiştir . Zamanını müzik dinleyerek ve kitap okuyarak geçen Morrisey , arkadaşı Linder Sterling sayesinde birisiyle tanışır ve ufak bir grup kurar . Fakat bundan sonra işler Morrisey için pek iyi gitmeyince , ileride neyi nasıl yapacağını düşünmeye çalışır . "
Le Redoutable'da daha önceden hiç tanımadığım Jean - Luc Godard gibi , England Is Mine'ı da adını daha önceden hiç duymadığım Morrisey'i izlemek için izledim .
Çünkü herkesin sevdiği ve benim neredeyse hakkında hiçbir şey bilmediğim kişiler hakkında böyle filmleri izleyip bilgi sahibi olmak hoşuma gidiyor .
Ve şurası ilginçtir ki ; Le Redoutable'da Godard hariç her şey ilgi çekiciydi , England Is Mine'da ise sadece Morrisey ilgi çekiciydi .
Bu film bittiğinde Morrisey'in kişiliğine ve sanatçı olma ruhuna dair kendimi gerçekten umursarken buldum .
Bu konuda Jack Lowden'ın performansı filme epey yardımcı olmuş .
Bu filmde Morrisey'i The Smiths adlı rock grubunu kurmadan önce , gençlik çağındayken hayatında yaşadığı çelişmeleri görüyoruz .
Filmin en ilgi çekici kısımları da muhtemelen bu sahnelerdi ; Morrisey'in hayata ve müziğe olan bakışını görmek .
Ayrıca Mark Gill'in yönetmenliğini ve senaryonun bazı bölümlerini beğendim .
Film oldukça parlak ve neredeyse simetrik bir şekilde çekilmiş , bu da hikayeye hoş bir estetik kazandırmış .
Senaryoda hoşuma giden bölümün kendisiyse , Morrisey'in hayata bakışını anlatan metaforlardı .
Bu konuda filmin sürekli yakın plana aldığı su ön plana çıkıyor .
Gerek bir bardağın içerisinde taşması veya bir gölün içinde olsun , film bu sahnelerde Morrisey'in düşüncelerini ön plana çıkarmış aslında .
Fakat senaryo hakkında beğendiğim bir şey olmasına rağmen , England Is Mine'ı bu kadar zayıf tutan ana element senaryodan kaynaklanıyordu .
Filmde güzel metaforlar , hoş göndermeler var .
Ve hikaye sadece Morrisey'in yapmaya çalıştığı şeye odaklandığında film sürükleyici bir hal alıyor .
Ama büyük sorunsa , filmin buna çok az odaklanıyor oluşunda .
England Is Mine'ın büyük bir kısmı boş , senaryoya etkisi olmayan , gereksiz yere uzatılmış sahnelerden oluşuyor .
Üstelik bu sahneler yaşandığı zaman - ki oldukça sık yaşanıyor - sürekli arada bir tane sahne eksikmiş hissi hissettiriyor .
Mesela Morrisey'in arkadaşlarıyla bir arada olduğu sahnelere odaklanalım .
Filmin bir kısmı , Linder ile Morrisey arasındaki konuşmalara dayanıyor .
Bu sahneler senaryo için gerekli olsa da öyle gereksiz yere uzatılmış ki , bir yerden sonra sürekli aynı şeyleri duymaktan sıkılmaya başlıyorsunuz .
Veya Morrisey ile Billy'nin ilk defa tanıştıkları sahne : Bu bölümde Billy , Morrisey'in yanına yaklaşıyor ve kısa bir grup kurma muhabbeti açılıyor .
Morrisey bu konuda ne yapacağını bir türlü bilememesine rağmen bir sonraki sahnede bu ikili uzun zamandır tanışıyormuş gibi hemen müzik yapmaya girişiyor .
England Is Mine'in tamamında böyle kopukluklar ve gereksiz yere hikayeye hakim olmuş olan acele etme duygusu mevcut .
Bu da film için hem iyi hem de kötü bir şey olmuş .
Bu iyi bir şey çünkü Morrisey hakkında zerre kadar bir şey bilen birisine göre bu filmde hiç sıkılmadım .
Kendisini tekrarlayan sahnelere rağmen hikaye ve Morrisey'in kişiliği ilgimi çekti ve bu sayede filmi gayet izlenebilir buldum .
Ama aynı zamanda bu kötü bir şey çünkü bu yüzden film hiçbir şeye doğru düzgün odaklanamamış .
Özellikle de hikayenin ana odak noktası Morrisey iken film sürekli gereksiz yardımcı karakterlere süre tanıdığı için , hikayenin gidişatı bu konuda iyice yalpalıyor .
Bir de Morrisey'in kişiliğini çok ilgi çekici bulmama rağmen , onun bu hale nasıl geldiğini görmek isterdim .
Bulunduğu çevreyi nasıl edindiğini veya müziğe olan sevgisinin ne zaman başladığını .
Film seyirciye bunların hiçbirini anlatmıyor bile .
Bu yüzden filmin sonlarına doğru Morrisey'in annesi ona " Sen kimsin ? " sorusunu sorunca ; " Evet ! Ben de bu soruyu bekliyordum , nihayet bazı cevaplar netleşmeye başlayacak . " diye düşündüm içinden .
Ama senaryo , bunu yapmak yerine onun annesine olabilecek en bilindik lafları söyletmiş ve bu bölüm hemencecik geçiştirilmiş .
Film hangi sahneleri ne zaman geçeceğini bir türlü çözememiş doğrusu .
England Is Mine , iyi ve kötü yanları eşit basan bir filmdi benim için .
Jack Lowden ile Jessica Brown Findlay'in harika performansları ( bu arada sadece ben miyim , yoksa Findlay bu filmde Eva Green'in adeta ikizi miydi ? ) , iyi yönetmenlik , ilgi çekici bir ana karakter ve yeteri derinliğe sahip bir senaryo , England Is Mine'ı gayet de izlenebilir , keyifli bir film haline getiriyor .
Fakat filmin sürekli seyirciyi gereksiz karakterlerle tanıştırması ve hikayenin odaklanması gereken yerlere gereken süreyi tanıyamaması çıkan sonucu biraz sıradan , hatta kolayca unutulabilir bir hale getirmiş .
Eğer Morrisey'e karşı derin bir sevginiz varsa bu film o sevgiyi kesinlikle zayıflatmayacak .
Veya ilginizi 90 dakika boyunca ekranda tutabileceğiniz bir film arıyorsanız , bu film hiç de fena bir seçim sayılmaz doğrusu .
Tercih size kalmış .
İzlediğinize pişman olmayacağınız ama kısa sürede unutacağınız bir yapım .
İyi seyirler .
FİLMİN İYİ YANLARI : + Morrisey'in ilgi çekici bir şekilde anlatılmış olması . + İyi yönetmenlik . + Başarılı performanslar .
FİLMİN KÖTÜ YANLARI :
- Senaryonun fazlasıyla sıradan olması .
- Gereksiz karakterler , kendini tekrarlayan sahneler .
TOPLAM PUAN : 5.8 / 10
