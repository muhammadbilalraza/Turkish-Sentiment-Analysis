Eğer Kırık Kalpler Bankası hakkındaki eleştirimi okuduysanız , Onur Ünlü'nün en sevdiğim Türk yönetmeni olduğunu bilirsiniz .
Çünkü çoğu Türk yönetmenin aksine Onur Ünlü , her filmiyle seyirciye hiç görmediği bir şey sunan ve gişe kaygısı olmadan risk almayı seçen birisi .
Bu yüzden onun işlerine verilen emeği hep takdir ediyorum .
Ayrıca bu hafta Ünlü'nün yeni filmi Cingöz Recai'nin çıkacağını da göz önünde bulundurursak , Aşkın Gören Gözlere İhtiyacı Yok'u incelemek için bundan daha iyi bir vakit olamazdı .
Öncelikle filmin konusu şöyle ( spoiler vermemek için filmin resmi konusunu olabildiğince kırpmaya çalışacağım ) : " Salim , içine kapalı olan bir cinayet masası dedektifidir . Ayrılmış olduğu karısından çok da ilgilenmediği bir kızı vardır . Salim bir cinayet davası üzerine çalışırken , doktordan kısa bir süre içerisinde tamamen kör olacağını öğrenir . Bu sırada ilgilendiği davada öldürülen kişinin karısı Handan Hanım’ın da kör bir piyanist olması Salim’in durumunu daha da ilginç kılar . Dava süreci ilerledikçe Handan Hanım’a aşık olan Salim ondan yüz bulamayınca , ilgisini cinayetin bir numaralı katil zanlısının kör karısı Leyla’ya yöneltir . Olaylar geliştikçe Salim daha da körleşir . Ya da Salim körleştikçe olaylar gelişir . "
Geçtiğimiz haftalarda Adana Film Festivali'nde Altın Koza , En İyi Yönetmen , En İyi Erkek Oyuncu ve En İyi Yardımcı Kadın Oyuncu ödüllerini kazanan Aşkın Gören Gözlere İhtiyacı Yok , izlemesi oldukça değişik bir filmdi .
Bu film Kırık Kalpler Bankası veya İtirazım Var gibi belli bir hikayeyi işlemiyor , hikayenin başı , ortası ve sonu oldukça farklı bir şekilde ilerliyor .
Bu da Aşkın Gören Gözlere İhtiyacı Yok'u , tıpkı Sen Aydınlatırsın Geceyi gibi daha önceden hiç denenmemiş bir Türk filmi yapıyor .
Bu durumu en iyi şöyle izah edebilirim : Nicolas Winding Refn'ın filmografisini takip ediyor musunuz ?
Refn , arada sırada Drive veya The Neon Demon gibi seyirciyi ikiye ayırıp " başyapıt " veya " çok saçma " dedirttiği filmler yaparken arada sırada Bronson veya Only God Forgives gibi çoğu kişinin anlamadığı deneysel çalışmalara imza atıyor .
Onur Ünlü de bu filmle aynı şeyi başarmış .
Normalde çektiği eşsiz filmlerden sonra sadece tek bir fikre odaklı olan Aşkın Gören Gözlere İhtiyacı Yok'u deneysel bir çalışma olarak görmüş .
Ve tıpkı NWR'de olduğu gibi , filmin iyi veya kötü olduğu tamamen size kalmış .
Ama çıkan sonuç sizi düşündürtmeyi başarıyor .
Normalde komik rollerde izlemeye alışkın olduğumuz Fatih Artman , bu filmde çok daha ciddi ve karanlık bir karaktere imza atmış .
Film başlar başlamaz Artman , karakterinin içinde kayboldu resmen .
Bence kariyerinin en iyi performansı .
Ayrıca Demet Evgar'ı da bu filmde çok iyi buldum , onu izlemek çok keyifliydi .
Hare Sürel ise benim için idare ederdi .
Performansı kötü değildi ama aldığı En İyi Yardımcı Kadın Oyuncu ödülünün biraz abartılı olduğunu düşünüyorum .
Ayrıca Ayşe Nil Şamlıoğlu'nu böyle bir rolde izlemek oldukça ilginçti .
Onur Ünlü'nün yönetmenliğini çok başarılı buldum .
Film esnasında kamera açılarının oldukça dağınık ve biraz sallantılı olduğunu düşünebilirsiniz ama böyle dağınık bir hikaye için olabilecek en iyi tercih buydu bence .
Fakat bu film hakkında herkesin en çok konuşacağı şey , kesinlikle senaryosu .
Senaryonun yaratıcılığına , kırmızı rengi veya piyano tuşları gibi sıradan şeylerin filmdeki kullanılışına ve bir süre boyunca aklınızda kalacak olan final sahnesine özellikle hayran kaldım .
Onur Ünlü , böyle bir film için olabilecek en farklı senaryoyu yazmayı başarmış .
Senaryonun içerisinde ana karakterlerle ilgili ufak detayları görmek çok iyiydi .
Fakat bu beraberinde bazı sorunları da getirmiş .
Aşkın Gören Gözlere İhtiyacı Yok'un süresi tam olarak 83 dakika , yani Onur Ünlü'nün en kısa filmlerinden birisi .
Ve her ne kadar filmin başlangıcı ve finali etkili olsa da , arada kalan bazı fikirlerin biraz havada kaldığını düşünüyorum .
Film , hikayesi hakkında gerçekten de yaratıcı şeyler yapıyor fakat bunların çoğu pek bir yere varmıyor .
Bu düşüncelerin netleştirilmesiyle ortaya çıkan sonuç daha etkili olabilirdi .
Bu yüzden Aşkın Gören Gözlere İhtiyacı Yok , bende Kırık Kalpler Bankası veya Sen Aydınlatırsın Geceyi filmlerinde olduğu gibi derin bir etki yaratmadı .
Bu filmin sadece tek bir amacı var .
O da sizi düşündürtmek .
Her ne kadar senaryonun biraz hızlı ilerlemiş olduğunu düşünsem de , içinde yer alan yaratıcı şeyleri de görmezden gelemem .
Onur Ünlü , Türk sineması için olabilecek en özgün ve düşündürten filmleri yapmaya devam ediyor .
Oyunculuklar ve yönetmenlik harikaydı , içeriği son derece yaratıcıydı , finali ise son derece etkiliydi .
Diğer filmleri kadar büyük bir yankı yapacağını düşünmesem de , bunun deneysel bir film olduğunu düşünürsek , seyirciyi biraz sarsacağı kesin .
Sadece beklentilerinizi çok fazla yükseltmeyin ve hikayesi hakkında o kadar çok şey bilmemeye çalışın .
Bir başyapıt değil ama yine de etkili bir çalışma .
Eğer filmlerin üzerinde analiz yapmayı seviyorsanız veya sizi düşündürtecek bir film arıyorsanız , fırsat bulduğunuzda bu filmi izlemeye çalışın .
İyi veya kötü oluşu bir yana , gerçekten de görülmeyi hak eden bir film .
İyi seyirler .
FİLMİN İYİ YANLARI : + Onur Ünlü'nün özgün senaryosu . + Fatih Artman ve Demet Evgar . + Yaratıcı işlenişi .
FİLMİN KÖTÜ YANLARI :
- Sizi çok derinden etkilemiyor .
- Hikayedeki bazı fikirler çok daha fazla vurgulanabilirdi .
TOPLAM PUAN : 7.2 / 10
