Guy Ritchie , hayranı olduğum bir yönetmen .
Zaten beğenin veya beğenmeyin , kendine has bir tarzı olduğunu kabul edersiniz sanırım .
Kamera kullanımı , müzik kullanımı , sahne koreografileri , aksiyon ve eğlence dozu , diyaloglar , oyuncu tipleri , kısacası her bir unsuruyla tam bir Ritchie filmi .
Oldukça eğlenceli , sürükleyici .
Pek çok otorite ekibin kimyasını ve filmi genel anlamda yetersiz bulsa da , bana kalırsa hem ekip son derece uyumlu ve sempatik , hem de film gayet akılda kalıcı .
Özellikle İtalya'da geçen bölümler hayranlık uyandırıcı derecede stilize .
Son yılların popüler oyuncularından oluşturduğu üçlü , dediğim gibi çok " keyifli " duruyor .
Vikander'in sempatikliği ve tarzı , yükselişte olan kariyerinde önemli bir başka adımı atmasını sağlamış .
Hammer , Rus ajan rolünde , " Çelik Adam "
Cavill de Amerikalı ajan rolünde uyumlu bir ikili oluşturmuş .
Filmin asıl sürprizi ise , bu tarz filmlerdeki kötü kadın karakterine bambaşka bir yorum katan Elizabeth Debicki .
Çok beğendim .
Aksiyon ve komedinin başarıyla harmanlandığı film , türe yepyeni bir soluk veya aşırı orjinal bir fikir katmasa da , kesinlikle keyifli dakikalar vaat ediyor .
Senenin görülmesi gereken yapımlarından .
