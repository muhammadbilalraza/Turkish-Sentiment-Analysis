Ben Cash , 6 çocuğu ile beraber modern hayattan tamamen izole edilmiş bir ormanda komün hayatı sürmektedir .
Cash çocuklarına doğa ile uyumlarını sağlayacak şekilde spor yaptırmakta , ihtiyaçlarını nasıl gidereceklerini öğretmekte ve aynı zamanda entelektüel gelişimlerini sağlayacak şekilde eğitim vermektedir .
Aile bireyleri içerisinde var olan uyum ve denge Cash'in eşi , çocukların annesi Leslie'nin ölümüyle farklı bir boyut kazanır .
Cash ve çocuklar Leslie'nin cenazesi için bir yolculuğa çıkmak zorundadır .
Bu dakikadan sonra film bir yol hikayesine ve çocukların şehir hayatıyla tanışmalarına evrilir .
Filmin ikinci yarısına geçtiğimizde ; baba iktidarının sarsıntıya uğramasına ve ardından yeniden bir araya gelişe tanıklık ediyoruz .
Lessie'nin ölümü , Bo'nun üniversiteyi kazanması , Lessie'nin babasının Cash'e karşı tavrı , Rellian'ın ölümden babayı sorumlu tutması , Lessie'nin vasiyetnamesi ve Vespyr'ın yaşadığı kaza film içinde denge unsurunu bozacak ve ilerleyen sahnelerde dengeleyecek çok katmanlı bir işleve sahip .
Doğa ve şehir hayatı üzerinden yansıtılan Sosyalizm ve Kapitalizm mücadelesi filmin sonunda bir uzlaşıyla çözüme kavuşturuluyor .
Big Love , American Horror Story , Silicon Valley gibi dizilerde oyunculuk deneyimi olan Matt Ross ; 28 Hotel Rooms filminden sonra yönetmenliğini yaptığı ikinci film Kaptan Fantastik ile karşımıza çıkıyor .
Senaryosunu da kaleme aldığı filmin oyuncu kadrosunda Şiddetin Tarihçesi , Hidalgo , Yüzüklerin Efendisi , Şark Vaatleri gibi ses getiren filmlerde rol alan Viggo Mortensen bulunuyor .
Mortensen’e ; Steve Zahn , Missi Pyle , Kathryn Hahn , Frank Langella gibi genç oyuncular eşlik ediyor .
Soğuk açılışla izleyicisini karşılayan film , olağanüstü güzellikte ki doğa görüntüleriyle bir belgesel izlenimi sunuyor .
Tepkisel ( sinirlenme , üzülme , gülme , ağlama ) durumlar dışında genel plan ölçeklerine sadık kalmaya özen gösteren Ross’un kamera hareketleriyle de sahne bütünlüğünü korumaya özen gösterdiği söylenebilir .
Biz ve ötekiler üzerinden yaratılan ikililik modern ve geleneksel yaşamın farklılıkları üzerinden üretilirken , farklılıklarına rağmen karakterlerin iyi veya kötü olarak nitelendirilmesinde bu yola başvurulmaz .
Her ne kadar film de ilk olarak Lessie’nin babası kötü karakter olarak düşünülse de ilerleyen sahnelerde bu fikrin boşa çıktığını göreceğiz .
Kullanılan müziklerin filmin duygusal atmosferine çok güçlü bir etki yaptığını söyleyemesek de , ortama uygun soft tercihlerin yapıldığını rahatlıkla ifade edebiliriz .
Kaptan Fantastik ; doğanın eşsiz güzelliklerinden ve şehrin boğuculuğundan öte bir hesaplaşma filmi olarak değerlendirilebilir .
