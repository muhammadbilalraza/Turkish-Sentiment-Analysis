G. Del Toro yönetmen olarak başarılı işlere imza atmış bir isim , fakat yapımcı olarak aynısını söylemek zor .
" Julia's Eyes " ve " Don't Be Afraid of the Dark " fiyaskolarından sonra içeriği güçlü " dolu " bir film beklerdim ama maalesef bu da olmamış .
İyi başlayan ve enteresan ilerleyen ilk yarının ardından , oturmamış bir ikinci yarı , duygusallıktan prim yapmaya çalışan ama duvara toslayan bir final izledik .
Aşırı derecede Hollywoodvari ve klişe korku öğelerini pervasızca kullanan zorlama bir film olmuş .
Öyle ki görsel efektler , bırakın korkutucu olmayı bir süre sonra komik bir hale dönüşüyor .
D. Toro imzalı hiçbir filmde Mama kadar berbat bir CGI görmedim .
Yüzünü hiç göstermeseler çok daha ürkütücü olabilirdi !
Filmin temel dayanağı olan dramatik ve duygusal öğelerin de başarılı bir şekilde işlendiğini söylemek zor .
En azından bana geçmedi .
Del Toro imzalı olan korku filmlerinin klasiği haline gelen çocuk odaklı hikayeler artık kabak tadı vermeye başladı .
Belki de " Pan's Labyrinth " ve " Devil's Backbone " lardan sonra çıta o kadar yükseldi ki izleyiciyi tatmin etmek giderek zorlaşıyor .
Sonuç olarak , fazla beklentiye girmeden izlenebilir .
