Kar , günümüzde yanlış yola sapmış olan gençlere karşı Türk sinemasında yapılan en dürüst , sert ve geri adım atmayan filmlerden birisi .
Emre Erdoğdu'nun filmdeki karakterleri ele alışı ve hipnotize eden kamera açıları ise seyirciyi atmosferin içerisine sokma şekli son derecede başarılıydı .
Hazar Ergüçlü ise , son yıllarda bir Türk filminde gördüğüm en cesur ve güçlü performanslardan birisini sergilemiş .
Ergüçlü'nun Nuri Bilge Ceylan'ın yeni filminde oynadığını da göz önünde bulundurursak , yeni bir sinema yıldızının doğduğuna dair hiçbir şüphem yok .
Oyuncu kadrosundaki diğer oyuncular da rollerinde gerçekten inandırıcıydı , özellikle de Halil İbrahim Babür'ün performansı harikaydı .
Kar hakkında en çok sevdiğim şeyse , ana karakterler hakkında gözlem yapmaktı .
Senaryo , bu karakterlerin kişilikleri ve geçmişleriyle ilgili filme ufak ipuçları sıkıştırmış .
Bunları fark ettikten sonra ise karakterlerin bazı önemli anlardaki davranışların nedenini anlamak daha kolay oluyor .
Benim için filmin zayıf olduğu iki taraf vardı .
Bunlardan birisi , hikayenin belli bir odak noktası olmamasıydı .
Filmin ilk yarısında hikayenin neredeyse tamamı Müzeyyen etrafında geçiyor ve zaman zaman da onun takıldığı arkadaşlara odaklanıyor .
Fakat ikinci yarıda , ilk yarıda ortaya çıkan Müzeyyen'in erkek kardeşi filmin ana karakteri oluyor ve hikaye neredeyse onun gözünden ilerliyor .
Fakat onun kişiliği oldukça net olduğu için onun yaşadığı olaylar fazla tekrara sarıyor ve finalde de hikaye olabilecek en ani biçimde sonlanıyor .
Bu yüzden senaryonun ikinci yarıda yan karakterlere daha fazla odaklanmasını isterdim .
Bir de filmin büyük bir çoğunluğu uyuşturucu bağımlılığı etrafında geçtiği için , final sahnesinin Requiem For A Dream gibi vurucu bir şekilde bitmesini bekliyordum .
Ama bunun yerine film ucu açık olmayan bir şekilde , birdenbire sonlanıyor .
Son sahne vurucu olsa da , filmin odaklandığı onca konudan sonra daha da etkili olabilirdi doğrusu .
Yine Kar , görülmeyi hak eden bir film .
Daha önceden türünün benzerlerini izlememiş olmamıza rağmen Türk sinemasında böyle sade ve çarpıcı filmleri görmek çok güzel .
İzlemenizi tavsiye ederim .
Puanım : 6.8 / 10
