Uzun zamandır göremediğimiz Ninja Kaplumbağalar yeniden bir sinema filmi ile gündeme geldi .
Fragmanlarından anlayacağımız üzere filmin komik ( daha çok Michelangelo sayesinde ) ve aksiyonlu olacağını anlamıştık .
Şimdi , filmde yine bunlar var fakat bunlar ne kadar müthiş olursa olsun konusu biraz basit kaçtığı için filmde bir eksiklik olduğunu fark ediyoruz .
Bu yüzden film serinin hayranları veya aksiyon sevenleri bir nevi tatmin etmekten daha ileri gidemiyor .
Filmin yönetmen koltuğunda büyük bütçeli aksiyon filmlerinden tanıdığımız Jonathan Libesman var .
Oyuncu kadrosunda ise Transformers serisinden tanıdığımız güzel Megan Fox , en son The Lego Movie'de Batman karakteri ile gördüğümüz Will Arnett ve en son The Lone Ranger ile tanıdğımız William Fitchner var .
Megan Fox , araştırmacı gazeteci rolünde , filmin gidişatını belirliyor .
Yani Ninja Kaplumbağalar'dan daha çok o başrolde sanki . Will Arnett ise ara sıra güldüren fakat unutturan bir performansa imza atıyor . William Fitchner'ın karakteri ise tam oturmamış , fazla etkilemiyor .
Fakat bu oyuncuların yanı sıra filmin tüm aksiyon - komedi - macera etkenini belirleyen şeyler elbette ki bizim Ninja Kaplumbağalar ekibi .
Ekibi çoğunuz biliyorsunuzdur herhalde ama ben yine de söyleyeyim .
Leonardo , ekibin lideri ve diğerlerine göre daha olgun .
Raphael , ekipten biraz ayrı ve daha dövüşçü ruhlu birisi .
Donatello ise bizim daha çok " inek " dediğimiz zeki birisi .
Son olarak Michalengelo ise bildiğimiz Michalengelo işte .
Oldukça komik , ekibe uyan fakat bir o kadar da deli sayılır .
Filmin konusunu da söyleyeyim bir yandan : " April O'Neil , ( Megan Fox ) çalıştığı gazete için bir haber hazırlarken Foot Clan adlı suç çetesinin bir şeyler yaparken bazı kişilerin onu durdurduğunu görür ve April , o kişileri araştırır . Birdenbire karşı karşıya gelirler ve April bu kişilerin Ninja Kaplumbağalar olduğunu görür . Bu sırada ülkenin başkanı Eric Sacks ( William Fitchner ) bu durumu öğrenir ve onları engellemek için güçlü Shredder'ı ortaya çıkarır . Ninja Kaplumbağalar , Shredder ve Eric'in kötü emellerine karşı gelmeye çalışır . " olaylar gelişir sonra .
Aslında konu evet biraz basit gibi ama filme bu kadar yüksek puan vermemin en büyük nedeni elbette görsel efektler .
Efektlerin özellikle en iyi olduğu sahne elbette ki karda araba kovalamaca sahnesiydi .
Bu sahne son dönemin aksiyon sahnelerine göre daha başarılıydı .
O sahne kesinlikle büyük övgüye değer .
Sonuç olarak , film o kadar da büyütülecek bir film değil .
Yazının en başında dediğim gibi daha çok serinin hayranları veya aksiyon sevenleri tatmin edebilir .
Ortaya daha iyi bir film çıkabilirdi ama bu hali de fena değil .
Büyük olmayan beklentiler ile izlenebilir .
3 / 5Not : 3D olarak izlenmesini tavsiye ederim çünkü Shredder ile usta Splinter arasındaki dövüş sahnesinde uçak bıçaklar gerçekten etkileyici .
Bu arada IMAX'de bu sahnelerin hakkını sonuna kadar veriyor .
