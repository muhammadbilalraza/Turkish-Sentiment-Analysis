Senaryosunu da Lisa Genova'nın aynı isimli çok satan / bestselling romanından ( 2007 ) uyarlayarak yazan Richard Glatzer ve Wash Westmoreland'in yönetmen koltuğunda oturdukları “Still Alice” , Alzheimer hakkındaki insani duyarlılığı artıran , etkileyici olduğu kadar rahatsız edici de olan inanılmaz bir trajediye odaklanıyor .
Alice'in ( Julianne Moore ) ellinci doğum gününde kocası Dr .
John Howland ( Alec Baldwin ) , oğulları Tom ( Hunter Parrish ) ve kızları Anna ( Kate Bosworth ) ile damatları Charlie ( Shane McRae ) olmak üzere bir TV programındaki oyunculuk görüşmesi nedeniyle aralarında bulunamayan Lydia ( Kristen Stewart ) hariç bütün aile , dışarıda bir kutlama yemeğindedir .
Ertesi gün Bilişsel Bilim dalında UCLA'da Doç .
Dr . olan Frederic Johnson ( varlığı ile filme renk katan " The Walking Dead " 2014 - 2021 TV dizisinin Gabriel Stokes'u Seth Gilliam ) , Columbia Üniversitesinden Dil Bilimi Profesörü Alice Howland'ı sunumunu yapması için kürsüye davet eder .
Ufak bir aksilik yaşayarak kullanacağı bir kelimeyi anımsayamadığı esnada , espri ile karışık bir biçimde dinleyicilerine bunun " içtiği son kadeh şampanyadan " kaynaklandığı imasını vurgulayarak onları hafiften gülümseten de Alice , konuşmasını tamamladıktan sonra birlikte yemeğe çıkacakları ve bulduğu her fırsat da yaptığı gibi kariyeri hakkında kendisine nasihatte bulunacağı kızı Lydia'ya gider .
Tabii yine fayda etmez .
Lydia kendi yolunu çizmiştir bir kere .
Sahne sanatlarına kafayı takmış olan Lydia üniversite ile kesinlikle ilgilenmemektedir .
Evine dönen Alice , üstünü değiştirmesinin ardından günlük koşusuna çıkar .
Evet .
Çıkar çıkmasına da bir ara oldukça fenalaşarak kendini kaybeder .
Ama artık bu , öğlen yemeğinde içtiği şampanyadan değildir .
Kendisinin de ifade ettiği gibi Alice'te kelimeler ve isimler başta olmak üzere unutkanlık başlamıştır .
Ve vakit geçirmeden soluğu hastanede alır .
İşe MR ile başlanacaktır .
Neyse .
Alice Noel için yemek hazırlarken bütün aile bu kez eksiksiz olarak evde toplanmış hatta aralarına Tom'un arkadaşı Jenny'de ( Erin Darke ) eklenmiştir .
Yalnız durumu gittikçe kötüleşmekte olan Alice şimdi de ekmek pudingi tarifini unutmuştur .
Üstelik bir de biraz önce selamlaştığı Jenny'e , sanki onu ilk kez görüyormuş gibi yeniden " hoş geldin " demesin mi .
Elbette bu garip hal yalnızca bizim değil Lydia'nın da dikkatinden kaçmamıştır .
Sonuçlar için hastanede doktoru Travis Benjamin'e ( Stephen Kunken ) uğradığında Alice , MR'ının temiz çıktığını öğrenir .
Yani beyindeki tümör kuşkusu ortadan kalkmıştır .
Ancak sıra Alzheimer testlerindedir .
Sinirleri iyice gerilen Alice , gecenin bir yarsı uyandırdığı John'a durumundan bahseder .
İşin daha da kötüsü , karı koca birlikte doktora gittiklerinde bu rahatsızlığın " genler " yoluyla çocuklarına da aktarılmış olabileceği bilgisini edinirler .
Bunun için Alice'in gen testlerine bakılacak ve eğer sonuç pozitif çıkarsa önlem olarak çocuklar da " istemeleri halinde " aynı teste tabi tutulacaklardır .
Aile Alice ile John'un evlenme yıl dönümlerinde bir araya geldiğinde , Alice'e " Erken Başlangıçlı Alzheimer " tanısının konmasının yanı sıra aynı hastalığa kendilerinin de yakalanma risklerinin bulunduğu çocuklara da açıklanır .
Dakika 28. .
Geride sizleri Julianne Moore'un , kendisine " Yılın En İyi Kadın Oyuncu " kategorisindeki Academy , Golden Globe ve BAFTA ödüllerini kazandıran muhteşem performansını sergilediği , insanı ciddi anlamda sarsarak hüzünlendiren dramatik sahnelerle dolu bir 73 dakika daha bekliyor .
Fırsat bulup da bugüne kadar izlemediyseniz kaçırmamanızı öneririz .
Keyifli seyirler ,
