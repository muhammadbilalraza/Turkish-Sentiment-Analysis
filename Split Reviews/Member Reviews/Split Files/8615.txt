bir efsanenin daha son buluşuna şahit olduk . detaylı düşünürsek filmin pek çok eksiği ve olmamışlığı gözüme çarpıyor aslında . ancak genel olarak baktığımızda başarılı bir final bölümü olduğunu ve zannedersem öyle ya da böyle pek çok hayranını memnun ettiğini söyleyebilirim . benzerini lost'ta da gördüğümüz üzere bu gibi global kültür olaylarının finalleri her zaman inanılmaz beklentilerle bezenirler . insanlar tam olarak ne beklediklerini de bilmez aslında ancak izledikten sonra " beklediğim gibi değildi " demeyi pek sever . sonuç olarak düğümler bir şekilde çözüldü ve bu fenomen de son buldu . sayfalarca tartışılabilecek ve yorumlanabilecek sonuçları var harry potter'ın . ancak uzun tutmayacağım . ben yalnızca part 2'da gözüme fena çarpan bir iki olmamışlıktan bahsedeceğim . şimdi öncelikle , kitapları okumadım ancak söylendiğine göre serinin en büyük sorunlarından biri çok kapsamlı olan kitapları perdeye aktarmak , yani kesip biçmeler yapmakta yaşanan zorluklardı . bu da doğaldır , sonuçta bir eserin harfi harfine uyarlanabilmesi pek mümkün değil . e o zaman siz de şöyle yapın ; almayacağınız kısmı hiç almayın , alacaksanız da adam gibi alın . ilk aklıma gelen baş karakterimiz , tüm fenomenin esas oğlanı harry potter'ın kız ilişkileri . ginny ile bir süredir bir beraberlikleri var gibi ama uzun zaman sonra görüşünce garip garip hareketler , ölümün kucağında olmalarına rağmen birbirini sallamadan dolanmalar , aynı ortamda bile kayıtsız kalmalar vs. Hayatımda gördüğüm en berbat ilişkilerden biriydi bu . baktığınızda seri boyunca ne harry'nin karakterine bir etkisi var , ne şu son yaşanan olaylara bir etkisi var . yani kısacası bu ginny - harry ilişkisi nedir biri bana açıklasın lütfen ? nasıl zorlamışlar perdeye aktarırken , o kadar belli ki ! her şey havada onlarla ilgili . sonra mesela bellatrix ve şu ev hanımının kapışması . inandırıcılıktan bu kadar uzak olunabilirdi . tamamen çekmiş olmak için çekmişler . ya hakkıyla yap , ya da tamamen filmin konusundan çıkar at . harry potter'ın seri boyunca en büyük hatalarından biri buydu kesinlikle . ancak yerinde bir final olduğu su götürmez bana göre . kendini izletiyor .
