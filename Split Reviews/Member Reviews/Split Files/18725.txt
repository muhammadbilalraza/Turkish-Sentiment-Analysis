It Follows , şüphesiz ki bu senenin en çok ses getiren yapımlarından biri .
Çok öveni olmasına rağmen nefret edeni de bir hayli fazla .
Yönetmenliğini David Robert Mitchell'in yaptığı ve başrollerinde Maika Monroe ve Keir Gilchrist olan filmi başarılı olarak nitelendirmek mümkün .
Jay Height ( Maika Monroe ) sevgilisinden cinsellik ile geçen şeytani bir varlığı devralır .
İlk başta buna inanmayan Jay'in hayatı yakında cehenneme dönecektir .
Peşini bırakmayan ve onu öldürmeye çalışan bu varlıktan kaçacak ve onu başkasına mı devredecektir yoksa varlığın istediğini almasına izin mi verecektir ?
Bu aralar takıntım korku filmleri , şu son bir haftada 6 tane korku filmi izledim .
Bunlardan biri de It Follows'tu .
Bu izlediklerim arasında It Follows birçok yönden favorim olmamasına rağmen cesur bir yapım olduğunu söylemek istiyorum .
Öncelikle diğer 5 filmin de karakterleri oldukça yüzeyseldi , aynı şekilde senaryoları da .
Gizli bir çatı katı , bodrum ya da arka bahçe .
Eğer bu klişe senaryolar ve ne yapacaklarını yarım saat önceden tahmin edebildiğiniz karakterlerden bıktıysanız It Follows sizin için birebir .
Ama şunu da söylemem gerekiyor ki It Follows'u " korku " filmi olarak nitelendirmek de doğru değil , çünkü sizi korkutmuyor .
Evet , oldukça geriyor , Jay ile empati kurduğunuzda ise gerginliğiniz daha da artıyor .
Ama bu sahneler arasında hiçbirinde tüylerimin diken diken olduğunu hatırlamıyorum .
Maika Monroe , filmin en zayıf etmenlerinden biriydi bence .
Çok yapma bir performans sergilemiş .
Filmde çalan müzikleri " sinir bozucu " olarak nitelendirmek çok da yanlış olmaz .
Bazı yerlerde gerilimi arttırma görevini başarıyla gerçekleştirmiş olsalar da , filmin büyük çoğunluğunda sinir bozucu olmaktan öteye geçememişlerdi .
Bu müzikler bir de yönetmenin filme farklılık katmak amacıyla kullandığı karanlık hava ile birleşince iyice iç karartıcı olmuş .
It Follows , senaryo yönünden her ne kadar tatmin etse ve korku filmi severlere farklı bir yapım sunmuş olsa da , korkutuculuk yönü oldukça düşük kalmış bir yapım benim gözümde .
Yönetmen ; senaryo ve çekimleri farklılaştırma çabasına girince filmin bir korku filmi olduğunu unutmuş .
