Kaliteli bir süper kahraman - aksiyon
- Marvel filmi .
Her saniyesi kendini izletiyor .
Oyuncular rollerine oturuyor .
Sürükleyicilik yerinde .
Başarılı aksiyon sahneleri var .
İyi ekmek yediler kesinlikle , ve yemeye de devam edecekler gibi görünüyor .
Çünkü sınırsız devam filmi gelecek .
Filmin toplam maliyetinin yaklaşık 5-6 katı hasılatı var .
Piyasası yüksek olan kahramanlara yükleniyorlar iyice .
Mesela " Hulk " gerekli ilgiyi göremedi ve dolayısıyla bir yan karakter olarak kaldı günümüz itibariyle .
Daha fazla rağbet gören ve " malzemesi " daha sağlam olan karakterler ise sorunsuz biçimde yollarına devam ediyorlar .
Ayrı ayrı ilerleyen hikayeler özellikle " Avengers " tan sonra daha bir kesişmeye , daha bir birbirini etkilemeye başladı .
Bu da aslında keyifli bir süreç ve izlenebilirliği artırıyor .
Filmler içinde verilen referanslar tüm Marvel evrenini komple düşünebilmemizi ve hikayelerin daha fazla inandırıcı olmasını sağlıyor .
Her sene iki - üç süper kahraman perdede boy gösteriyor ve hemen hemen hepsi de izlenebilecek aksiyonlar .
Tabii ki uzun süre seyirciyi etkisi altında bırakması beklenmiyor , ancak patlamış mısırınızı alıp sıkılmadan izleyebilir , hoşça vakit geçirebilirsiniz .
Önemli olan da bu .
