“Capharnaüm / Capernaum” yahut İngilizce olarak “Chaos” , senaryosunu Jihad Hojeily , Michelle Keserwany , Georges Khabbaz ve Khaled Mouzanar ile birlikte yazan Nadine Labaki’nin yönetmen koltuğunda oturduğu son derece sıra dışı bir drama …
Prömiyeri , 17 Mayıs 2018’de 3 ödül kazandığı Cannes Film Festivalinde yapılan ve 20 Eylül 2018 tarihinde Lübnan’da vizyona giren filmin , 8.4 / 10 ( 67.236 oy ) ve 4.4 / 5 ( 1.0 üzeri oy ) olan IMDB ve Rotten Tomatoes izleyici puanı ortalamalarıyla 7.9 / 10 ( 176 yorum ) ve 75 / 100 ( 33 yorum ) olan Rotten Tomatoes ve Metacritic yorum ortalamaları , yeterince iyi bir filmle karşı karşıya olduğumuzu söylüyor gibi …
Yine de isterseniz , her zamanki gibi önceliği oyuncu kadrosuna vermek suretiyle filmi birde biz inceleyerek yorumlayalım ve ardından da puanlamaya çalışalım …
Ancak , artık neredeyse yorumlarımızda geleneksel bir özellik halini aldığı üzere ayrıntılı incelemeye geçmeden önce birer Academy , Golden Globe ve BAFTA ödülü adaylığı da bulunan filme ilişkin ilk tespitimizi paylaşalım : Karşımızdaki , en büyük talihsizliği , aynı yıl içinde çekildiği için Academy , Golden Globe ve BAFTA gibi üç önemli sinema organizasyonundaki “Yabancı Dilde En İyi Film” kategorilerinde “Roma” ( 2018 ) gibi bu ödüllerin tamamını sonuna kadar hak etmiş olan bir başyapıt ile yarışmak zorunda kalmış olan bir film olması .
Eğer öyle olmasaydı bu ödüllerden en az biri ( belki de üçü birden ) , “Capharnaüm / Capernaum” un hanesine yazılabilecekti …
Zira aynı kategoride kendisine rakip olan “Zimna wojna / Cold War” ( 2018 ) , “Dogman” ( 2018 ) , “Girl” ( 2018 ) , “Manbiki kazoku / Shoplifters” ( 2018 ) ve Werk ohne Autor / Never Look Away” ( 2018 ) gibi filmlerin hiçbirinin “Roma” ( 2018 ) ayarında olmadıkları çok açık …
Peki , bu filmi bu kadar dikkat çekici yapan şey ne ?
Bize göre , bangır bangır bağıran evrensel mesajı ile tamamına yakını amatörlerden oluşan oyuncu kadrosunun performansı …
Elbette bu aynı zamanda , senaryoda da imzası bulunan yönetmen Nadine Labaki’nin de başarısı …
Bitirmeden , kısaca da olsa filmin hikâyesine de değinmemiz gerektiğini düşünüyoruz …
Evet , filmin hikâyesi Beyrut’ta geçiyor …
Bunu hepimiz görüyoruz zaten …
Ama buna rağmen filmde anlatılanların sadece Lübnan’a özgü şeyler olduğunu söylemek , tam bir ikiyüzlülük olacaktır …
Neden mi ?
Bırakın bakamayacağı kadar çok çocuk yapmayı , mülteciler ve kaçak göçmen işçiler ile benzeri diğer konuların hiçbirinin ayrıntısına girmiyoruz , bir tek on bir yaşında zorla evlendirilen kız çocuğu “ Sahar / Seher” in durumu bile apaçık ortadayken başka da ne denilebilir ki …
Sonuç olarak , hiç düşünmeden arşivimize de dâhil ettiğimiz her şeyi ile son derece rafine olan bu film için puanımız 4 , önerimiz ise “mutlaka izlenmeli” şeklinde olacak …
Keyifli seyirler ,
