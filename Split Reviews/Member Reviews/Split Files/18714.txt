Yönetmen David Robert Mitchell'in ilk ciddi işi .
Bu çizgide devam ederse gelecekte de belki hiçbir zaman " en iyiler sınıfına " giremeyecek , ancak filmlerinden beğeni ile söz edilecek bir yönetmen olabilir .
" It Follows " , her sene korku - gerilim türünden çıkan birkaç orjinal filmden , bu sene olanlarından biri .
Tümüyle genç oyuncuların götürdüğü filmin kadrosu içinde en tanındık sima sanırım başroldeki Maika Monroe , onu kısa süre önce " The Guest " te izlemiştim .
Hepsi de kendilerinden bekleneni veriyorlar .
Hiçbiri ön plana çıkmasa da ( belki biraz Monroe , o da rolünün etkisi ile ) , hepsi belli bir seviyede kalıyor ve filmi izlenir kılan unsurlardan biri haline geliyorlar .
Hikaye enteresan aslında .
Bir yandan orjinal , bir yandan da daha önce izlediklerimizden çok da farklı değil gibi .
Sanırım filme en büyük orjinalliği katan unsurların başında müzik kullanımı geliyor .
Ve çekimler .
Belki fazla iddialı kaçacak ama , adeta tür içinde " deneysel " bir çalışma " It Follows " .
Çok büyük sükse yaptı ancak henüz izlemeyenlere önerim bu süksenin altında fazla ezilmemeleri .
Keyifli vakit geçirmek için izleyin .
Zaten içine girebilir iseniz , kendiliğinizden gerileceksiniz .
Senenin görülmeye değer yapımlarından .
Muhteşem sürprizler içermese de , her saniyesi bir sonrakini merak etmenize yol açmayı başarıyor .
Sürükleyicilik üst düzey .
Özellikle finale doğru bazı hamleler daha özenli atılsaydı , uzun yıllara damga vurmayı başaracak bir " kült " ile karşılaşabilirdik belki de .
