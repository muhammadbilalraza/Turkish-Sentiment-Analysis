Yaklaşık 2 yıl önce serinin ilk filmi ilk filmi vizyona girdikten sonra hem iyi eleştiriler almış hem de Muppets hayranları için nostaljik bir deneyim olmuştu .
Şimdi de birisi bunun için bir devam filmi düğmesine basarak şimdi de Muppets Aranıyor ortaya çıktı .
Gerçi ilk film bizler için yetse de devam filmini bekler olduk .
Aslında bu devam filmi de tam ilk filmin sonunda The End yazdığı yerden başlıyor .
En başta " devam filmi mi çekeceğiz " şaşkınlığı ile konu bulmaya çalışılıyor .
Filmin bu tarafı gerçekten ilginçti .
Fakat filmin bundan sonrası klişeleşmiş bir konu ile geçiyor .
Bir kötü adam başrol ekibimize yardımda bulunur , kötü birisi başrol oyuncusu ile yer değiştirir , iyi adam hapse girer ve ekip bunun farkında olmaz .
Daha sonra yavaş yavaş foya ortaya çıkar ve başrol oyuncusunu hapisten kurtarıp kötü adamı alt etmeye çalışırlar .
Filmde olan biten ne varsa bu .
Ama sadece bu da değil bir yandan .
Tüm bu süreç dolu dolu geçiyor .
Mesela güldüren sahneler çok .
Muppetları yeniden görenler için nostaljik bir deneyim de oluyor bir yandan .
Ayrıca film tam bir yıldızlar geçidi .
Christoph Waltz , Danny Trejo , Chloë Grace Moretz , James McAvoy , Salma Hayek , Lady Gaga , Zach Galifianakis , Céline Dion ve daha bir sürü ünlü oyuncuyu bu filmde görebimek mümkün ve hepsi de çok değişik performanslar sergiliyorlar Muppetlarla birlikte .
Bu etkenler sayesinde de filmi izlerken sıkılmıyoruz .
Muppets Aranıyor , bu filmin başında anlatıldığı gibi de ( genellikle devam filmleri iyi olmaz ) daha çok serinin ilk filmini aratan bir film oluyor .
Çocuklar için hoş ve komik film , gençler için komediden ziyade daha çok ünlü oyuncuları görmek onlar için keyifli bir film ve yetişkinler için de daha çok nostaljik bir deneyim sunuyor .
Bunlardan fazlasını vaat etmiyor .
Daha iyi bir devam filmi olma şansı olsa da bu versiyonu da fena değil bence .
Son dönemlerin eğlenceli filmlerinden .
3 / 5
