Wes Anderson , renkli karakterleri ve kendine has stiliyle sıradan yönetmenlerin arasından sıyrılan , günümüzün en tanınan yönetmenlerinden birisi .
Ve onun yeni filmi Isle Of Dogs , bu unvanı elinin hakkıyla taşıyor .
Fantastic Mr .
Fox’dan sonra Anderson’ın yönettiği ikinci stop - motion film olan Isle Of Dogs , aynı zamanda yönetmenin stilinin zirveye ulaştığı filmi .
Bu filmin her bir karesi öyle ağzınızı sulandıran ince detaylarla dolu ki , hikayedeki bazı zayıf taraflara rağmen gördüğünüz şeyden ister istemez etkileniyorsunuz .
Sırf teknik açıdan bu filmin her bir karesine verilen emek , gerçekten de paha biçilemez bir şey .
Görsellik olarak Isle Of Dogs , benim için Blade Runner 2049 ve Mad Max Fury Road ile aynı seviyede .
Sırf bu yüzden bile size filmi acilen izlemenizi önerebilirim .
Eğer filmin hikayesine değinecek olursam , işler burada hafiften karışmış doğrusu .
Gerçi burada yanlış anlaşılmak istemiyorum , hikayenin kendisiyle ilgili bir sıkıntım yok .
Filmin mesajı , karakterleri ve yarattığı dünyanın ele alınışı son derecede başarılıydı .
Fakat ton bakımından film bazen işleri gereğinden fazla karmaşık bir hale sokabiliyor .
Özellikle de ana karakterlerin etrafında şekillenen eğlenceli ve dramatik senaryoların ortasına atılmış olan politik yan başlık , filmi takip etmeyi biraz zorlaştırmış doğrusu .
Bu da beraberinde gereksiz karakterler ( örneğin Greta Gerwig’in seslendirdiği öğrenci ) ve bazı gereğinden fazla uzayan sahneleri getirmiş .
Yine de Anderson'ın stili ve hikayedeki yaratıcı elementler sonucunda bu sorunlar fazla göze batmasa da , deneyimin kendisi biraz yorucu olabiliyor .
Fakat bunun dışında Isle Of Dogs hakkında söyleyebileceğim pek fazla kötü bir şey yok .
Filmin görselleri yanı sıra seslendirme kadrosu da tek kelimeyle harikaydı .
Hikayedeki ana karakterlere de bayıldım doğrusu .
Filmin içerisine bir kez kapıldıktan sonra içerisinden çıkmak epey zor oluyor .
Alışılmışın dışında olan hikayesi ve işlenişi de sonucu daha da sürükleyici bir hale getiriyor .
Isle Of Dogs , uzun zamandan beri izlediğim en iyi animasyon filmdi .
Ortaya böylesine emek harcanan işleri mutlaka izleyin , destekleyin .
Sakın kaçırmayın .
PUANIM : 8.3 / 10
