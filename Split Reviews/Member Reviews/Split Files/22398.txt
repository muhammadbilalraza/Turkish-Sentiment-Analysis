" Millenium " üçlemesi sona ermiş oldu .
Avrupa'dan böyle bir üçleme çıkması bana kalırsa sevindirici .
Şimdiye dek bu gibi örneklerle pek karşılaşmadık .
Üç film de kendi içinde farklı konular işliyor ancak kesinlikle birbirlerine ve genel hikayeye doğrudan bağlılar .
İlk filmde odak noktası karakterleri tanımanın yanı sıra 1960'lardan kalan bir gizemin çözülmesiydi .
İkinci filmde " derin devlet " ile yavaş yavaş tanışmaya başladık bu sefer .
Bazı sırlar açığa kavuştu .
Ve bu son filmde , olay tamamen mahkemeye taşınmış diyebilirim .
Aksiyon yok .
Senaryoya dayalı , karakter gelişimine dayalı bir anlatım var .
Hakkını arayan Lisbeth ve onun hakkını savunan Mikael ve avukat olan kız kardeşi .
Filmin konusu ile ilgili fazla detaya girmektense , bu üçlemenin bize neler söylediğine bakmayı tercih ediyorum .
Öncelikle , kesinlikle feminizme yakın bir seri .
Mikael gibi erkek karakterler de var ancak baktığınız zaman ilk filmden son filme kadar " erkek " denilen şey genellikle güce tapan ve cinsel anlamda da sapık olarak resmediliyor .
Kadınlara eziyet etmeyi sevdikleri pek çok kez üzerine basa basa tekrarlanıyor .
Seride , pek çok erkeğin ortak özellikleri bunlar .
Lisbeth ve Annika üzerinden ise kadınların aslında tek başlarına birer birey ve güçlü karakterli insanlar olduklarına dikkat çekiliyor .
Aslında bunlar , üzerine sahne sahne dahi konuşulup tartışılabilecek konular .
Ben yalnızca genel hatlardan bahsediyorum .
Bir diğer öğrendiğimiz şey ise , aslında ne kadar güvensiz bir toplumda yaşadığımız .
İsteyen her insan , istediği her insanı izleyebiliyor , takip edebiliyor , tehdit edebiliyor , telefonunu dinleyebiliyor , komplo kurabiliyor , hatta biraz internet ve teknoloji bilgisi varsa tüm hayatını dahi öğrenebiliyor .
Neredeyse sokakta yanımızdan geçen her insandan şüphelenebileceğimizi söylüyor film .
Tabii doğrudan böyle söylemiyor ancak benim anlatılanlar ve yaşananlardan sonra aldığım mesajlardan biri de bu .
Seri boyunca teknoloji çok önemli yer tutuyor ve mesajlardan bir diğeri de teknolojinin hayatımıza bazen muhteşem faydalar sağlayabileceği gibi , bazen de muhteşem zararlar verebileceği .
Kısacası , üçleme , dergimizin de başlığı olan " Millenium " ile alakalı .
20'li yıllardan sonra toplumların ve bireylerin geldiği durum ile alakalı .
Bilinçli olarak seçildiğini düşünüyorum bu ismin .
Hepsini ekleyip 360 dakikalık tek bir film gibi düşünürsek , bu filmin gerçekten " sert " olduğunu söyleyebiliriz .
Bu " sert " lik kimi zaman bir gizemden , kimi zaman aksiyondan , kimi zaman ise ağır senaryodan kaynaklanıyor .
Avrupa sineması dendiğinde anılacak ilk filmlerden biri bence .
Sonuna kadar gerçekçi .
