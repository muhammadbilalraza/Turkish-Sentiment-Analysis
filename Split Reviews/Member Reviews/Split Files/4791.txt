Hikaye ilginç , başlangıç da umut vericiydi fakat sonuç olarak olmamış , oturmamış bir film .
Aslında zombi janrında sağlam alt hikayeler , karakter geliştirme , mantık ve tutarlılık beklemek hayalcilik olur , zaten burada da zerresi yok .
O zaman bu filmi kendi kuralları içinde değerlendirmek lazım .
İnsanlık çaresizlik içinde .
Acilen bir süper kahramana ihtiyaç var .
İyi aile babası Brad Pitt başına geleceklerden habersiz krep yapıyor .
Trafikte yaşananlardan sonra , kendini 2 saat boyunca dünyayı kurtarmak için maceradan maceraya atılacağı bir ortamda buluveriyor .
" Yenilmez " kahramanımız , hızlandırılmış bir dünya turu yaptıktan sonra , zombilerin belini kıracak çareyi de tek başına keşfediveriyor .
Haa bir de yardımcısı kahraman İsrailli kadın asker var onu da unutmayalım .
Amerika - İsrail kolkola , haydi dünyayı kurtarmaya !
Bu süreçteki mantık hatalarını ve imkansızlıkları alt alta sıralasak Kudüs'ten G. Koreye'ye yol olur : ) Neyse , zaten mantık ve tutarlılık aramayacaktık değil mi ? " Hızlandırılmış " zombi konsepti dışında hiçbir yenilik getirmeyen , orijinalitesi olmayan , her türlü Holivud klişesinin aralara bolca serpiştirildiği bir film . Efektler ve aksiyon için izlenir mi ? Kesinlikle hayır !
