Defolarına takılmadan değerlendirirsem keyifli bir filmdi ' ' The Artist ' ' .
Yıllardan bu yana Yeşilçam sinemasıyla büyümüş biz sinemaseverler için aslında tam da perdede aradığımız şeydi belki de .
Kahraman yüksektedir , sonra hayat onu bir şekilde düşürür ve sonunda yine mutlu son ile seyircinin gönlü kazanılır .
İnternet sitelerinde gezerken kullanıcı yorumlarının büyük bölümünde filmin oldukça sevildiğinin farkına vardım .
Sinema hakkında bir muhabbet açıldığında hepimiz Tarantino , Lynch , Allen , Bergman falan diye yükseklerden uçsakta eve gelip koltuklarımıza oturduğumuza izlediğimiz şeyler bu yönetmenlerin filmlerinden daha çok ' ' Hababam Sınıfı ' ' , ' ' Süt Kardeşler ' ' , ' ' Şabaniye ' ' falan oluyor .
Sanırım bu olmak istediğimiz sinemasever ile olduğumuz sinemasever arasındaki fark sadece izleyicide değil , eleştirmenlerde de aynı şekilde geçerli .
Aslında Yeşilçam filmlerinden çok farklı olmayan bu Hollywood güzellemesinin neden bu kadar göklere çıkarıldığının mantıklı açıklaması bu sanırım .
Bu uzun girizgahtan sonra filme gelirsek , eli yüzü düzgün , iyi çekilmiş , iyi oynanmış , mantıkla değilde kalp ile izlenildiği zaman daha çok sevilecek bir film ' ' The Artist ' ' .
Filmi bende beğendim ( evet bu toplumda yaşayan birisi olarak ' ' Yeşilçam ' ' bana da çok soluk vermiş bir ağaç . Filmin defolarını ( George Valentin ' in sesli sinemaya aşırı , abartılı bir şekilde direnmesi , filmin finalinde bu kadar travma yaşamış bir insana göre çok çabuk toparlanıp kendisini yüzüstü bırakan yapımcısının bile önünde dans etmesi gibi ) daha kolay görmezden gelebilmem bu yüzden kesinlikle . Bu kadar laftan sonra daha geniş bir dağıtımla vizyona girse ülkemizde izleyici sayısı kesinlikle kat be kat daha fazla olurmuş filmin ( 50 bin civarında kalmış ne yazık ki ) . Bu da yapımcıların Türk sinema izleyicisini hala anlayamamış olmalarının bir sonucu . Sözün özü yılın iyi filmlerinden . Yeşilçam sinemasına aşina her bünye filmin rahatlıkla içerisine girebilir .
