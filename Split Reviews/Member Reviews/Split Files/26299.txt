Yılın " gerçek olaylara dayanan " filmlerinden .
İlk saniyesinden itibaren yarattığı atmosfer , " güreş " i de filmin bir karakteri haline getiriyor .
Kullanılan renkler , müzikler , mekanlar , hepsi sizi yakalamayı ve bu " ilginç " , hatta filmin ardından internet ortamında yaptığımız araştırmalar sonucunda ikna olmasak " kurgu " olduğunu zannedeceğimiz hikayeye dahil etmeyi başarıyor .
Channing Tatum şimdiye dek genellikle " hafif " olarak niteleyebileceğimiz rollerde çıktı karşımıza .
Uzun yıllar akılda kalıcı drama performansları sergilemese de , hep belli bir çıtayı tutturmayı başardı , kendini izletti kısacası .
Özellikle de " kavgalı , dövüşlü , kaslarını gösterebileceği , maskülen " filmlerde .
Aslında burada da çok farklı bir karakteri canlandırmıyor .
Ancak hem aynı sahneleri paylaştığı aktörler , hem de genel olarak filmin havası ve seviyesi daha üst düzeylerde .
Bu durum onu da etkilemiş olacak ki , özellikle belli bölümlerde gerçekçi , başarılı bir çizgi tutturuyor .
Ancak tabii filmin asıl ağır topları , Akademi Ödülleri'nde de adaylık kazanan Carell ve Ruffalo .
Hakikaten çok başarılılar .
Özellikle John du Pont'u gerçekten hafızalarımıza kazıyan bir performans ile , üstelik hiç de alışık olmadığımız halleriyle karşımıza çıkan Steve Carell .
Karakteristik burnunun da ( filmde biraz da abartılmış bu fiziksel özellik ve bilinçli vurgu yapılmış sanırım ) yarattığı havayla , ses tonu , yürüyüşü , kıyafetleri , her şeyiyle aklınıza kazınıyor du Pont , Carell'in üst düzey performansı sayesinde .
Tabii bir de final var .
Herhangi bir haber okumadan , araştırma yapmadan izleyin filmi , izledikten sonra yaparsınız .
Bu çok önemli bir nokta çünkü .
Yan rollerde Vanessa Redgrave ve Sienna Miller var .
Kendine has tonuyla , başarılı oyuncu ve yönetmen performanslarıyla senenin görülmesi gereken , Akademi Ödülleri'nde de ismi geçen yapımlarından .
