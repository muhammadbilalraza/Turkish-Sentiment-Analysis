Öncelikle , eğer Brick Mansions eleştirisinin başını hatırlarsak eğer , Luc Beeson'dan bahsetmiştim .
Son zamanlarda bir sürü filmin yapımcısı olarak karşımıza çıktı ve onlar da pek de iyi filmler olmadığı için " aman be , Luc Beeson yapımcıysa ne yapalım ? " der olduk .
Şimdi ise Lucy isimli yeni filminde yönetmen olarak karşımıza çıkıyor .
Gerçi yönetmen olarak Luc'u görünce biraz beklentilerimiz düştü .
Halbuki bu adam The Fifth Element veya Leon gibi dönemine damga vurmuş filmlerin yönetmeniydi .
Yine de bir şans verdik ve pişman pek olmadık .
Beeson , başarılı bir filme imza atmış .
Filmi başarısız bulanların filmden bekledikleri şey ise hiç durmayan aksiyon ve Lucy'nin beyninin %100'ünü kullanmaya başladığında ortaya müthiş bir şeyin çıkmasıydı .
Bence filmin aksiyonu da , mantığı da yerinde sayılır .
Pardon , mantığı bazı yerlerde doğru fakat sonuçta bu uçuk bir film .
Her şey mantıklı değil bu filmde .
Buna Lucy ve polis memuru Pierre Del Rio'nun hastaneye acele ile gittiği araba sahnesi tam da yerinde bir örnek olur .
Yani her şeyde de mantık aranmaz , eğlenmene bakacaksın biraz .
Film de aslında konusu bir yana sürükleyici ve eğlendirici .
Bu arada filmin konusunu söyleyeyim : Lucy ( Scarlett Johansson ) , Richard ( Pilou Asbæk ) ile 1 haftadır birliktedir .
Richard , ondan Bay Jang'e ( Min - sik Choi ) elindeki çantayı götürmesini söyler .
Lucy , çantayı götürürken bunun bir tuzak olduğu ortaya çıkar ve çantanın içinde mavi bir uyuşturucu olduğu ortaya çıkar .
Bay Jang , uyuşturucu paketlerinden birisini Lucy'nin karnına yerleştirir fakat bir süre sonra uyuşturucu sızdırmaya başlar .
Bu Lucy'nin beyin kapasitesinin artmasına neden olur .
Beyin kapasitesi her dakikada artmaya devam etmektedir ve bu Lucy'ye güçler kazandırır .
Scarlett Johansson , iyi ve doğal bir biçimde oynamış , performansı akılda kalıcı bir biçimde .
Morgan Freeman ise , filmde az gözüken bir yan karakter .
Fazla büyütülecek bir yanı yok .
Yine de filme bir şeyler kazandırmış Freeman .
Bunun dışında Oldboy gibi Kore filmlerinden tanıdğımız Min - sik Choi , iyi bir kötü adam olmuş filmde .
İngilizce değil de kendi dilinde konuşması ise onu daha bir etkileyici yapmış .
Lucy'yi aslında başka filmlere benzetebilirsiniz , özellikle de Limitless'a .
Yani ben bu konuyu biliyorum demenize gerek yok .
Limitless ve Lucy apayrı iki film .
Limitless daha gerçekçi bir şekilde ilerlerken Lucy daha bir fantastik .
Lucy , etkileyici ve birazcık kısa bir film .
( 85 dakika ) Filmin kötü yanlarına girebilir bu .
Kötü yanları demişken onları da söyleyeyim : Filmde anlatılan evrenin sırları vb. sorular biraz havada kalıyor .
Film yavaş başlayarak konuya biraz adapte olmamızı sağlıyor fakat 2. yarı çok hızlı ve enerjik geçtiği için bir yandan bitmesin istiyoruz ama biraz çabuk bitiyor .
İyi yanları ise : Sürükleyici ve başarılı bir film olmuş kötü yanlarının aksine .
Konu ve aksiyon tatmin edici , uçuk ama bu yüzden de eğlenceli işte .
Lucy , türünün hayranlarını , aksiyon sevenleri veya Luc Beeson hayranlarını bile az bile olsa tatmin edebilecek bir yapım .
Ben şahsen sevdim filmi .
Zaman geçirmek için de ideal bence .
Tavsiye ederim .
3.5 / 5
