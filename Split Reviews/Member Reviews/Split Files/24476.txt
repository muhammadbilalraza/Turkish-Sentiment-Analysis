Bu hafta vizyona girmiş ve Cannes festivalinde Jüri Özel Ödülü'nü kazanmış olan American Honey , Amerika'da yaşayan gençliğe gerçekçi ve sade bir şekilde odaklanıyor .
Filmin ana karakteri Star ( Sasha Lane ) ' ın yaşadığı sıkıcı hayatın içinde yeni tanıştığı Jake ( Shia LaBeouf ) ' a aşık olmasını ve böylece Star'ın Jake'in ekibiyle birlikte Amerika'yı turlayarak kapı kapı gezerek para kazanmalarını anlatıyor film kısaca .
Ve açıkçası , filmde bundan başka bir şey pek olmuyor .
Filmle ilgili sevdiğim ve sevmediğim şeyler eşit sayıda .
Öncelikle oyunculuklar çok başarılıydı .
Sasha Lane , ilk filmiyle çok iyi bir iş çıkartmış .
Shia LaBeouf'sa onun sahnelerini çalmayı başarmış .
Filmdeki bütün performanslar çok doğaldı zaten ve ilgiyi de hak ediyor doğrusu .
Filmin en iyi yanıysa konusunun işleniş tarzıydı .
American Honey , genel anlamda Amerika'da yolunu bulamayan bir gençliğe odaklanıyor ve bu filmi onların bakış açısından izlemek oldukça ilginçti .
Kötü yanlara gelelim .
Her ne kadar film , işlediği konuyu bütün detaylarıyla anlatmak istese de 163 dakika gerçekten de uzun bir süre , özellikle böyle bir film için .
Eğer American Honey yaklaşık 2 saat olsaydı , ortaya daha iyi bir sonuç çıkabilirdi .
Ama film , böyle bir sürede sürekli bir şeyleri vurgulayıp gözümüze sokmaya çalışıyor ve bir süreden sonra da tekrara bağladığı için özelliğini yitiriyor .
Ve American Honey , tahmin edebileceğiniz gibi herkese hitap eden bir film değil .
Eğer sinemayı bir sanat dalı olarak takdir edip böyle festival filmlerinden hoşlanıyorsanız bu filme bayılacaksınız .
Eğer sürekli derinleşen , sıra dışı bir film arıyorsanız bu filmden nefret edeceksiniz .
Hatta sonunu çok anlamsız bulup hayatınızın 163 dakikasını boşa harcadığınızı düşüneceksiniz .
Ben şahsen bu iki grubun tam ortasındayım .
Her ne kadar filmdeki oyunculukları sevmiş ve işleniş tarzına saygı duymuş olsam da bu filmi bir daha izleyeceğimi hayal bile edemiyorum .
Nefret etmesem de tam benlik bir film değil açıkçası .
Bu konuda da seçim size kalıyor .
Eğer farklı bir film izlemek istiyorsanız ve bu türü seviyorsanız size American Honey'i tavsiye ederim .
Ama türe aşina değilseniz , uzak durmanız daha iyi olur bence .
TOPLAM PUAN : 5.6 / 10
