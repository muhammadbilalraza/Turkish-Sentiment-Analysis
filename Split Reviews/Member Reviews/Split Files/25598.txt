Eşcinsel sineması yıllar geçtikçe konum değiştirirken bir takım biçimsel evrimler de geçiriyor .
Bundan birkaç on yıl önce tabu kimliğinden arınan eşcinsel ya da literatürdeki adıyla queer sineması , Hollywood’daki değişimsel örneklerinin ötesinde bağımsız sinema için ciddi bir tercih meselesi olmuş durumda .
Öyle ki bağımsız bir sinemacı , mesaj verme kaygısı gütmek için heteroseksüel olmayan bireylerle alakalı filmler yapmakta zorlanmıyor .
Bunun pek çok örneğini de geçmiş yıllarda gördük .
Öte yandan Hollywood’un bu sektöre yaklaşımı daha farklı .
Eşcinsellerin sorunlarına çözüm üretmeye yardımcı olmak yerine içselleştirdiği duygularını dışarı vuran karakterleri anlatmayı seçen yapımcılar , samimiyetleri sorgulatırcasına etkileyicilikten uzak ekinler vermeye devam ediyor .
