Yakın tarihte yaşanan , sebepleri ve sonuçları hakkında çoğumuzun bir fikir sahibi olduğu süreçlerle ilgili , açıkçası biraz yavan bir ' belge ifşa etme ' filmi .
Bunu bir alt tür olarak düşünürsek , tür kapsamında geçmişte çekilen çok daha kaliteli örneklerin olduğunu görüyoruz .
" Official Secrets " sıkmıyor veya kendini içinde sürükleyici ama yeni hiçbir şey sunmuyor , kurgusu veya senaryosu dikkat çekici değil , karakterler yeteri kadar ilginç değil ve çoğu yerde basmakalıp .
Bu yorumları tabii ki yaşanan gerçek olaylardan ziyade film ile ilgili yapıyorum .
Yoksa Katharine Gun'ın yaptıkları farklı bir konu .
Filmde de klasik hukuk süreci , ki bence yeteri kadar sağlam işlenmemiş , dürüstlük ve erdemin devlet sırrı ifşası karşısındaki geçerliliği , aynı durumda olsanız siz ne yapardınız vs. gibi yukarıda bahsettiğim alt türün neredeyse olmazsa olmaz unsurları eksiksiz olarak mevcut .
Oyuncu kadrosunda önemli isimler var fakat kariyerleri açısından hiç ama hiç hatırlanacak roller değil bunlar .
Yönetmen Gavin Hood'un da bence yakın tarihli " Eye in the Sky " filmi , tabii ki farklı konuları işlese de sürükleyicilik ve yarattığı gerilim açısından çok daha başarılı .
