The Next Three Days : 3 Vakte Kadar …
Aşk nedir ?
Çocuk sevgisi nedir ?
Peki ya ”kol düğmesi” nedir ?
Olmak ya da olmamak arasında ki ya da daha belirgin anlatmam gerekirse 20 yıl hapisle ”freedom” arasında ki ince çizgiyi belirleyen şeydir kol düğmesi ve bu filmde kapıyla arasında kaldı diye yaşlı bir bayanı itebilecek bir Frankenstein yaratandır .
Aşk , dram , aksiyon , suç hepsi bu filmde .
Hapishane ve kaçış kelimeleri aynı cümlede buluştuğu anda belki çoğu seyircinin aklına Esaretin Bedeli’nden başlamak üzere onlarca skalada film gelecek .
Ama bu film hepsinden de öte güzellikte .
Zeka parıltısı içeren Law Abiding Citizen’den tutun Sylvester Stallone’nin Escape filmine kadar onlarca muazzamlık bu filmde buluşmuş .
Son yıllarda izlediğim türünün en iyi örneği .
Ayrıca bu film ; Amerikalıların ne kadar da showmen olduğunun bir kanıtı da .
Romantik Fransızlar bu filmin orijinal ismini ‘Aşk Uğruna” koymuşken Amerikalılar aksiyonu çağrıştıran ” The Next Three Days” demişler .
Biraz da filmin derinine inecek olursak , çoğu filmde görmeye aşina olduğumuz hatasız ve eli titremeyen robotsal adamlar yerine ( buradan Jason Statham’a selam çakalım ) saflığına kurban gidip dayak yiyen , duyduğu heyecandan dolayı kalp atışını bizim bile hissedebildiğimiz bir baş kahraman yaratınca seyirci de o adamla empati kurabiliyor .
Filmin aksiyonu az diyenler olmuş ama bu adam lisenizde tarih anlatan öğretmeniniz gibi bir adam .
3 ayda öğretmen adamdan bir Jason Statham beklemek yersiz olur .
Oğlunu nereye koyacağını bilemeyen bir baba , karısına yabancılaşan bir baba ve youtube’dan sahte anahtar yapmaya çalışan bir baba .
Çok iyi oyunculuk sergileyen Russel Crowe , lunaparka son 10 metre kala sizin ne karar vereceğinizi düşündürten bir film , hiç bitmeyen çaresizlik ve mükemmel geçen bir 130 dakika .
Son olarak , aynı durumda ben olsam ne yapardım ?
Çocuğumun arkadaşı sayesinde parkta tanıştığım ve bana yeşil ışık yakan Olivia Wilde ile evlenir giderdim .
The End !
