Nuri Bilge Ceylan'ın şimdiye kadar son filmi ve en başarılı filmidir .
Her filminde çıtayı ve ödülleri en üste çekmeyi seven yönetmen bu filminde Cannes festivalindeki konukların dediği gibi " insana dair her şeyi anlatmışsınız " sözünü sonuna kadar doğruluyor .
İnsanı tüm çıplaklığıyla anlatıyor .
Tutarsızlıklarını , mutsuzluklarını , hüzünlerini , umutsuzluklarını , korkularını , hayal kırıklıklarını , içine gömdüklerini , kibirlerini ve yeri geldiğinde nasıl saldırganlaşabildiğini nasıl narsist olabildiğini hepsini bir avuç bile olmayan , olamamış insanların hayatından birkaç kesitle anlatıyor .
Evet insan dediğin “bu” diyorsun , anlamsız gelen ne varsa insan olduğu için anlaşılabilir geliyor artık .
Filmin senaryosu muazzam nitelikte .
Çok ağır bir senaryo dolayısıyla birkaç sefer daha izlemem lazım .
Çünkü film baştan aşağıya düşünmek ve sorgulamak üzerine kurulmuş .
Film bittiğinde bir 10 saat daha sürsün diyebilirdim .
Çünkü yönetmen diyaloglarda suratımıza adeta soğuk suyu fırlatıyor .
Aydın karakteri üzerinden " Aydın " profilinin ve " Aydın " insanların deşifresinin dahası eleştirisinin yapıldığı bir film var .
Uzun uzun yazılması üzerinde tartışılması gereken konular Nihal - Necla sahneleri yine keza Aydın ve Necla - Nihal sahneleridir .
Filmin mizahi boyutu da yine dozunda konulmuş .
Çehov'un ve Rus Edebiyatının , Tarkovsky'nin her bir sahnede bize selam çaktığı filmin çehovun alaycılığıyla bizi güldürebilmesi de yine harikaydı .
( Arabının camı orijinal mi yan sanayi mi ? ) Karamazon kardeşlerin de esin kaynağı olduğunu düşünüyorum .
Hidayet karakteri bizi her sahnede güldürmeyi başarıyordu .
Haluk Bilginer ve Demet Akbağ her zamanki gibi mükemmel ama Haluk Bilginer sanki tek başına yola çıkmış , almış , sürüklemiş , yakmış yıkmış ortalığı yok böyle bir etkileyici sanat !
Yine gurur kaynağımız görüntü yönetmeni Gökhan Tiryaki sen ne güzel bir adamsın kardeşim yahu .
O kapadokya , o sabah ayazı , o ışıklar , o kadraj ne muazzamdı .
Ne güzel iş çevirdin sen vallahi şaşırdık gene .
Zenginlerin vicdanı , burjuvazi eleştirileri , feodal yapılar , yardımseverlik ve vicdanların rahatlaması bunlar da işleniyor filmde .
Çok ilginçtir süreye rağmen bu denli konuları temaları işleyebilmek helal olsun diyorum .
Helal olsun Nuri Bilge Ceylan'a .
Zaten kendisi ne yapsa çok seviyorum .
Çok şanslıyız kendisi gibi bir yönetmenimiz var .
Türkiye gibi bir ülkede sinema yapmak ve bu kadar başarılı olabilmek çılgınca bir iş çünkü .
Uluslararası arenada başarı kazanacak kalibreye , derinliğe , inceliğe , dolu dolu bir film yapmaya aşina bir yönetmen ve bize vereceği çok daha fazla şey var .
Filmde mesela Aydın'a dönük bir eleştiri şeklinde tanıtılmıştı film bilineceği üzere ki doğru çıktı .
Evet , Ceylan , ülkemizin " sevilen " ( ? ) aydınlarını hedefe yerleştiriyor bir manada ve eleştiri oklarını bunlara saplıyor .
Sevemeyeceğimiz aydınları temsil eden Aydın karakteri mükemmel bir şekilde yazılmış .
Aslında sadece Aydın da değil mükemmel yazılan .
Filmde neredeyse hiç konuşmayan taş atan veletten Nihal'e , Necla'ya , İmam'a , İsmail'e , Levent'e ve Hidayet'e kadar her karakterin hakkı verilmiş .
Neredeyse her karakterden bir film çıkartırız .
Ceylan burada karakterleri oldukça realist olarak yansıtıyor yine doğal bir şekilde .
Mesela Aydın , evet ; imam'dan tiksinmesi ( buna halktan bir nebze de olsa tiksinme diyebiliriz . Eşi nihal de diyor zaten bunu ) , kendisiyle alakasız konularda dahi çıkarsamalarda bulunabilmesi , üç beş lira için zengin Aydın'ın fakir bir adamın evine icrayı yollaması ( daha sonra da kalkıp İslam'la ilgili köşe yazısı yazabilmesi ? ) , ikiyüzlülüğü ( imam'ın arkasından " kirayı yatırmadılar , " der ; imam gelince " kira mühim değil , " der ? ) , kibri vesairesiyle Aydın'dan tiksinmemek zor .
Ama onun da haklı olduğu noktalar bulmak mümkün .
Ceylan bu yüzden çok iyi bir analizci zaten , karakter oluşturmada eşiyle birlikte senaryoyu o kadar güzel yazmışlar ki helal olsun tekrardan .
Umarım Oscar'ı alırız .
