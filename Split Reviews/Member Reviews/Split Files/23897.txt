Herkesin kendi fikri vardır , ancak orjinal fikirleri yerine bir filmi kalıplaşmış klişeler ile eleştiren , o filmi henüz izlemeden garip önyargılar içine giren seyircilere katılamıyorum ne yazık ki .
Bir filmi beğenmeyebilirsiniz .
Sonuna kadar doğal bir durum .
Ancak bir filmden ne beklediğinizi bilmiyorsanız , siz sağlam bir sinemasever değilsiniz demektir benim gözümde .
Bu filmi hak ettiği beklentiler çerçevesinde izleyip de beğenmeyenlere kesinlikle lafım yok .
Ancak zannediyorum ki bazı seyirciler Marshall'ın bu son iki filminden ( Valentine's Day ve New Year's Eve ) bir " Schindler's List " , bir " Godfather " , bir " Cinema Paradiso " falan bekliyorlardı .
Çünkü yaptıkları yorumlar bunu gösteriyor .
Tabii ki yönetmenin veya yapım ekibinin amacı belli .
Perde albenisi olan bazı tanınmış oyuncuları bir araya getirmek , iç içe geçen hayatlar gibi bir tema üzerinden de çerezlik , hafif , hoş vakit geçirmelik romantik filmler çekmek .
Ben kendi adıma hem Sevgililer Günü'nde , hem de Yılbaşı Gecesi'nde hoş vakitler geçirdim .
Eğlenceli sahneler , yüz güldüren bazı durumlar mevcut .
Evet , kalıplaşmış , bilindik bazı beylik laflar kullanmayı seven filmler bunlar .
Ama rahatsız etmiyor beni .
Çünkü ne izleyebileceğimi tahmin edebiliyorum ve sinema bilgim hangi filme nasıl davranmam gerektiğini onu izlemeye başlamadan önce fısıldıyor bana .
Kendi alanında değerlendirdiğimde herhangi bir kusur bulamadığım bir film .
Söylüyorum size ; " hafif " bir film , " eğlencelik " bir film .
Bu da her halinden belli zaten .
" Beğenmeyenler " e saygım var .
Fakat " beğenmek istemeyenler " sinemaya dair düşüncelerini gözden geçirsin bence .
