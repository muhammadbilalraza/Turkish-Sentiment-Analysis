" Ailesiyle birlikte yaşayan Liz , bir doğum sırasında bebeği çıkarırken yanlışlıkla bebeği öldürür . Bebeğin babası da Liz'den intikam almak için ailesini öldürmeye çalışır ve Liz de hayatta kalmak için kaçmaya başlar , bu esnada başına gelmedik olay kalmaz . " Western havasında geçen bu film , oldukça eski zamanlarda geçiyor ve daha çok kadınlara sadece bir obje olarak bakılıp başlarına gelen kötü olaylara odaklanıyor .
Ve bu ne kadar cesur bir konu olsa da bir türlü anlatılmak istenen hikayenin içine giremedim doğrusu .
Mesela son zamanlarda ayrımcılık konusunu buna benzer bir şekilde işleyen başka bir film , 12 Yıllık Esaret'ti .
Ve o film zencilere karşı yapılan ayrımcılığı bütün gerçekçiliği ile anlatarak çok sade , bu yüzden de korkutucu bir hava ile anlatıyordu .
Bu esnada da kan ve vahşetten ziyade ana karakterlerin içinde bulunduğu duruma karşı olan hislerine daha çok odaklanıyordu .
Bu yüzden de bir filmden ziyade , gerçek bir olaya tanık oluyormuşsunuz gibi hissediyordunuz .
Brimstone ise her haliyle bir filmmiş gibi hissediyor .
Gerek karakterlerin verdikleri zayıf kararlar ve başlarına gelen sayısız olay , süresinin aşırı uzun olması ve özellikle de şiddetin fazla abartılması beni sürekli filmden çıkardı .
Yani , filmdeki performanslar ve yönetmenlik oldukça başarılıydı fakat bir türlü konunun içine giremedim ve karakterlerle duygusal bir bağlantı kuramadım .
Ayıca bir süreden sonra da filmin aşırı karanlık atmosferi iyice baymaya başladı .
Brimstone , bu korkutucu havayı karakterlerin duyguları ve sadelik üzerinden anlatmak yerine aşırı uzun bir süreye ve gereğinden fazla kanlı sahneler içerme gereği duymuş .
Bu yüzden çıkan sonuç tam anlamıyla kötü olmasa da , son derece yetersiz kalmış .
Eğer bu tarz filmlere ilginiz varsa bir göz atabilirsiniz ama bunun dışındaki herkesin uzak durmasını tavsiye ederim .
FİLMİN İYİ YANLARI : + Dakota Fanning başta olmak üzere güçlü performanslar . + Konusunun içinde bulunan cesur detaylar . + Yönetmenlik .
FİLMİN KÖTÜ YANLARI :
- Zayıf karakterler .
- Şiddet ve talihsiz olayların abartılması yüzünden gerçekçi bir hikayeden ziyade sadece bir film izliyormuş gibi hissetmeniz .
- Aşırı uzun süresi .
TOPLAM PUAN : 3.9 / 10
