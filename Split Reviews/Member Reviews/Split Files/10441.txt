US ( Biz ) , Jordan Peele’nin merakla beklediğim filmiydi .
Zira Jordan Peele , yeni Alfred Hitchcock olarak görülüyor .
Hitchcock olabilmesi için çok fırın ekmek yemesi gerekse de Get - Out ve Us ile korku filmi kategorisine yeni bir soluk getirdi .
Bu doğrultuda US , korku filminden çok öte , sürükleyici , düşündürücü , şaşırtıcı bir film .
Hikayenin kahramanları , her ikisi de Lupita Nyong tarafından canlandırılan , Adelaide ve onun kopyası Red .
Filmdeki tüm oyuncular hem kendilerini hem de yansımalarını canlandırıyor ama Lupita Nyong’un performansı nefes kesici .
2014’de 12 Yıllık Esaret filmi ile Yardımcı Kadın Oyuncu Oscar’ını alan Nyong’un 2020 Oscar adaylarından biri olacağına kesin gözü ile bakıyorum .
Filmde pek çok sembolik anlatım kullanılmış .
Okuduğum kaynaklarda farklı yorumlarla karşılaştım .
Sanırım yönetmen , izleyici yorumuna açık , kişinin kendine göre çıkarımlar yapabileceği bir yöntem seçmiş .
Örneğin açılış sahnesindeki tavşanlar , tavşanların kafesleri ve koronun söylediği şarkı neyi ifade ediyor ?
Alice’in tavşanı mı ?
Yoksa hızla üreyen bir tür olmaları mı ?
Yoksa Amerikan kültürüne özgü farklı bir anlamımı var ?
Adelaide’nin yansımasının kocasının adı neden Abraham ?
Öylesine bir isim mi ?
Yoksa oğlunu kurban etmesi istenen İbrahim’e gönderme mi ?
Çocukların isimleri neden Umbrae ( Yunan Mitolojisinde yeraltı bekçisi ) ve Pluto ( Roma mitolojisinde yeraltı tanrısı ) ?
US , aynı zamanda Amerika Birleşik Devletleri’nin kısaltması olan United States mi ?
Kitty’nin ( Elizabeth Moss ) yansıması , fırsatı olmasına rağmen Adelaide'i neden öldürmüyor ?
Neden makasla yüzünü çiziyor vb …
Örnekler çoğaltılabilir .
Ya o dans sahnesi , renkler , ışık .
Aynı görünen iki farklı kızın farklı müzik ama benzer duygularla yaptığı dans adeta bir görsel şölen .
Filmin eleştiriye en açık yanı , yüzeysel kalan bilim kurgu dokundurması olmuş .
Yeraltındakiler nasıl ve neden üretildi , ne oldu da bu hale geldiler , hükümetin amacı neydi vb … kısımları hikaye ile tam örtüşmüyor gibi .
Ya da Peele , bu kısmı da izleyicinin takdirine bıraktı .
Jordan Peele , film boyunca işaretleri öyle titizlikle yerleştirilmiş ki , sürekli filmin başına doğru gidip ne olduğunu hatırlamaya çalışıyorsunuz .
Bu da adeta interaktif bir anlatıma yol açmış .
Seyirci her daim hikayenin içinde , heyecan ve gerilim hep yüksek .
Özellikle sürpriz sonu , çarpıcı .
Hikayenin tüm ipuçlarını alıp tüm boşlukları doldurunca , filmin sonu da “tamam” ya da “ bu dur” dedirtiyor .
Eleştirmelerin Get Out’u ( Peele’nin Oscar alan ilk filmi ) daha çok beğenmesine rağmen ben US filmini beğendim .
İlk filmine göre hikayesi zayıf kalsa da US , Peele’nin yönetmenlik becerilerini sergilediği bir eser olmuş .
Yukarıda anlattığım tüm duygular , hikayedeki aksaklıklara rağmen yönetmenin becerisi sayesinde gerçekleşiyor .
Jodan Peele , Hollwood için yükselen değerlerden biri .
CBS için Alacakaranlık Kuşağa’nın yeni bölümlerini çekecek olması da reklamının daha çok yapılmasına neden olabilir .
Amerika’lılar US filmini çok sevdi .
Tüm bunları bir araya getirince filmin 2020 ödül törenlerinde boy göstereceği , Lupita Nyong’un , En İyi Kadın Oyuncu , Jordan Peele ise En İyi Yönetmen kategorilerinde sahnede olacakları aşikar .
US , 2019’un en çok konuşulan filmlerinden biri olacak .
Hala izlemeyenler varsa fırsatı değerlendirmeli .
