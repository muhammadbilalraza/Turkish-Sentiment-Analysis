“The Peanut Butter Falcon” , hikâyesini de birlikte yazan Tyler Nilson ile Michael Schwartz’ın yönetmen koltuğunda oturdukları ilk ( debut ) uzun metrajlı sinema filmi …
Dünya prömiyeri , 9 Mart 2019’da South by Southwest Film Festivalinde ( SXSW ) yapılan ve 9 Ağustos 2019 tarihindeki sınırlı salon gösterimi ile Amerika’da vizyona giren filmin , 7.6 / 10 ( 68.731 oy ) ve 4.6 / 5 ( 2.500 üzeri oy ) olan IMDB ve Rotten Tomatoes izleyici puanı ortalamalarıyla 7.5 / 10 ( 216 yorum ) ve 70 / 100 ( 28 yorum ) olan Rotten Tomatoes ve Metacritic yorum ortalamaları , her ne kadar oylamaya katılan ( özellikle de izleyici ) sayıları yeterince yüksek olmasa da , iyi bir filmle karşı karşıya olduğumuzu söylüyor gibi …
Ama biz yine de " Ne olur ne olmaz " diye düşünerek , Mark Twain’in Mississippi Nehrini merkeze alan Huckleberry Finn öykülerinin modern bir yeniden anlatımı tarzında kurgulanmış olan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Tabii ki , bunun içinde , 6,2 milyon dolarlık bir bütçeyle çekilen ve brüt 133 milyon dolar gibi “sağlam” bir hasılat rakamına da ulaşmış olan filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe karşımızdakinin ; filmde Down sendromlu Zak’ın ( Zack Gottsagen ) hikâyesi anlatıldığı için , “Şimdi olumsuz bir şeyler yazar ve düşük bir puan verirsek millet bizi tefe koyar” endişesiyle birazda duygularıyla hareket eden eleştirmenlerin , San Diego Reader’dan Matthew Lickona , Orlando Weekly’den Cameron Meier , San Francisco Chronicle’dan Mick LaSalle , Austin Chronicle’dan Marjoire Baumgarten ve benzeri istisnaların dışında kalan büyük çoğunluğunun “kantarın topuzunu kaçırmak” pahasına hak etmediği yüksek puanlar ile göklere çıkardıkları filmlerden biri olduğunu söyleyerek başlayabiliriz …
Hele birde , bu eleştirmenler arasında NYC Movie Guru’dan Avi Offer gibi 10 üzerinden 8.56 vererek , sanki Kapalı Çarşı’daki bir kuyumcunun hassas terazisinde 22 ayar altın veya çok değerli taşlardan oluşan bir gerdanlığı tartıyormuşçasına enteresan puanlama stillerine imza atarak film değerlendirenler de var ki , daha fazla konuşmamak için insan kendini gerçekten zor tutuyor …
Hâlbuki bunca övgüye layık görülen bu film , kesinlikle Dustin Hoffman ve Tom Cruise ikilisinin sıra dışı performansları sayesinde 4 Academy ödülüne birden ulaşan otistik Raymond Babbitt ve kardeşinin yol hikâyesinin anlatıldığı bir “Rain Man” ( 1988 ) olmadığı gibi filmde rolüne tam oturan tek isimde ne yazık ki , sadece Zack Gottsagen olmuş …
Bize göre , uzunca bir süredir ortalıklarda görünmeyen Shia LaBeouf ile “Fifty Shades” serisinde Anastasia Steele karakterini canlandıran Dakota Johnson bu filmdeki , " Bitse de bir an önce gitsek " dercesine oynadıkları rollerinde bayağı bir sırıtmışlar …
Ki , zaten hamile olan karısı ve doğacak çocuğu ile daha fazla ilgilenebilmek adına bir son dakika iptaline gitmeseymiş , Shia LaBeouf’un yerinde Ben Foster oynayacakmış …
Yani aslına bakılırsa , bizim izlerken gördüğümüz bu " ciddi uyumsuzluğu " , filmin yapımcıları daha işin en başındaki casting aşamasında fark etmişler fakat " ne çare " olanlar olmuş bir kere …
Peki , bu film izlenilmez mi ?
Elbette izlenilir …
Hem de bir demlik dolusu çay ve mevsim meyveleri ile ( yağı ve tuzu kıvamında ayarlanmış ) patlamış mısırdan oluşan atıştırmalıklar eşliğinde , “ailecek” tadını çıkara çıkara …
Zira bizimkisi birazda , herkesin gözüne batmayacak olan detayları değerlendirilerek yapılan teknik bir yorum – analiz …
Belki , yine klasik bir laf olacak ama diğer yorumlarımızda olduğu gibi “spoiler vermeden” yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar filme ilişkin ilk tespitimiz olsun …
İlk önerimize gelince : O hakkımızı da bu kez ; hani öyle böyle çaktırmayı bırak da neredeyse gözümüze soka soka “duygu sömürüsü” yaparak film çekmeyi marifet zanneden Tyler Nilson ve Michael Schwartz ikilisi ile benzeri sinemacılara , “Sırada ne tür işler var ? ” diye sorarak kullanmak isteriz …
Sonuç olarak , kendi değerlendirme sistemimiz içinde ( 2’yi düşük 2,5’i de fazla bulmamıza karşın ) Zack Gottsagen’in hatırına puan olarak 2,5 verdiğimiz bu film için önerimiz de , " abartılı " puan ve yorumların etkisiyle büyük beklentilere girmeden “bir şans da siz verebilirsiniz” şeklinde olacak …
Keyifli seyirler …
