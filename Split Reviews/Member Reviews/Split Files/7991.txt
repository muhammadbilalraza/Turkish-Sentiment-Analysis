Tarantino benim çok sevdiğim ve saygı duyduğum , orijinal ve sanatını konuşturan bir sinemacı .
Daha ötesinde bence çok iyi bir senaryo ustası .
Daha önceki filmleri de bu filmi ile paralel değerlendirildiğinde Tarantinonun özünden hiçbir şey kaybetmediğini , hatta üstüne ekleyerek çok daha iyi hikayeler çıkardığını görebiliyorsunuz .
Bu filme gelirsek yaklaşık 3 saatlik bir sinema şöleni desem abartmış olmam sanırım .
Hiçbir sahnesinde sıkılmadım .
Şiddeti estetik bir açıdan hikaye ile ilintili olarak sunabilen çok nadir bir film olarak görüyorum .
Tarantino bu filminde bizi ABD'nin tarihine götürüyor .
Özetle filmin hikayesinde çıkış noktası olarak 1861 yılında ABD'nin Washington'daki yönetimi ile bu ülkeden ayrılmak isteyen 11 güney eyaleti arasında ( Konfederasyon ) çıkan iç savaş var .
Abraham Lincoln'un köleliği ortadan kaldırmak amacıyla seçimlere girmesi ve 1860 yılında başkan seçilmesiyle patlayan gerginlik 1865'de Birleşik Devletler'in zaferiyle sonuçlandı ve kölelik kaldırıldı .
Akabinde de konfederasyon yıkıldı .
Filmin pek çok sahnesinde Lincoln'e ve ABD tarihine atıflar mevcut .
Radikal tercih ve söylemleri pek çok kez kullanan usta yönetmen yine geri durmamış ve odak noktasına ünlü siyahi sanatçı Samuel L. Jackson'ı koyarak ve söylemlerini bu karakter üzerinden realize ederek tarafını belli etmiş .
Filmin kurgusu Kill Bill'e çok benziyor .
Kendi içinde pasajlara ayrılmış , her birinde çok başka hikayeler var , karakter tanımlamaları mevcut , her biri birbirine baya ustaca bağlanmış ve gerçekten epik bir tadı yakalamış .
Kurgu bana çok kaliteli geldi bilhassa sıkılmadan izlettirmesi ve mistik havayı hiç kaçırmayacak şekilde ilerlemesi çok hoş .
Bu seferki işi uzun ve diyalogları da uzun ama Tarantino eğer senaryo koltuğunda da oturuyorsa senaryosunda en çok karakterlere odaklanmanız gerekecektir .
Her biri yine oldukça marjinal ve muhteşem bir cast seçimi ile birbirini tamamlamışlar .
Sizi bilmem ama ben Michael Madsen'ın canlandırdığı Joe Gage karakterini çok sevdim .
Yani başrol oyuncuları zaten üzerlerine düşeni fazlasıyla yerine getirmişler onlar için söylenecek pek bir şey yok ama yan rollerde çok usta seçimler yapılmış .
Michael Madsen'ı Rezervuar Köpekleri filminden de tanıyoruz .
Diyaloglara gelince gerçekten filmin tam manasıyla diyaloglar üzerine oturtulduğunu gördüm .
Diyaloglardan çok iyi replikler çıkmayabilir belki ama filmin bütün gücü diyaloglarda gizli .
Vahşi Batı temalı filmleri adeta ters yüz ediyor ve usta Tarantino aksiyon yerine diyalog kullanarak daha doyurucu bir şekilde filmi sembolize ediyor .
Görüntü yönetiminde 70mm'lik şahane makineler adeta o muhteşem Wyoming atmosferini beyazperdeye aktarmış .
Ayrıca bir hatırlatma bir röportajda filmin kadrajının bu denli geniş olmasının filmdeki bütün oyuncuların her an sahneye girmesine aracılık ettiği ve herkesin arka planda yapacak bir rolünün olduğu söylenmiş .
Tarantino’nun da amacı tam olarak bu olsa gerek , her karakterin yapacak olduğu şey var .
Hiç konuşmasa dahi .
Ses tekniği her zamanki gibi çok sağlam .
Karlı ve fırtınalı hava ile iç mekan sesleri fazlasıyla gerçekçi .
Kostümlere değinmek gerekirse her zamanki gibi usta işi tercihler , aksesuarlara kadar dönemin ruhunu içselleştirmiş , erkeksi ve sert havayı yansıtmayı başarıyor .
Filmin müzikleri çok iyiydi ama ben ilk yarım saatteki tercihleri çok daha kaliteli buldum , ikinci yarı bu açıdan daha sönüktü .
Sanat yönetimi ise bunca kısıtlı mekan ve alana rağmen bence çok başarılıydı .
Örneğin Minnie's Haberdashery pasajında aktarılan sıcacık ortam , battaniye , şömine gibi seçimler , ikram edilen yahni ve kahve kısımları dekor ve ışık ile birleşerek o kadar hoş bir atmosfer yaratmış ki bir anda dahil olmak isteyebiliyorsunuz .
Neyse sonuç olarak çok başarılı bir film .
Gerçi birkaç saat evvel bu gözler Tarantino filmi esnasında salondan çıkan dört beş kişiye denk geldi .
Dikkat edin sanıyorum ki dünyanın hiçbir ülkesinde bu gibi durumlarla karşılaşmazsınız .
Zira hemen yan salonda oynayan yerli ucuz komedi yapımları varken Coen biraderleri , Nolan ve Scorsese gibi sinemacıların filmlerinde de çıkacak çok sayıda kişiye şahitlik edebilirsiniz .
Tarantino'nun bir sinema dili var .
Bu açıdan ender sayılan bir sinemacı ve o nedenle değerli , bu adam size flashbacklerle , dış sesle ve kadrosu ile bir mesaj veriyor zaten .
Tek bir mekanda bile geniş açılı objektif kullanarak daha önce deneyimleyemeyeceğiniz bir görüntü yönetimi keyfi sunuyor .
Teşekkürler ve tebrikler usta Tarantino .
Umarım daha çok filmlerini izleriz hep birlikte .
