Son 15 yılda 2 kere yeniden çevrilen ve toplamda 5 filme sahip olan Spider - Man filmlerinin bu noktaya gelmesi biraz uzun sürse de nihayet Homecoming filmine kavuştuk .
Bir süper kahraman filminden ziyade daha basit bir işleyişe sahip olan Spider - Man : Homecoming , lisede okuyan Peter Parker'a odaklanıyor .
Ama bu sefer Peter Parker'ın karakterinin kökenlerine inmek yerine onun okulda ortama ayak uydurmaya çalışmasını ve bir yandan da Yenilmezler ekibine katılmak için kendisini kanıtlamaya çalışmasını görüyoruz .
Ve bu filmin de kötü adamı , Michael Keaton'ın canlandırdığı Vulture !
Birkaç defa Vulture ile karşılaşan Spider - Man , film boyunca onu durdurmak için elinden geleni yapmaya çalışıyor .
Ve bunu yaparken de normal okul hayatı ile süper kahraman kimliğini dengede tutmaya çalışıyor .
Her ne kadar şu ana kadarki bütün Spider - Man filmlerinden hoşlanmış olsam da , 2004 yılındaki Spider - Man 2'den beri " çok iyi " bir Spider - Man filmi izlememiştik .
Ama bundan tam 13 yıl sonra Homecoming , seyirciye gerçekten de istediği Spider - Man filmini vermeyi başardı .
Bence Homecoming , Spider - Man 2'den sonra çekilmiş en iyi Spider - Man filmi .
Önce iyi yanlardan başlayalım .
Geçen yılki Civil War'daki performansıyla herkesin ağzını açık bırakan Tom Holland , bu filmde resmen döktürmüş .
Onun samimi ve masum tavrı , Spider - Man karakterine cuk diye oturmuş .
Holland , şu ana kadar dev ekranda gördüğümüz en iyi Spider - Man .
Ayrıca Michael Keaton'ın Vulture'una da bayıldım .
Normalde Marvel kötüleri hep arka planda kaldığı için kolayca unutulur .
Gerçi Vulture , son zamanların en güçlü kötü adamı olmasa da Marvel evreninin en akılda kalıcı kötülerinden birisiydi .
Çünkü karakterin amacı belliydi ve bu yüzden de etkileyiciydi .
Bunun dışında Robert Downey Jr'ı , Jon Favreau'yu görmek her zamanki gibi zevkliydi ( filmin sonlarına doğru çıkan sürpriz oyuncuyu da görmeyi hiç beklemiyordum doğrusu ) .
Zendaya'nın Michelle'ine , Büyük Budapeşte Oteli'nden tanıdığımız Tony Revolori'nin farklı Flash Thompson yorumuna , Marisa Tomei'ye ve Jacob Batalon'a bayıldım .
Açıkçası , filmdeki bütün oyuncu seçimleri neredeyse kusursuzdu .
Önceden Cop Car adında ufak bir filmin yönetmeni olan Jon Watts , bu film için ideal yönetmen olmuş .
Normalde önceden ufak bir film yönettikten sonra büyük bir projeye girişen yönetmenlerin işleri genelde başarısız oluyor ( Marc Webb'den The Amazing Spider - Man 2 veya Jordan Vogt - Roberts'dan Kong : Skull Island mesela ) .
Ama Watts , Peter Parker karakterine odaklanmak bakımından gerçekten de iyi bir iş çıkartmış .
Bu yüzden de bu film çok farklı bir atmosfere sahip , bir süper kahraman filminden ziyade , gençlik filmi gibi hissettiriyor .
Bu sayede de Homecoming , her zaman neşe ile dolu , hızlı ilerleyen bir tempoya sahip ve bu konuda da yönetmenin etkisi rahatlıkla görünüyor .
Bu da beni filmin kötü yanlarına götürüyor .
Spider - Man : Homecoming'in neredeyse tamamı komik ve eğlenceli bir tona sahip .
Gerçi karaktere odaklanmak bakımından bunda bir sorun olmasa da , filmin dramatik ağırlığı biraz eksik kalmış .
Bundan önceki Spider - Man filmleri o kadar da komik olmadığı için ciddi bir tona sahip olduğundan heyecan verici bir atmosfere sahipti .
Bir aksiyon sahnesi yaşandığı zaman , Spider - Man'in içinde bulunduğu tehlikeyi hissedebiliyordunuz ( Spider - Man 2'deki tren sahnesi bunun en iyi örneği ) .
Bu filmdeki aksiyon sahneleri kesinlikle kötü değil ama bu sahneler yaşandığı zaman aciliyet duygusunu , birisi gerçekten de ölebilirmiş hissini tam olarak yaşayamıyorsunuz .
Bu yüzden de Homecoming'i sadece eğlenceli tonuyla hatırlıyorsunuz .
Ve dediğim gibi , bunda kötü bir şey olmasa da filmin kendisi birazcık daha dramatik ağırlığa sahip olabilirdi .
Bir de şu var : Marvel evrenindeki bazı filmler , bir evrende geçmesine rağmen Marvel'a gönderme yapmadan güçlü bir şekilde ayakta durarak başlı başına bir film olabiliyor ( Kaptan Amerika : Kış Askeri ve Galaksinin Koruyucuları gibi ) .
Homecoming ise Marvel evreniyle biraz fazla iç içe .
Gerçi yine , bu büyük bir sorun olmasa da bir de Spider - Man 2'ye bakın .
Spider - Man çizgi roman hayranlarının bayılacağı ve komik bir film izlemek isteyenler için Spider - Man : Homecoming harika bir Spider - Man filmi , tek başına ayakta durabilen , etkileyici bir süper kahraman filmi izlemek isteyenler içinse Spider - Man 2 harika bir film olarak kalıyor .
Uzun lafın kısası , Homecoming hakkında ufak sorunlarım olmasına rağmen bu filmi izlerken çok iyi vakit geçirdim .
Uzun zamandır bir filmde bu kadar çok güldüğümü hatırlamıyorum doğrusu .
Tom Holland , Spider - Man rolünde harikalar yaratmış ve Michael Keaton da akılda kalıcı bir kötü adama imza atmış .
Yönetmen Jon Watts , yaratıcı fikirleri ile Spider - Man çizgi roman hayranlarının hep istediği filmi yapmış .
Eğlenceli temposu , başarılı göndermeleri ve güçlü oyunculukları ile Homecoming , gerçekten de görülmeyi hak ediyor .
İyi seyirler .
Not : Bu arada buna fazla değinmedim ama filmdeki şakalar gerçekten de çok komikti .
Özellikle de en sondaki ekstra sahne salonu gülmekten kırıp geçirdi .
Ayrıca oldukça ilginç sorulara da cevap vermiş film .
Mesela , " Eğer ağ atacak hiçbir şey olmasaydı Spider - Man ne yapardı ? " sorusuna " O halde koşması gerekirdi . " gibi cevaplar vermiş .
Dipnot : Eğer merak ediyorsanız , şu ana kadar çekilmiş Spider - Man filmleri için sıralamam şöyle : 1 - ) Spider - Man 2 ( 8.8 / 10 ) 2 - ) Spider - Man : Homecoming ( 8.2 / 10 ) 3 - ) Spider - Man ( 8 / 10 ) 4 - ) The Amazing Spider - Man ( 7.6 / 10 ) 5 - ) Spider - Man 3 ( 7 / 10 ) 6 - ) The Amazing Spider - Man 2 ( 6.2 / 10FİLMİN İYİ YANLARI : + Tom Holland ve Michael Keaton . + Oldukça eğlenceli bir ton , komik göndermeler ve espriler . + Final sahnesi . + Bir süper kahraman filminden ziyade , bir gençlik filmi gibi hissettirmesi . FİLMİN KÖTÜ YANLARI : - Aksiyon sahnelerinde tehlike ve aciliyet unsurunun eksik olması . - Diğer Marvel filmleri gibi tam olarak tek başına ayakta duramaması . TOPLAM PUAN : 8.2 / 10
