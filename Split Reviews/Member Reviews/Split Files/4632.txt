“A Quiet Place” ; John Krasinski’nin senaryosunu Bryan Woods ve Scott Beck ile birlikte yazıp yönettiği ve baş rollerinden birinde de oynadığı son derece etkileyici bir proje …
Bu tanımlamadaki “etkileyici” ve “proje” sözcüklerini özellikle seçerek ve üstüne basa basa kullandık …
Neden mi ?
Bir , 17 milyon dolar gibi Hollywood standartlarına göre oldukça mütevazı sayılabilecek bir bütçeyle çekilen ve 08 Nisan 2018’de vizyona giren filmin 21 Mayıs 2018 itibarıyla gişe hasılatı tamı tamına brüt 297 milyon dolar …
Ki nihayetinde bu rakam , 350,3 milyon dolara da ulaştı .
İki , sizi bilmem ama yapımcı Michael Bay ve Paramount Pictures bu hasılattan yeterince “etkilenmiş” olmalılar ki , “projeye” devam kararı alarak “A Quiet Place Part II”yi ( 2020 ) anında duyurdular …
Zaten senaryo ekibindeki Woods ve Beck ikilisi de , olası bir devam filmi ihtimalini göz önünde bulundurarak işe önceden koyulduklarını açıklamışlardı …
Gelelim filmin kendisine …
Konuya hiç girmiyoruz …
Zaten o , bugüne kadar hemen her yerde yeterince anlatılmış durumda …
Bizim ekleyeceğim tek şey ; filmin , tam on ikiden vuracak kadar özgün bir konu ve onun etrafında şekillendirilen sağlam bir hikâyeye sahip olduğu gerçeği …
Sanıyoruz filmin bütün dünyada , büyük bir ilgi ve alakaya neden olmasının ardındaki asıl neden , yani “püf noktası” da gerçekte bu gibi …
Filmde , sadece Emily Blunt ve John Krasinski değil işaret diliyle anlaşmaya çalışan Abbott ailesinin bütün fertleri oldukça iyi iş çıkartmışlar …
Bunun yanı sıra ; Jeffrey Beecroft - Scott Farrar işbirliği ile ortaya çıkartılan “gözleri olmayan” ama “biraz insansı” duran yaratık tiplemesinden özel efektlere , kurgudan ses ve müziğe kadar her şeyin tam bir senkronizasyon içinde olmasını sağlayan teknik ekipte , izleyenin hem gözüne hem de kulağına aynı anda hitap etmesini bilmiş .
Sonuç olarak ; “A Quiet Place”den aklımızda geriye , pek ürkütüp şaşırtmasa da kendini ilgiyle izletmesini bilen “etkileyici” bir film “projesi” imajı kaldığını söyleyebiliriz …
Part II’nin yorumunda görüşmek üzere , bu filmi izleyecek herkese keyifli seyirler …
