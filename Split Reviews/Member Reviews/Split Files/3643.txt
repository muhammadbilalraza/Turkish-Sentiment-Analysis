Senaryosunu , Eric Jager'ın 29 Aralık 1386 tarihinde , bir Norman " şövalyesi ( knight ) " olan Jean de Carrouges ile eski dostu " yaver ( squire ) "
Jacques Le Gris arasındaki , Paris'te düzenlenen bir silahlı düello ile nihayetlenen ' GERÇEK ' bir öyküyü anlattığı " The Last Duel : A True Story of Trial by Combat in Medieval France " den ( 2004 ) uyarlayarak Nicole Holofcener , Ben Affleck ve Matt Damon'ın yazdıkları " The Last Duel " , yönetmen koltuğunda usta sinemacı Ridley Scott'ın oturduğu destansı bir tarihi drama olarak geliyor karşımıza .
Gelin isterseniz ; başroldeki üç ana karakterin , yaşanan olaylara yönelik farklı bakış açılarını yansıtan üç bölüm halinde kurgulanarak , 100 milyon dolarlık bir bütçeyle çekilen ve dünya prömiyeri 10 Eylül 2021 tarihinde Venedik Uluslararası Film Festivalinde yapılan filmimize biraz daha yakından bakalım .
BÖLÜM BİR - " Jean de Carrouges'e ( Matt Damon ) Göre ' GERÇEK ' " : 19 Eylül 1370'deki , adını veremeyeceğimiz karakterlerden birinin emirleri dinlememesi nedeniyle İngilizlere karşı kaybedilen Limoges Savaşı tarihe , Jean de Carrouges'ın , yakın arkadaşı Jacques Le Gris'in ( Adam Driver ) hayatını kurtardığı bir savaş olarak geçer .
Bu yenilgiden hoşnut kalmayan , Kral VI. Charles'ın ( Alex Lawther ) kuzeni Kont Pierre d'Alençon'un ( Ben Affleck ) talimatıyla Fransızlar , gerisin geriye Limoges'ten çekilirler .
Belleme Kalesi , 1377. .
Jean'ın babası Jean de Carrouges I'ün ( Oliver Cotton ) yönetiminde olan bu kale , şövalye ve derebeylerinin ( vassal ) , Kont Pierre'e olan bağlılıklarını bildirdikleri bir törene ev sahipliği yapmaktadır .
Ardından aynı Pierre , Le Gris'i ; verem pandemisi yüzünden toplamakta zorlandığı kiralarının tahsildarı olarak tayin ederek , Jean de Carrouges'ın da aralarında bulunduğu , himayesi altındaki tüm derebeylerine gönderir .
Ancak Jean'nın ekonomik durumu , kendisinden istenen parayı ödeyebilecek yeterlilikte değildir .
Zira yaşanan verem salgını esnasında sadece karısı ile oğlunu değil parasını da kaybetmiştir ve o yüzden de , 1380'de olduğu gibi Normandiya'daki savaşlara da paralı silahşor olarak katılmaktadır .
Savaş dönüşünde de Jean , sırt sırta savaştığı Jean Crespin'nin de ( Marton Csokas ) katılımıyla , kızı Marguerite ile evlenmek suretiyle topraklarının bir kısmını çeyiz olarak alacağı , affedilen eski hainlerden Sör Robert de Thibouville'in ( Nathaniel Parker ) malikanesine uğramıştır .
Fakat Thibouville'in topraklarının en önemli kısımlarından olan Aunou - le
- Faucon isimli arazi , borcuna karşılık Pierre tarafından alınarak , hizmetlerine mukabele olarak Le Gris'e hediye edilmiştir .
O toprakları çok seven karısı adına Kral'a , bir anlamda Pierre ve Le Gris'i şikayet ederek başvursa da Jean , talebi olumsuz bulunarak geri çevrilir .
Bu arada babası ölen Jean , karısını etkilemek amacıyla yaptığı bu gereksiz başvuru sebebiyle Belleme Kalesinin yönetimini de , yine Pierre sayesinde Le Gris'e yitirmiştir .
Derken .
Bir yıl sonra .
Jean'ın kadim dostlarından Jean Crespin , Carrouges çiftini , oğlunun doğumunu kutlayacağı eğlence için Argenta'daki evine davet etmektedir .
Gidilir ve orada , Aunou - le
- Faucon yüzünden araları açılan Jean de Carrouges ile Jacques Le Gris yeniden el sıkışarak barışırlar .
Ardından da " Şövalye / Sör " olan Jean , 1385 yılında Kralı için İskoçya'ya savaşmaya gider ve birkaç ay sonra da hezimete uğrayarak ülkesine döner .
1386 yılı , Jean'ın Paris'te ödül olarak 300 altın alacağı tarihtir de .
Yani görünürde her şey yolunda gitmekte gibidir .
Ta ki Marguerite , Jean'nın kendileriyle yaşamakta olan annesi Nicole ( Harriet Walter ) ile hizmetçisi Alice'in ( Bryony Hannah ) ev de olmadıkları bir gün , Le Gris'in kendisine saldırarak tecavüz ettiğini söyleyinceye kadar .
Çünkü o andan itibaren Jean , Kral'ın da izni ile Le Gris'i , 29 Aralık 1386'da , sadece birinin hayatta kalacağı bir düelloya davet edecektir .
BÖLÜM İKİ - " Jacques Le Gris'e Göre ' GERÇEK ' " : Dakika 44. .
Elbette Le Gris'in anlatımı ile " Leydi Marguerite'e Göre ' GERÇEK ' " adındaki üçüncü bölüme hiç girmeyecek ve geride kalan 108 dakikanın tamamını sizlere bırakacağız .
Sizlere kalan ise ; başarılı dekor , kostüm , makyaj , görsel efekt ve tehlikeli sahnelerdeki dublör uygulamalarının yanı sıra nitelikli oyuncu performanslarının tadını çıkartmak oluyor .
Keyifli seyirler ,
