Tek kelimeyle muhteşem .
Aşkın iki erkek , iki kadın ya da bir erkek ve kadın arasında geçmesinin bir önemi yok , sizin heteroseksüel , gay ya da biseksüel olmanızın da .
Oraya sadece bir film izlemek için geldiğiniz sürece bu aklınıza gelmiyor bile .
Hele de kitabını okuyup gittiyseniz yaşayacağınız duygusal fırtınayı iki ile çarpın , çünkü en derininizden sarsılacaksınız .
Oyunculuklar muhteşem , Timothee Chalamet kitapta sunulan Elio'yu oynamıyor da sanki o aslında hep Elio'ymuş da kitap ondan esinlenilerek yazılmış gibi .
Armie Hammer ise Oliver rolü için başta biraz büyük gibi görünse de o kadar güzel oynuyor ve çabalamadan o kadar etkiliyici olabiliyor ki oscar adaylıklarında hakkının yendiğini anlıyorsunuz .
Bu arada Timothee ile olan kimyaları gerçekten inanılmaz , bambaşka birşey .
Ben böyle bir uyumu uzun süredir ne tv ekranında ne de sinemada görmedim .
Ve tabii ki Michael Stuhlberg . son ana kadar sevgi dolu , gözlemci profosör baba karakteri dışında fazla bir etkinliği yokken , filmin belki de en çarpıcı sahnesine imza atarak , filmin sonundaki monoloğu ile sizi yerle bir ediyor .
Bonus olarak sahne yönetimi ve görüntüler de olağanüstü tabii ki .
Yazar Andre Aciman ve yönetmen Luca Guadagnino nun yetenekleri ve ajitasyona bir kez olsun başvurmadan bizi böyle güzel mahvedebilmeleri karşısında saygıyla eğiliyorum .
