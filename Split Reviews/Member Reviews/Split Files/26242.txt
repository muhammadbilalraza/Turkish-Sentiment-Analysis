( . ) Disney'in sevilen animasyonu Arabalar'ın dünyasından çıkıp gelen Uçaklar , geçen sene izlediğimiz ilk filmiyle beklentileri karşılayamasa da hemen bir yıl arayla devam filmiyle tekrar karşımızda .
İlk filmle bağını koparıp onun düştüğü hatalara düşmemek için taze bir hikayeyle yola koyulan Uçaklar : Söndür ve Kurtar , her şeye rağmen Arabalar'ın seviyesine yaklaşamıyor .
Özellikle de çocukların bile seçebildiği klişelerle donatılmış ve tamamen küçük izleyicilere hitap eden komedi ögeleriyle süslenmiş hikayesi büyükleri yine bir türlü saramıyor .
Fakat neyse ki ilk filme kıyasla en azından bomboş bir seyirlik sunmuyor ; küçüklere güzel bir eğlence vaat ederken aynı zamanda doğayı sevmeleri ve korumaları için hoş mesajlar da veriliyor .
