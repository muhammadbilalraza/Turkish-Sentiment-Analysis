Senaryosunu da Jiang Rong'un aynı isimli yarı otobiyografik romanından ( 2004 ) uyarlayarak Alain Godard , John Collee ve Lu Wei ile birlikte yazan Jean - Jacques Annaud'nun yönetmen koltuğunda oturduğu “Le dernier loup / Wolf Totem” , " abartılı görsel efektleri " ile dikkat çeken bir doğa macerası olarak çıkıyor karşımıza .
Annaud'nun sinemasını yakından takip edenler , onun filmografisinde yine hayvanlar ile çekilmiş " L'ours / The Bear "
( 1988 ) ile " Deux frères / Two Brothers " ın ( 2004 ) bulunduğunu da bilirler .
Gelin isterseniz daha önce çektiği " Seven Years in Tibet "
( 1997 ) filminin gösteriminin Çin'de yasaklanmasının yanı sıra kendisinin de ülkeye girmesine izin verilmeyen Annaud'nun konusu Çin'de geçen bu filmine biraz daha yakından bakalım .
Kültür devriminin ikinci yılı olan 1967 yılında kentli öğrenciler , öğrendiklerini oralardaki eğitimsiz insanlara aktarmaları için kırsal bölgelere gönderilmektedirler .
Pekin'in karmaşasından uzaklaşmak isteyen Chen Zhen ( Shaofeng Feng ) tercihini , Yang Ke ( Shawn Dou ) ile beraber İç Moğolistan'dan yana kullanmıştır .
Bu arada kendilerine yaşam alanı olacak obanın lideri Bilig ( Baasanjav Mijid ) ve ona , kalacakları iki yıl boyunca obadaki çocuklara Çince okuma yazma öğretecek Chen ile Yang'ı teslim eden bölgenin yeni üretim başkanı Bao Shunghi ( Zhusheng Yin ) ile de tanışıyoruz .
Altı ay sonra .
Steplerde tek başına gezintiye çıkmış olan Chen'in atı , kendilerini izleyen kocaman bir kurt sürüsü nedeniyle huysuzlanmaya başlamıştır .
Kurtlar ile göz göze gelen Chen , tam sonlarının geldiğini düşünürken , birbirine vurduğu üzengilerinin çıkarttığı metalik sesten ürken kurtlar , saldırmak yerine birden kaçışarak onlardan uzaklaşırlar .
Obaya vardığında Chen bu yaşadıklarını Bilig'e de anlatır ve baharda bir kurt yavrusu yakalayarak onu incelemek istediğini söyler .
Ancak " sabır " , " örgütlülük " ve " lidere itaat " konusunda uzman olan kurtlar konusundaki ilk teorik ve pratik dersini , bir ceylan sürüsünü çevreleyen kurt sürüsü örneği üzerinden " baba " diye hitap ettiği Bilig'den alır .
Ki aynı Bilig , Cengiz Han'ın ordularının da aynen bu kurt taktiği ile bütün dünyaya kafa tuttuğuna inanmaktadır .
Neyse .
Chen ile Bilig'in dün tanık oldukları bu saldırı sayesinde , kurtların yiyerek tüketemedikleri kurbanlarını , baharda doğacak yavruları için doğal derin dondurucu görevini üstlenen karların altına itina ile gömdüklerini de öğreniyoruz .
O yüzden de Bilig'in obası , kurtların karların altına gizledikleri ölü ceylanların tamamını çıkartıp almazken , hayatta kalan ceylanları da gelecek yıl için koruma altına almaktadırlar .
Yoksa kendi koyun sürüleri aç kalan kurtların hedefi haline gelecektir .
Fakat ne yazık ki , gecenin karanlığından yararlanan başkaları , Bilig'in kurtlara bıraktığı ceylanları da yağmalarlar .
Ve kurtlar da bu manzarayı izlerler .
Derken üretim başkanı Bao Shunghi , askerler ile birlikte refakat ettikleri Çin Halk Kurtuluş Ordusu'na ait bir at sürüsünü , Bilig'in obasının himayesine verir .
Atların sorumluluğu , Bilig'in oğlu ve Gasma'nın ( Ankhnyam Ragchaa ) kocası Batu ( Gexige Baoyin ) ile obanın en iyi çobanı Shartseren'de ( Tumenbayaer ) olacaktır .
Yalnız Bao Shunghi , kötü bir haber daha da doğrusu acı bir talimat da getirmiştir gelirken merkezi yönetimden .
Ne midir o ?
Sayılarının azalması amacıyla yavru kurtlar öldürülecektir .
Her ne kadar Bilig buna karşı çıksa da elinden hiçbir şey gelmez .
Zira emir kesin olup tartışmaya açık değildir .
Bu da aslında " kurtlar ile dans " başlayacak demek olup bu kanlı eyleme istemeden de olsa Pekinli Chen ile Yang'da dahil olacaklardır , filme damgasını vuran küçük bir sürpriz eşliğinde .
Dakika 38. .
Geride 83 dakikalık bir bölüm daha mevcut .
Bugüne kadar fırsat bulup da gerçek Moğol ceylanları ile İskoç hayvan terbiyecisi Andrew Simpson tarafından eğitilen Moğol kurtlarının kullanıldığı bu filmi henüz izlememiş olan sinemaseverlere , baş roldeki Shaofeng Feng'in etkileyici performansı dışında " çok büyük beklentilere girmeden " izlemelerini önerebiliriz .
Keyifli seyirler ,
