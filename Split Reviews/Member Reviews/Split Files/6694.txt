60'lı yılların ünlü oyuncusu Clint Eastwood , son yıllarda yönetmenliğe geçiş yaparak ortaya hem iyi hem de ortalamada sayılabilecek ve kayda değer filmler çıkardı .
Şimdi de onun yeni filmi ise gerçek bir yaşam öyküsünden uyarlanmış , askeri orduda çalışan Chris Kyle'ın hayatı anlatılmış .
Fakat bu film Amerika gişesinde çok iyi olsa da , ( çünkü Amerikan propagandası var işin içinde ) Eastwood'un açından son zamanlardaki en zayıf filmi maalesef .
Film ilk önce ezan sesi ile , daha sonra Chris Kyle'ın bir çocuğu sniper ile vurması ile başlıyor .
Bu açılış sahnesi Amerikalılar için muazzam , bizler ve dünyanın birçok devleti için kötü bir açılış sahnesi .
Daha bu açılış sahnesinden anladım ki filmde Amerikan propagandası olacak .
Oldu , hem de bol bol oldu .
Çünkü Amerikalıların filmi bu .
İllaki de böyle bir şey olacaktı zaten .
Tamam propaganda kısmını geçtim .
Filmin dış yüzeyi yerine biraz da iç yüzeyine , anlatılmak istenen mesaja bakalım .
İç yüzeyinde hikaye oldukça basit kalmış .
Film sürekli belli yerlerde geçiyor .
Savaş alanı , mezarlık ve Kyle'ın evi .
Film hep bu 3 yer arasında geçiyor . ( arada bir başka yerler oluyor elbette ama bu yerler ağırlıklıydı ) Bunun dışında filmde duygu eksikliği de var biraz .
Veya savaş alanında Kyle'ın sniper ile 160 kişiyi öldürüp efsane haline gelmesi de çabuk geçiştirilmiş .
( Hikayenin o kısmı havada kalsa da , inanın böylesi daha iyi olmuş . Film boyunca 160 kişinin ölümünü görecektik yoksa ) Aslında bu kısımlar filmin fragmanında da var ama film fragmana göre hafif kalmış .
Kyle'ın bir Amerikan kahramanı olması dışında insan olması etkeninin üstüne fazla gidilmemiş .
Ya da savaşın Kyle'ı duygusal açıdan nasıl değiştirdiğinin de öyle .
Sadece değişimi görüyoruz ama fazla gidilmemiş üzerine .
Ayrıca filmdeki aksiyon sahneleri de hiç kişisel hissettirmemiş .
Yalnız şimdi hakkını yememek lazım , oyunculuklar çok iyiydi .
Bradley Cooper , aile ve savaş arasındaki dengeyi iyi kurmuş .
Oscar'ın iddialı isimlerinden biri .
Sienna Miller'ı is başta tanıyamadım .
O da iyi bir oyunculuk sergilemiş , ilgiyi hakediyor .
Aslında film hakkında kısaca şunu diyebilirim : American Sniper , iyi oyunculukların harcandığı , Amerikan propagandası ve iyi aksiyon sahnelerinin ötesine gidememiş bir film .
Ama çok başarısız bir film de değil açıkçası .
Hiç olmazsa sürükleyici olduğu için izlettiriyor .
Ama Oscar'da En İyi Film ödülünü alacak kadar da iyi değil yani film .
( Gerçi Argo gibi bir hadise yaşanır mı , onu bilemem ) Veya IMDb puanı kadar da abartılacak bir şey yok .
Çerezlik bir filmden öteye gidememiş .
Tam ortalamada , hatta birazcık da altında diyebiliriz .
İsterseniz izleyin ama fikir sahibi edinmek amaçlı ve sıfır beklenti ile .
Çünkü filmde bundan ötesi yok .
İyi seyirler .
