Kabul etmek gerekir ki Blake Lively'nin baş rolünde yer almış olduğu bir filme " hafif " , " çerezlik " gözüyle bakmamak mümkün değildir .
" Gossip Girl " ile hayatımıza giren , bu çıkışından sonra canlandırdığı hemen hemen tüm rollerde belli kalıpların içine sıkışmış sarışın ve güzel yardımcı oyuncu performansı ile fazla da fark yaratmayı başaramayan bir oyuncu kendisi .
" The Age of Adaline " a da farklı bakmak için bir sebep yok iken , bir iki yerde " fena olmadığını " duyduğumdan izlemeyi tercih ettim .
Lively önceki işlerine göre daha olgun , daha oturmuş bir performans sergilemiş .
Filmi tek başına götürmeyi başarıyor nihayetinde .
Tabii ki Harrison Ford efsanesinin de bir noktada dahil olması ile kadro daha da güçleniyor .
Çok da çarpıcı olmayan , hatta pek çok durum tahmin edilebilir idi , ancak rahat izlenen bir yapım olmuş .
Çekimleri , renk kullanımlarını oldukça beğendim .
