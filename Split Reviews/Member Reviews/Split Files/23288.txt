İleri derecede Thomas Mann'ın " The Magic Mountain " ı veya sinemadan " Last Year at Marienbad " havası seziliyor filmin daha ilk dakikalarından itibaren .
Sorrentino'nun bu sanat eserlerinden ilham aldığına eminim .
Özellikle çok karakterli dokusu , " Büyülü Dağ " ın günümüze uyarlanmış hali gibi hissettiriyor .
Filmin merkezinde isminden de anlaşılacağı üzere yaşlılık , yaşlanma , yaşlılar ve gençler var .
Avrupa elitinin , özellikle de sanatçıların , gözünden , başarılı bir senaryo , kaliteli oyunculuklar , harikulade görüntüler eşliğinde sunuluyor bize bu olgular .
Lüks bir sanatoryumda .
Kesinlikle hatırlanacak bir film .
Ancak onu bir modern klasik olmaktan yoksun bırakan bir şeyler mi var acaba ?
Bilmiyorum .
Neyin eksik veya fazla olduğunu tam olarak açıklayamıyorum .
Bu ihtiyacı hissetmiyorum da .
Benzersiz görüntüler , enteresan karakterler , sürükleyici bir 120 dakika .
Harika bir final .
Bir müzik şöleni .
Beni bunlar ilgilendiriyor .
Senenin görülmesi gerekenlerinden .
Yalnızca görsel veya yazınsal olarak hayran bırakmakla kalmıyor , yaşınız ne olursa olsun , filmde bir şeyler size de dokunmayı başarıyor .
Belki geleceğinizi , belki de geçmiş hatıralarınızı , tanıdığınız insanları düşünmemek neredeyse imkansız filmin belli bölümlerinde .
Kesinlikle bir sanat olayı .
" La Grande Bellezza " nın ardından yine sonuna kadar stilize bir eser .
