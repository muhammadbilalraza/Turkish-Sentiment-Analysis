Gerçek bir hikayeden uyarlanmış olan Hands of Stone , Roberto Duran ile Sugar Ray Leonard adlı iki boksçunun birlikte dövüşmesini konu alıyor kısaca .
Aynı zamanda da film , Roberto’nun aile hayatına , koçu Ray Arcel’e de değiniyor .
Öncelikle , Hands of Stone’un oldukça ilgi çekici dövüş sahneleri var .
Film her ne kadar biraz yavaş ilerlese de boks sahnelerine ekrana kilitleniyorsunuz .
Bunun dışında filmdeki manzaralar da güzeldi ve ilginç sahneler de mevcuttu .
Oyunculuklar da epey başarılıydı .
Edgar Ramirez zaten başarılı bulduğum oyunculardan birisi ve bu filmde de iyi bir performans sergilemiş .
Onun karısını canlandıran Ana De Armas ve boksçu Sugar Ray’i canlandıran Usher da şaşırtıcı derecede başarılıydılar .
Benim için filmi götüren kişiyse Robert De Niro’ydu .
Zaten De Niro , bundan yıllar önce Raging Bull gibi boks filmlerinde oynamıştı .
Orada biriken deneyimini buraya da başarıyla aktarmayı başarmış .
Bu filmin en iyi tarafı benim için De Niro’yu .
Fakat maalesef , Hands Of Stone pek de başarılı bir film değil benim gözümde .
Şu ana kadar Sultan , Creed , Rocky vb. yani gelmiş geçmiş bütün boks filmlerinin anlattığı hikayeyi anlatmaya çalışıyor film .
Ve her ne kadar bazı sahnelerinde bunu başarsa da , genel anlamda sıkıcı ve izledikten sonra hemen unutacağınız bir film olarak akıllarda kalıyor .
Filmin senaryosu çok fazla tekrarcıydı ve bu yüzden de epey sıkıcıydı doğrusu .
Türünün en kötü filmi olmasa da , boks konulu o kadar başarılı filmin yanında Hands of Stone , epey sönük kalıyor .
Ama eğer ne olursa olsun boks filmlerine bayılırım diyorsanız , Hands of Stone’a bir göz atabilirsiniz bence .
Filmin ilginç elementleri , başarılı oyunculukları ve sürükleyici dövüş sahneleri var fakat ortaya çıkan sonuç ; hemen unutulabilir , klişe bir iş olmaktan öteye gidemiyor maalesef .
İzlemek ya da izlememek size kalmış .
Sadece boks filmleri sevenlere tavsiye edebilirim .
İyi seyirler .
TOPLAM PUAN : 4 / 10
