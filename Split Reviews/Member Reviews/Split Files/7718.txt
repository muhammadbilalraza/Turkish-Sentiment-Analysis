Herkes aşık olduğu insanı çok başka görür .
Peki ya Theodore Twombly ( Joaquin Phoenix ) ‘un aşık olduğu şey gerçekten çok başkaysa ? ‘’Yanında olup dünyayı senin gözlerinden görebildiğim için çok şanslıyım . ’’ Diyor Theodore .
Fakat bu sözler sevdiği kadına değil .
Yakın gelecekte artık yavaş yavaş tükenmekte olan hatta neredeyse bitmiş bir mesleği var .
Mektup yazarlığı .
Hayatını başkalarının aşklarını yazarak kazanıyor .
Ya da başkalarına aşk yazarak da diyebiliriz .
Theodore’un aşkına sahip olan şey ; en üst düzey teknolojiyle donatılmış , onunla konuşabilen bir bilgisayar .
Zekasıyla kendisini daha ilk andan hayran bırakmayı başarabiliyor .
- Sana nasıl hitap edebilirim ?
Bir ismin var mı ?
- Evet adım Samantha .
- Nasıl çıktı bu isim ?
- Aslında kendim buldum .
- Bu ismi kendine ne ara seçtin ?
- İsmimi sorduğunda ‘’Evet aslında bir isme ihtiyacım var . ’’ dedim güzel bir isim seçmek için ‘En Güzel Bebek İsimleri’ kitabını okudum .
180.0 isim arasından en çok hoşuma giden bu oldu .
- Yani ismini sorduğum saniye de bütün kitabı mı okudun ?
- Saniyenin 10’da 2si gibi bir sürede okudum aslına bakarsan .
Küçük cebinde büyük bir aşk taşıyan adamın hikayesine hoşgeldiniz .
- Duygularım gerçek mi ?
Yoksa programımın bir parçası mı ?
- Sen benim için gerçeksin Samantha .
Bu sözler bize aslında aşkın bir bedenden daha fazlası olduğunu gösteriyor .
Onlar aşkı farklı yaşıyorlar .
Belki birbirlerine dokunamıyorlar ama birlikte fotoğrafları bile var .
Piyanodan bestelediği bir şarkı onların fotoğrafı oluyor .
Beraber anlarını yakalayabildikleri .
Bir bedene sahip olmadığından dolayı endişeleri çok fazla olan Samantha git gide bunu atlatıyor .
Hatta kendisine bunu bir avantaj olarak gösteriyor . ‘’İlginç olan ne biliyor musunuz ?
Vücudum olmadığı için başlarda çok endişe ediyordum .
Ama artık bunu seviyorum .
Vücudum olsa herhalde buna katlanamazdım .
Yani sınırlarım yok .
Her an her yerde olabilirim .
Zaman ve mekan kavramlarıyla kısıtlanmak zorunda değilim .
Sonuçta ölüp gidecek bir vücudum yok neyse ki . ’’Onların gerçekten farklı bir hikayesi var .
Belki de onları normal bulmayacaksınız ama aşık olan herkes kaçıktır zaten !
Deliliğin toplumca kabul gören şekli gibi .
Not : ‘’Senaryosu farklı olsun , ben orijinal bir şeyler istiyorum . ’’ Diyorsanız bu film tercihlerinizin arasında olmalı . ‘En İyi Senaryo – Altın Küre Ödülü’ ile ve Oscar adaylıklarıyla da ne kadar farklı olduğunu bize gösteriyor .
Joaquin tek başına büyük bir iş başarmış ve senaryonun da hakkını vermiş .
