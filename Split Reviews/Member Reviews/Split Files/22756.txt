Senaryosunu da Pascal Bonitzer ile beraber yazan Haitili sinemacı ve siyasetçi Raoul Peck'in yönetmen koltuğunda oturduğu " Le jeune Karl Marx / The Young Karl Marx " , Marx'ın yaşamındaki 1843 - 1848 arasındaki döneme odaklanan tarihsel ve biyografik bir drama .
Daha önce İstanbul Film Festivali kapsamında izlemiş olduğumuz filmi , 5 Mayıs 1818'de Trier'de doğan ve Lenin'in , " . öğretisinin gücü sınırsızdır ; bu sınırsız güç , onun doğru olmasından gelir . Öylesine dopdolu ve dosdoğru bir öğretidir ki o , . bütünsel bir dünya görüşü sağlar insanlara . " şeklinde tanımladığı Marx'ın 203. doğum yıl dönümü şerefine bir kez daha izleyerek siz değerli sinemaseverler için yorumlayalım istedik .
Gelin başlayalım .
Köln , Nisan 1843. .
25 yaşındaki Marx ( August Diehl ) , " Halk yoksullara uygulanan hukuksuz cezayı görüyor ama bunu gerçekleştiren suçluları asla . Suçu görmedikleri için ceza aldıklarında onlardan korkun . Çünkü intikam alacaklar . " diyen ve Rheinische Zeitung Gazetesinde Rusya monarşisini fazlasıyla sert eleştiren bir makale yayımlayınca , Çar I. Nikolay gazetenin yasaklanmasını ister ve Prusya hükumeti de bu isteğe uyarak gazeteyi dağıtarak Marx dahil herkesi tutuklar .
Aynı esnada Manchester , İngiltere .
Ermen ve Engels İplik Fabrikasında , iki işçinin yaralandığı bir iş kazasının sonrasında tezgahlar durmuştur .
Ki , tüm işverenlerin kesinlikle katlanmak istemedikleri şeylerin başında gelmektedir bu üretimin aksaması hali .
İşte o yüzden de zarar işçilerin ücretlerinden kesilerek tazmin edilecektir .
Ve .
Yaşanmakta olan kötü çalışma koşullarına itiraz ederek emekçi arkadaşlarını uyandırmak peşindeki İrlandalı işçi lideri Mary Burns ( Hannah Steele ) , Bay Engels ( Peter Benedict ) tarafından işten kovularak kapının önüne konulur .
Olan biten her şey patronun oğlu Friedrich Engels'in ( Stefan Konarske ) gözlerinin önünde cereyan etmekte olup aynı genç Engels , gelecek günlerde evleneceği Mary Burns ve çevresindekileri bulmak üzere peşlerinden gider .
Zira Friedrich , Manchester ile Leeds'deki işçi sınıfı hakkında , Marx'ı son derece derinden etkileyecek olan " 1844 Yılında İngiltere'de İşçi Sınıfının Koşulları " isimli bir kitap yazmakta ve ilk ağızdan onların fikirlerini de duymak istemektedir .
Ancak hiç de kibar olmayan Paddy ( Aran Bert ) Friedrich'in suratına kafası ile vurarak , onu yere indiriverir .
Temmuz 1844. .
Arnold Ruge'un ( Hans - Uwe Bauer ) gazetesinde çalışmanın yanı sıra kitap ve makaleler de kaleme alan Karl ile aristokrat bir ailenin kızı olan karısı Jenny von Westphalen - Marx ( Vicky Krieps ) , küçük bebekleri ile Paris'e yerleşmişlerdir .
Karısı ile sokaklar da dolanan Karl bir gün , ünlü Pierre - Joseph Proudhon'un ( Olivier Gourmet ) bir miting konuşmasına tanık olur ve aralarında " özel mülkiyet " hususunda küçük bir polemik de yaşanır .
Üstelik anarşizmin babalarından Mikhail Aleksandrovich Bakunin'de ( Ivan Franek ) oradadır .
Derken Friedrich'de kendisini kadim yoldaşı Karl ile Berlin'deki ilk görüşmenin ardından evinde yeniden karşılaşacağı Ruge'u ziyaret etmek üzere Paris'e gelmiştir .
Başlangıçta özellikle de Karl , Friedrich'e pek yüz veremese de aslında Marx'ın Hegel , Engels'in de İniltere işçi sınıfı hakkında yazdıkları birbirlerini fazlasıyla heyecanlandırmıştır .
Bununla yetinmeyen Marx , kendisine Adam Smith ve David Ricardo gibi İngiliz iktisatçıları da okumasını öneren Engels sayesinde dünyanın sadece yorumlanması değil değiştirilmesi gerektiğini de anlamıştır .
Her konuda görüş birliğine varan ikili , bundan böyle birlikte yazarak bilimsel sosyalizmin temellerini atacaklardır .
İlk öneri de " Eleştirel Eleştirinin Eleştirisi " başlığı ile Jenny'den gelirDakika 41. .
Hepsi bu mu ?
Elbette değil .
Geride , Marx ve Engels'in ünlü " Komünist Manifesto " sunun ( 1848 ) yazım sürecinin de yer aldığı 77 dakikalık bir bölüm daha mevcut .
Fırsat bulup da bugüne kadar izlememiş olanlara , büyük eseri Kapital'den yapacağımız ( iktisadi ve siyasi analizlerine ek olarak ) " seviyesizleşmekte hiçbir sakınca görmeyen insanların karakterini de tanımladığı " aşağıdaki alıntı ile kendisinden sonraki yüzyıllara damgasını vuran Karl Marx'ı daha yakından tanımak isteyenlere tavsiye edeceğiz .
Ne midir bu alıntı ?
Buyurun : " . vicdan , şeref vb. gibi kendileri meta olmayan şeyler , sahipleri tarafından para karşılığı elden çıkarılabilecekleri ve böylece bir fiyatları olacağı için , meta biçimini alabilirler . "
Keyifli seyirler ,
