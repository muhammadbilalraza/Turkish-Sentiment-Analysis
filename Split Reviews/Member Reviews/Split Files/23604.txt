Her şeyden önce günümüz savaş filmlerinin en güzel örneklerinden biri .
Bunu " filmin güzelliği " olarak söylemiyorum .
Bundan 50-60 veya onu da bırakın 20-30 yıl önceki savaş filmi algısı ile 2016 yılında gelinen nokta karşılaştırıldığında aradaki fark şok edici .
Filmi afişinde vurguladığı gibi , talimatlar İngiltere'den geliyor , hamleyi yapmak üzere hazır bulunan drone pilotu Amerika'da , olaya dahil olan siyasi ve bürokratlardan bazıları Çin'de , terörist Kenya'da .
Tüm bunları başarıyla bir araya getiriyor " Eye in the Sky " .
Filmin ismi de içeriği ile kusursuz şekilde örtüşüyor .
Çoğu seyirciye inandırıcı gelmeyen , propagandadan ibaret olduğu söylenen tarafları olsa da , sinemasal anlamda gayet sürükleyici , gerilimli , başarılı bir film .
Gavin Hood'un " Tsotsi " den sonra belki de en kaliteli işi .
Oyuncu kadrosu son derece başarılı ve hepsi de isimlerinin hakkını veriyorlar .
