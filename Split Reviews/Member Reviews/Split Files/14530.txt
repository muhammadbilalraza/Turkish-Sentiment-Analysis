bazı filmler vardır , kurgusuyla , görüntüleriyle , akışıyla öyle bir atmosfer yakalar ki o konularda hayal edebileceğiniz fazladan bir boşluk bulamazsınız . tabir - i caizse cuk oturmuştur her şey . bu önerme tamamen görecelidir tabi ki ve şu an sadece başlıkla paralel olarak post apokaliptik türüne yoğunlaşırsak , genelde nükleer savaşlardan mütevellit insanlık tüm lüks ve temel yaşamsal yardımcılarını kaybeder ve geriye kalan az bir nüfusuyla mevcut duruma adapte olmaya çalışır . bu türde oluşturmak istediği atmosferi yakalamış sylvester stallone ve armand assante nin oynadığı 1995 yapımı yargıç dredd filmi örnek verilebilir . dredd gibi filmlerde insanlık belli noktalarda kolonileşir ve bu sınırları duvarlarla çizilmiş , halk arasında orta direğin olmadığı , sadece sefil fakir halk ve zengin yönetici kesimin yaşadığı , kaotik bir düzenin hakim olduğu ileri teknolojik şehirlerde yaşam savaşı verirler . başta bir diktatör olmasa da yönetim alt tabakaya acımasız davranır . şehir duvarlarının dışında yaşayanlar ise insan olarak bile görülmez . durum ne kadar vahim görünse de , temel yaşamı sürdürebilme açısından , eğer toplumun kendi oluşturduğu kurallara dikkat edilirse insanlar hayatlarını sürdürebilir . francis lawrence in yönettiği ben efsaneyim , açlık oyunları serisi ve oblivion da kıyamet sonrası filmlere yakın tarihten örnektir . ayrıca kevin costner ın fiyaskoyla sonuçlanan waterworld filmi de bu türe en iyi örneklerdendir aslında . hatta tamamen mad max filmlerinden esinlenip kum yerine su kullanılmış gibidir . bunların dışında yakın tarihte ateş krallığı , hell , priest , the road , final fantasy , the book of eli vb … filmler öyle yada böyle kıyameti kopmuş dünyada hayatta kalmaya çalışan insanların karamsar öykülerini anlatır . post apokaliptik yani kıyamet sonrası bilim kurgu hikayelerinin ilk çıkışı george miller ın hastalıklı , güzel ve zengin hayal gücünün eseri olan mad max filmidir . miller ın dünyasında ki kolonileşmiş topluluklarda güvenli hiçbir yer yoktur . avusturalya da su , yiyecek , petrol vb. tüketim maddeleri yok denilecek kadar azdır ve mevcutları da belli noktalarda diktatörlerin elindedir . kanunlar , yaşam tarzları , insanların davranışları , alışkanlıkları , tepkileri ve hatta temel insani görünüşleri bile bugünün dünyasından çok farklıdır . nükleer serpintilerin etkileri nüfusun çoğunu öldürmüş , kalan neslin çocukları da fiziki ve akli olarak tamamen dengesiz bir toplum halini almıştır . insanlık artık sadece hayatta kalmak adına son lokması için savaşan vahşi hayvanlar gibi birbirine saldırmaktadır . açlık , susuzluk ve kum mad max filmlerinin temelini oluşturur . ilk üç filmden sonra abd sinemasında bu türde film çekme furyası başladı . peşi peşine bu türde ucuz filmler çekildi . son filmden yaklaşık 20 yıl sonra yani 2004 yıllarında mad max furry road için söylentiler başlamıştı . işin sahibi george miller devam niteliği taşıyan yeni film için mel gibson la görüşmeler yapmıştı . fakat mel gibson o aralar the passion of the christ filmiyle meşgul olduğundan kabul etmemişti . çekilecek mi çekilmeyecek mi derken 2014 yılında tom hardy ile çekimlere başlandı . bu film son filmden devam ettirilen bir devam filmi değil . daha çok ikinci film olan yol savaşçısı nın ve üçüncü filmin karışık bir tekrar çekimi gibi . ailesini bu kaosa kurban veren max onları koruyamadığı için suçluluk duygusuyla çöllerde dolanır durur , kertenkele falan yerken kötü adamlarla buluşur . filmin en başından son dakikasına kadar tansiyon hiç düşmüyor . tabi ki filmin çoğu kısmı bol çatışmalı takip sahneleriyle geçiyor . bu serinin kendine has araba tasarımları , insan tipleri , aksesuarları , silahları bu filmde de hakkıyla işlenmiş . görüntü yönetmeni ise pers prensi : zamanın kumları , harry potter , ingiliz hasta , kusursuz fırtına , soğuk dağ gibi görsel açıdan zengin ve başarılı filmleri olan john seale . filmde çoğunlukla gerçek efektler kullanılmış . birkaç yer dışında bilgisayar hilesi yok gibi . yönetmen gerçek dublörler ve arabalarla gerçek mekanlarda eski usul çalışmış ve bu da çok güzel bir hava katmış . mantık dışı patlamalar veya uçmalar yok . tabi ki çok abartılı her şey . hiç arkası kesilmeyen bir kurgu çeşitliliği ve dizilimi var . bu çeşitlilik size hiç nefes aldırmıyor ve işin garibi sıkmıyor da . müzikler ayrı bir konu . çünkü filmin hiç bitmeyen takip sahnelerinde ortalık yanıp yıkılırken konvoydaki araçlardan birisine kurulmuş ses sistemiyle taraflar canlı rock müziği eşliğinde birbirlerini katledebilmektedirler . bu fikir mehter marşını andırıyor . hikayesine gelince ; çok ayrıntılı ve aman aman bir senaryo yok . her zamanki gibi max kaçıyor diktatör ve yarı ömürlü askerleri peşinde . haksızlığa dayanamayan max burnunu başkaslarının işine sokuyor , daha doğrusu mecbur kalıyor . bence hikaye açısından bu filmin en sağlam kısmı imperator furiosa ( charlize theron ) ve yanındaki bayan grubunun oluşturduğu hikayedir . furiosa ve yanındaki hanım tayfanın karakterleri ve olayları oluşturulurken ünlü feminist sanatçı ve aktivist eva ensler danışmanlık yapmış . filmin bu kısmının tamamen feminizm odaklı olduğu görülebilir . filmde kadın konusu ve kadın üzerinde ki erkek egemenliği bariz bir şekilde işlenip eleştirilmiş . buna karşılık kadınların gözü kara ve kararlı tavrı da hikayenin yönünü değiştirmiş . protagonist karakter her ne kadar max olsa da bu filmde iki adet baskın karakter var . max ve imperator furiosa . hatta furiosa asıl mücadeleyi veren kişi . erkeğe ihtiyacı olmayan karakteri , görüntüsü çok güçlü . tek kolu yok ve bu onun kendisini zayıf hissetmesine sebep olmamakta . amacı kendisi gibi kaçırılıp kullanılan arkadaşlarını diktatörün elinden kurtarmak . filmde sürekli “dünyayı kim yok etti “ “çocuklarımız diktatör olmayacak “ şeklinde mesajlar verilir . furiosa bu yönleriyle biraz firavun sarayından fırlayan hz. musa yı andırmaktadır . seksenler çocuğu olarak bu serinin hayranıyımdır . ama bu filme biraz ön yargılı gittim . transformers falan gibi bilgisayar efektine boğulup işin suyunu çıkartacaklarından korkmuştum ama yanıldım . uzun süredir ilk defa çıktığım filmin sonraki seansına tekrar girsem mi diye düşündüm . tom hardy 3 tane daha mad max filmi için imza atmış . işin geleceğini düşünüyorlar . sonuna kadar sömürecekler yani . 
spoiler : 
filmden bir replik ; 
umut büyük bir hatadır , eğer bir şeyleri düzeltemezsen delirebilirsin .
