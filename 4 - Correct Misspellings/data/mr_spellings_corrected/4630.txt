A Quiet Place hakkında en çok sevdiğim şey , atmosferiydi .
Filmin oldukça klostrofobik bir yapısı var ve zaman zaman kendinizi gerçekten bu dünyanın içindeymiş gibi hissediyorsunuz .
John Krasinski'nin yönetmenliği de en çok bu konuda etkiliydi .
Bunun dışında Emily Blunt'ın performansı harikaydı , John Krasinski'nin oyunculuğu da gayet başarılıydı .
Normalde bir korku filminin içerisinde bir çocuk oyuncu olduğunda işler hiç de iyi sonuçlanmasa da , buradaki çocuk oyuncular harikaydı .
Özellikle de filmdeki karakteri gibi gerçek hayatta da sağır olan Millicent Simmonds'ın performansı filme daha da bir gerçekçilik katıyordu .
Yaşanan olayları onun karakterinin bakış açısından gördüğümüz bölümler , A Quiet Place'in zirveye ulaştığı anlardı .
Oyunculuklar ve atmosfer iyi olmasına karşın , A Quiet Place'ın zayıf olduğu tek bir taraf vardı - ki bu da oldukça büyük bir etmen - , o da hikayenin gerilim / korku tarafıydı .
Hikayenin gidişatında bir aciliyet olsa da bunu umursamak gerçekten de zordu .
Filmin korku bölümü ise bir hayli saçmaydı .
Filmde karakterler her şeyi sessiz bir şekilde yapmaya çalışırken sırf seyirciyi hoplatmak adına art arda jump - scare sahneleri yaşandığında kendimi filmden kopmuş hissettim .
Mesela John Krasinski'nin Emily Blunt'ı banyoda aradığı sahnede banyonun camına bir el çarpıyor ve güçlü bir jump - scare efekti oluyor .
Ama filmdeki yaratıklar bunu hiç fark etmiyor bile .
Şahsen filmde en ufak bir ses ve müzik olmasaydı , sonuç çok daha etkili olurdu .
A Quiet Place iyi bir film ama kesinlikle herkesin dediği kadar bir başyapıt değil .
Atmosfer ve performansların dışında filmin içeriği son derecede bilindikti ve korku namına yapılan şeyler beni sürekli filmin içinden çıkarttı .
Hikayedeki bazı mantık hataları ise gözden kaçamayacak kadar fark edilebilirdi .
Eğer film bittikten sonra yaşananlar hakkında kafa yormaya çalışırsanız , neredeyse hiçbir şeyin mantıklı olmadığını anlayacaksınız .
Yine de zayıf içeriğine karşın profesyonelce yapılmış bir film olmuş .
Bazı yaratıcı bölümleri ve sıkmayan temposuyla izlenmeyi hak ediyor .
Fakat beklentilerinizi sakın yüksek tutmayın .
Puanım : 6.6 / 10
spoiler :
Örneğin filmde yaşanan mantık hatalarından birisi final sahnesindeydi .
Eğer bu uzaylılar yüksek ses karşısında güçsüz kalıp bir silah karşısında kolayca öldürülebiliyorsa , neden dünyanın herhangi bir yanında böyle bir şeyi yapmayı akıl eden bir insan veya bir askeri ordu olmadı ?
Yaratıkların böyle öleceğini kimse bilmese de hiç olmazsa her türlü seçeneği deneyebilirlerdi .
Ya da ordu tanklarla savaşabilirdi .
Kısacası dünyanın bu noktaya gelmiş olması çok saçmaydı .
