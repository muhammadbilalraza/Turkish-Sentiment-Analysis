George Clooney'in yönettiği , Matt Damon ile Julianne Moore'un başrolünde olduğu ve hatta Coen kardeşlerin senaryosunu yazdığı Suburbicon , başarılı bir film olmak için gereken her şeye sahip .
Fakat seyircilerden ve eleştirmenlerden gelen zayıf yorumlar sonucunda bu film hakkındaki bütün beklentilerimi iyice düşürmüştüm .
Bu yüzden filmden sonra Suburbicon hakkında nasıl bir düşünceye sahip olacağımı bilmiyordum .
Bu filmden herkes gibi nefret mi edecektim yoksa diğerlerinin aksine , filme verilen değerin verilmediğini mi düşünecektim acaba ?
Filmi izledikten sonra ben kendimi bu iki düşüncenin tam ortasında buldum .
İlk önce filmin konusundan başlayalım .
Filmin fragmanları bu filmin gerçek hikayesini anlatmadığı için , ben de film hakkındaki detaylardan olabildiğince uzak durmaya çalışacağım : " 1950'li yılların ortasında açılan Suburbicon , tam anlamıyla cennet gibi bir yerdir . Fakat tamamen beyazların yaşadığı bu yere siyahi bir aile taşındığında buradaki halk , bu aileye karşı büyük olaylar çıkartmaya başlarlar . Bu sırada da bu siyahi ailenin komşusu olan Lodge ailesinde büyük olaylar dönüyordur . Aile babası Gardner'ın ( Matt Damon ) eşi bayıltılarak öldürüldükten sonra Gardner , bunu yapan katillerin kim olduğunu bulmak için büyük çabalara girişir . Bu süreç içerisinde de başında gelmedik şey kalmaz . "
Suburbicon hakkında iyi şeyler de var , kötü şeyler de .
O yüzden ilk önce iyiden başlayalım .
Filmin senaryosunda eksikliklerin olduğunu düşünsem de , Coen kardeşlerin etkisi film üzerinde rahatça görülüyor .
Bu yüzden Suburbicon'un alt katmanlara , sıradan bir anlatım tarzına sahip olmamasına ve ilgi çekici bir atmosfer içermesi çok hoşuma gitti .
Ayrıca performansları harika buldum .
Oscar Isaac , filmde girdiği andan itibaren bulunduğu 2 sahneyi de çalmayı başardı .
Adam filmde en fazla 6-7 dakika görünse de , bu film için iyi bir ekleme olmuş .
Ayrıca Julianne Moore'un performansı da çok güçlüydü .
Moore , aslında bu filmde 2 karakteri canlandırıyor ve bu 2 karakterin görünüş bakımından birbirine benzemesine rağmen , aksan ve davranış biçiminden birbirlerinden çok farklıydı .
Bu yüzden film esnasında bu 2 karakterin birbirinden çok farklı olması bile beni etkilemeyi başardı .
Son olarak fazla detaya girmek istemiyorum ama Matt Damon'ın karakteri , muhtemelen bu yıl sinemada izlediğim en sevimsiz karakterlerden birisiydi .
Üstelik Damon'ın daha önceden Good Will Hunting veya The Martian gibi hep neşeli rollerde yer aldığını düşünürsek , bu filmdeki karakter onların tam zıttıydı ve Damon'ın oyunculuğunu daha da takdir etmemi sağladı .
Son olarak film sürükleyiciydi .
Birazdan sayacağım kötü yanlara rağmen Suburbicon , ilgimi çekmeyi başardı ve film süresince bu hikayenin nasıl sonlanacağını merak ettim .
Bu konuda yönetmen George Clooney , kara komedi bakımından etkileyici bir atmosfer kurmayı başarmış .
Fakat iyi bir atmosfer , güçlü performanslar ve bazı ilgi çekici şeylere sahip bir senaryo , Suburbicon'u harika bir film yapamıyor maalesef .
Burada da filmin sorunları baş gösteriyor .
Belki de film hakkındaki en büyük sorunum , ana karakterlerin fazlasıyla yüzeysel hissettirmesiydi .
Çünkü film boyunca ana karakterler hakkında hiçbir şey öğrenemiyorsunuz ve bu yüzden yaşanan durumların hiçbirini umursamıyorsunuz .
Hatta filmin konusunun ve fragmanın aksine , Suburbicon daha çok Gardner'ın çocuğu Nicky'nin perspektifi üzerinden ilerliyor .
Fakat film boyunca Nicky , sadece bir şeyleri keşfediyor ve bu konuda hiçbir şey yapmıyor .
Bu yüzden konunun ilerleyebilmesi için ana karakterlere ihtiyaç duyuyoruz ve onlar ekranda olduğunda da olabilecek en sıradan kişiliklere maruz kalıyoruz .
Bu da beni senaryoya getiriyor .
Bu senaryoda nelerin yaşandığı hakkında hiçbir fikrim yok .
Bu film ; Coen kardeşler , George Clooney ve Grant Heslov olmak üzere 4 kişi tarafından yazılmış , üstelik hepsi de Oscar ödüllü .
Bu filmin senaryosu yaratıcı fikirler içeriyor fakat bunların büyük çoğunluğu kaçırılmış birer fırsatmış gibi hissettiriyor .
Mesela bütün büyük olaylar Gardner'ların evinde yaşanırken Suburbicon sakinlerinin sadece onların siyahi komşularına yaygara koparması , filmin finalinde iyi bir mesaja bağlanabilirdi .
Ama gerçekte ise film bütün bunları son saniyede geçiştiriyor ve hikaye nereye bağlanamayacağını bilmeden film sonlanıyor .
Bu yüzden film boyunca kafanızdan " eğer filme bir katkısı yoksa , o sahne neden vardı " gibi düşünceler geçiyor .
Senaryo hakkında son olarak , Suburbicon hakkında spoiler vermek istemediğim şey bakımından film , daha ilk dakikalarında nelerin yaşandığını açıkça belli ediyor .
Ve bundan sonraki dakikalarda seyirci , yaşanan olayı çözmesine rağmen film hala bunlar büyük bir gizemmiş gibi , çoğu sahneyi gizli saklı bir şekilde geçiştiriyor .
Filmin sonlarına doğru yaklaştığımızda da hikayenin aslında fasulye tanesi kadar bilindik bir şeyden ibaret olduğunu , hikayenin tamamına hakim olan ters köşe yapma içeriğinin fazlasıyla gereksiz olduğunu görebiliyorsunuz .
Ayrıca bunlar bir yana , adı Suburbicon olan bir filme göre Suburbicon kenti daha fazla açıklanabilirdi .
Çünkü filmi izlemiş olmama rağmen bu yerin lokasyonu veya içerisinde bulunan şeyler hakkında hiçbir fikrim yok .
Bu basit hikayenin içerisinde bu yerin biraz daha ön plana çıkmasını isterdim doğrusu .
Kısacası , Suburbicon'dan herkes kadar nefret etmedim .
Matt Damon , Julianne Moore ve Oscar Isaac'in başarılı performansları , hikayenin içerisinde bulunan yaratıcı fikirler ve ilginç atmosfer filmi izlettirdi .
Ama bunlara rağmen Suburbicon , kaçırılmış bir fırsat gibi hissettiriyor .
Film , ana karakterlerini sürekli 2 boyutlu olarak gösteriyor , süresi boyunca elindeki mesajlarla ve ters köşelerle hiçbir şey yapmıyor .
Günün sonunda da hiç de büyütülmesi gerekmeyen , etkileyici olamayan bir hikaye ile baş başa kalıyoruz .
Eğer vizyonda ilginç bir alternatif görmek istiyorsanız bu filme bir şans verebilirsiniz ama geriye kalan herkes için Suburbicon , vakit kaybından başka bir şey değil .
Bu yılın en büyük boşa kaçmış fırsatlarından birisi .
FİLMİN İYİ yanları : + Performanslar . + İlgi çekici atmosfer , filmin sıkmadan kendisini izlettirmesi . + Senaryonun yaratıcı yanları .
FİLMİN KÖTÜ yanları :
- Hiç umursamadığınız ana karakterler .
- İçerisine bir türlü giremediğiniz bir konsept .
- Hiçbir yere bağlanamayan temalar , sahneler .
TOPLAM PUAN : 5.2 / 10
