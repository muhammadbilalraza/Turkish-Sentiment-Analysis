Güzel bir dönem filmi olmuş .
Kitabını okumadım .
Finalin ardından geriye dönüp baktığınızda hikayenin yeni hiçbir şey söylemediğini , karakterlerin ve olayların klişe çizgisinde ilerlediğini görüyorsunuz .
Ancak yine de merakla izletiyor kendini " Brooklyn " ve tarih olarak günümüzde geçmese de , aslında günümüz gençliğinin farklı parametrelerin de dahil olduğu pek çok hissine tercüman oluyor .
Bu konuda başarılı diyebilirim .
Eilis özelinde , evini ( hatta ülkesini ) çalışmak ve yeni bir hayat umuduyla terk eden , orada ayakta kalmaya çalışan , yeni insanlar ile tanışıp yeni ortamlara giren , aşık olan , kısacası " büyüyen " gençler aklıma geldi sıkça , filmi izlerken .
Tabii ki vurguladığım gibi günümüzde , yani filmin döneminden yaklaşık 50-60 yıl kadar sonra daha farklı şekillerde yaşanıyor bu durumlar .
Ancak temelinde hissedilenler hep aynı .
Özellikle İrlanda'ya kısa süreli dönüşünün ardından ikilemde kalan Eilis'in hislerini bize aktarmayı başarmış genç oyuncu Ronan .
Hem İrlanda , hem Brooklyn atmosferi ile başarılı bir dönem filmi .
Bir başka bakış açısından bir " aşk " filmi olarak da okunabilir .
Veya benim de daha yakın olduğum bakış açısı , yani " ev " ve " aidiyet " , klasik tabiriyle " büyümek " kavramlarını sorgulayarak da izleyebilirsiniz filmi .
Akademi Ödüllerinde önemli adaylıkları var .
Daha güçlü adaylar dururken heykelciğe ulaşacağını sanmıyorum .
Ancak senenin rahatlıkla tercih edilebilir yapımlarından biri .
