.
Japon bilim - kurgu yazarı Hiroshi Sakurazaka’nın al You Need Is Kill adlı romanından , Christopher McQuarrie’nin ( Olağan Şüpheliler En iyi Senaryo Oscar’ını aldığını anımsatalım ) başını çektiği üç kişilik bir senarist ekibi tarafından uyarlanan film , yakın bir gelecekte “Mimics” olarak adlandırılan uzaylı yaratıkların yaşayacak yeni bir gezegen bulma amacıyla dünyayı işgal edişlerini merkeze alıyor .
Mimics insanoğlunun her hareketini taklit edebilen , tamamen öldürmeye programlanmış , üstelik zihinsel olaraktan bizden fersah fersah ileride bir “makro - organizmanın” savaşçı uzantıları .
Tüm kaleleri fethedilmiş , tüm şehirleri tek tek düşmüş insanoğlu ise neredeyse çaresiz ; zira Rita Vrataski’nin ( Emily Blunt ) önderlik ettiği askerlerden oluşan birlikler , dünya çapındaki tüm askeri örgütlenmelere , tüm ordu gazlarına rağmen geri dönüşümsüz biçimde gezegeni kaybetmek üzere .
Çünkü olay Mimic’ler ya da alfa’lar ile savaşmak değil , esas beyni bitirmek olmalı ; ama bu noktaya henüz gelen olmadığı gibi , ordunun üst düzey komutanları da egosantrik inatlarıyla sahaya zekâ yerine daha çok askeri sürmeyi yegane savaş stratejisi olarak görmekte .
İşte adamımız Cage tüm bu karmaşanın ortasına balıklama düşüveriyor ; orduya ve askeri pratiklere ne kadar uzak olduğunu kısa sürede çözdüğümüz ‘fake’ subayımız bir de çatışma esnasında zamanı sıfırlama yetisine bir hediye misali sahip olunca , filmin esas dinamizmi başlıyor .
