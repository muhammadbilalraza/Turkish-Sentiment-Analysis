“Ah nerede o eski , güzel günler ? ” Özellikle kırklı yaşlarda başlayan ve daha sonrasında dozajı artan bir geçmişe özlem .
Keşke hep o eski güzel kalsaydı , değişmeseydi .
Eski günlere özlemin kaynağında ‘bilinen ve tanınanın verdiği güven’ yatıyor .
Biz farkında olmasak da her an her şey değişiyor .
Bir süre sonra sistemimizdeki eşik aşıldığında , değişimin farkına varıyoruz .
Özellikle de küçük kızımız büyüyüp bir erkek ile ilişkiye başladığında veya evlenme çağına vardığında .
O zaman bir anda kızımızın , başka bir erkeğin eşi olma ihtimalinin geldiğini bir anda görmeye başlıyoruz .
Ne zaman büyüdü çocuğumuz ?
Ne zaman analog dünyamız , dijitale döndü ?
Geleneksel iletişim kanalları sosyal medya ile yer değiştirdi ? Why Him ? filminin ana kahramanları , sevgilisini ailesi ile tanıştırmak isteyen Stephanie ve babası Ned .
Bir parça babasının kızı izlenimini veren Steph , babasının güzel özelliklerini taşıyan , kendinden yaşça büyük Laird ile ilişki içindedir .
Bu benzerlikleri görmek oldukça zordur ; özellikle de babası için .
Steph için rekabete başlayan Laird ve Ned , Steph’i zor duruma düşürürken , onun isteklerini gör ardı etmeye başlar .
Laird’in tüm tuhaflıklarına alışmaya çalışan aile , birdenbire , aile fertlerinin birbirleriyle yüzleştikleri bir durumda bulur kendini .
Tüm meseleler açıklıkla dile geldiğinde çözüm de ortaya çıkar .
Değişimi kabul eden baba , kendi işinde de , oğlunu dinlemeye başlar .
Eskinin ve yeninin sinerjisi ile bambaşka iş modelleri çıkar .
Eskileri tecrübeleri ile yeninin yaratıcılığı ve hayat doluluğu birleştiğinde , bilgelik ortaya çıkar .
Aile dinamikleri ise başka bir bahara kalır .
