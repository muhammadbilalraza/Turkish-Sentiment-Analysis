Film ile ilgili söylenecek pek çok şey var fakat sanırım hepsinden önce ' farklılığına ' vurgu yapmak gerekiyor .
Bu farklılıklar neler peki ?
Örneğin korku - gerilim filmlerinde ne yazık ki sıklıkla göremediğimiz ( son yıllardaki bazı örneklerde değişmekte olsa da ) kaliteli oyunculuklar .
Yalnız buradaki öyle böyle kalite değil .
Özellikle Toni Collette , bırakın korku türünü neredeyse sinema tarihine geçecek kadar başarılı .
Belki biraz abartılı oldu , ancak gerçekten performansı filmin önüne geçiyor diyebiliriz rahatlıkla .
Yine çok ses getiren genç oyuncu Milly Shapiro , her anlamda aklınızda uzun süre yer edecek bir karakter ortaya koyuyor .
Çekimler yine son derece başarılı .
Kamera kullanımı yine bu tarz filmler göz önüne alındığında gerçekten kaliteli .
Son sahneye kadar sürükleyiciliğini koruyan film , özellikle son 15 dakikada , belki de çok az filmde görebileceğimiz şekilde ' kontrolden çıkıyor ' .
Sanırım en doğru tabir bu : kontrolden çıkmak .
Gözleriniz kocaman açılıyor ve o 15 dakika boyunca jenerikler girene kadar kapanmıyor neredeyse .
Bir de tabii tüm bu kısa yorumların ötesinde , daha geniş çerçeveli baktığımızda , klişe bir yaklaşım gibi görülse de ' türe yeni bir soluk getirmek ' mevzusu var .
Ne kadar klişe duyulursa duyulsun , bu tanımlama da gerçekten " Hereditary " için son derece uygun .
Son yıllarda bunu başaran farklı örnekler de yok değil .
Örneğin yine salt bir korku filmi olmayan , tarihi bir altyapı üzerine kurulmuş " The Witch " bunlardan biri .
Korku filmi demişken bu pek çok izleyicinin anladığı haliyle bir korku filmi de değil bu arada .
" Korkunç değildi " yorumları son derece yavan kalıyor .
Gerilim veya sinema sanatında sıklıkla kullanılan ' tekinsizlik ' olarak tanımlasak daha yerinde olabilir .
Senenin mutlaka görülmesi gereken yapımlarından biri .
