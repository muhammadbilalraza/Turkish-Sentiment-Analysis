Lila ( Naomi Watts ) ve Roz ( Robin Wright ) çocukluklarından itibaren beraber yaşamış iki çok iyi arkadaştırlar .
Her ikisinin de birer tane çocuğu olmuştur , çocuklar büyüyünce dostluklarının arasına aşk girmeye başlar ; çünkü iki yakın arkadaş birbirlerinin oğullarına aşık olmuşlardır .
Olaya yakın arkadaşlar tarafından beraber yetiştirilmiş , genç delikanlılara aşık iki kadın gibi görmek yerine , iki kadın ve genç aşıkları olarak bakmakla başlamaya karar verdim .
Genç ve yakışıklı erkek çocuklarının kendilerinden oldukça yaşlı kadınlara aşık olabilme ihtimallerini göz önüne aldığımda , olayın o kadar da ters olmadığını düşündüm .
Buradaki olayı bu şekilde düşünmek pek münküm olamıyor maalesef ; çünkü bu kadınlar bu çocukları beraber yetiştiriyor , onları seviyor , koruyor hani deriz ya emek .
İşte bu kadınlar çocuklar için emek harcamışlar , elinizin altında büyüyen bir çocuğa karşı bu türden duygular hisseder misiniz sorusu akla geliyor .
Kadının annelik duygusu bu olaya olmaz gözüyle bakmanızı sağlıyor .
Aynı durum bir erkek için olsa , akla hemen erkek hormonları ve kafa yapısı denir belki ; ama orada da durum aynı , çocuğu yetiştirmek , büyütmek , sevmek girince bu iş insanın içine sinmiyor bir türlü .
Peki , böylesi yok mu ?
Elbetteki var ; ama bunun var olması , kabul edilebileceği anlamına gelmiyor .
Gelelim filmin inandırıcılığına , sadece birkaç dakikalık arzular dışında bu insanların birbirlerine aşık olduklarını gösteren bir bulgu yok .
Cinsel istek dışında yaşadıkları herhangi bir şey de yok .
İki kadının yaptıklarının pişmanlığını dile getirmeleri ya da bunun sıkıntısını hissettiklerini yansıtma şekilleri beni pek tatmin etmedi .
Film boyunca bunların tek düşündükleri cinsellik , duygusunun dışında hiç ; ama hiçbirşey hissetmedim ve son dakikalarında kendime , insan ancak bu kadar umursamaz olabilir dedim .
Filme konusu olarak değil de işleniş biçimi olarak baktığımızda da oldukça yetersiz olduğunu görüyorsunuz .
Müthiş bir manzara ve rahat bir yaşam size orada olma isteği verse de elinizde olan sadece bu .
Kişiler ardında çakışmalar , gel gitler o kadar yüzeysel ve duygusuz ki ben bir türlü sevemedim , filmin içine giremedim .
Adore , Fransız filmlerine karşı olan hoşnutsuzluğumu bir kat daha arttırmış olmakla birlikte , cesur konusu ile Yönetmen Anne Fontaine için pek te yabancısı olmadığı bir içerik barındıran filmin puanı : 6,0
