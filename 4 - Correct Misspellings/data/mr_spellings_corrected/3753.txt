Seriye çocukken başladık yetişkin olduk 80 / 90'lı nesil olarak , bu sürede film de hep büyüdü , izleyen kitlesiyle büyüdü .
İzleyen kitlesi arttıkça , filmi daha da güzelleştirmek için daha da iştahlandı sanki yapımcılar .
Oyuncular da aynı şevk artışından nasip aldı .
Ekip her filmde komple seviye atladı .
Görsel efekt , yönetim , yapım , oyuncu kadrosu .
Hepsi için söyleyebilirim bu değerlendirmeleri .
Öyle ki , konuda bile önceden planlanmamış ama bu tarz bir filmde olmasa ne olurdu ki diyeceğimiz , olduğunda da hele böyle olduğunda hoşumuza giden güzel atıflar , sıçramalar , bağlamalar oluştu .
Son 2 filmdir serinin 3. filmi Tokyo Drifte çok güzel teğet geçip , bağlamalar yapılıyor olması benim çok çok hoşuma gidiyor açıkçası .
Dediğim gibi , bu film serisinde olmasa ne olur denilecek ama olduğunda damakta güzel bir tat bırakan baharat gibi oluyor böyle şeyler .
Bu da aslında senaristin , yönetmenin , yapımcının kendilerinin de keyifle bu işi yaptığını gösteriyor ki , keyiflerini arttırmak için böyle güzellikler katıyorlar filme .
İddia adiyorum , Tokyo Drift filmi bağlantısı , o filmin sonrasında bile senaristin aklında yoktu ama dedim ya , seri bunu istedi ve bu bağlantı oluştu .
Serinin son filmi özelinde , mükemmel kelimesi bile yeterli .
Olması gerektiği ve beklendiği kadar aksiyon , hız ve görsel şölen var bu filmde .
7 değil 17 film olmasını diliyorum .
James Bond serisi bile yakalanabilir , kaliteden ödün verilmediği sürece .
Eleştireceğim tek nokta ise bir korkumdan ibaret .
Korkuyorum ki , Ölüm Yarışı filmleri gibi arabalar silahlanmaya yönelik modifiye edilip , hız ve araba tutkusunun yerini , silah ve kanla alınan intikamlar alacak gibi görünüyor .
Bu tarz filmlerde prim yapan iki temel aksiyon konusu var , silahla savaşla görülen davalar ve soygun .
Fast And Furious serisinin devamı için sipariş ver deseler , az pişmiş ' Tokyo Drift ' usulü biftek , yanında serinin diğer filmlerinden akıl almaz araba sahnelerinden oluşan mevsim salata , üstüne de uzun zamandır yiyemediğim lezzet ' Ocean's ' soslu ' İtalyan ' tatlısı alabilirim .
İzleyin , arşivleyin , tekrar izleyin .
