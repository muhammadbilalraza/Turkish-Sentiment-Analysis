Uzun bir sessizlik .
Yanık bir fotoğraf .
Kanlı bir çekiç .
Kendisini bir poşet ile boğmaya çalışan bir adam .
Ana karakterimiz Joe'ya dair gördüğümüz ilk şeyler bunlar .
Joe , bir suç mahalinin içerisinde ama neler yaşandığını bilmiyoruz .
Ve bu andan itibaren artık Joe'nun zihninin içerisindeyiz .
Onun gördüklerini görüyor ve onun hissettiklerini hissediyoruz .
Fakat yönetmen Lynne Ramsay , seyirciye Joe'yu çözümlemek için gereken parçaları bize gösterse de , onları birleştirmek adına hiçbir zaman kaybetmiyor ve direk konuya giriyor .
Bu yüzden sadece 90 dakika süren bu filmin içerisinde hiçbir sahne boşa harcanmış hissi uyandırmıyor .
İlerleyen sahnelerde Joe hakkında daha fazla şey öğreniyoruz .
İşindeki acımasızlığı , beklemekten hoşlanmayışı ve annesiyle arasındaki samimi ilişkiyi görüyoruz .
Bütün bunlar olurken de Joe'nun çocukluğu ve askerliği sırasında yaşadığı travmatik olaylara dair birer saniyelik flashbackler görüyoruz .
Fakat bu flashback sahneleri bir flashback gibi kullanılmak yerine bazı detayları açıklığa kavuşturmak için kullanılmış .
Bütün bunlarla birlikte Joe'nun kötü bir çocukluk geçirdiğini , askerliği sırasında hiç unutamayacağı şeyleri gördüğünü ve acımasız bir tetikçi olduğunu göz önünde bulundurursak , karakteri çözümlemek daha ilgi çekici ve karmaşık bir hal alıyor .
Ve filmin tamamı Joe'yu ve hikayenin derinliğini anlamamız için ufak ipuçları ile dolu .
Yani , filmi izlerken tam olarak ne anlama geldiğini bilemeyeceğiniz ama filmden sonra bazı nedenlerden ötürü aklınızda kalacak şeyler .
Mesela yeşil ile kırmızı rengin filmdeki baskınlığı , İncil , Angel Baby / Livin ' On A Prayer şarkıları ve sürekli film boyunca arka planda olan araba ve konuşma sesleri .
Ama benim için bunun gibi etmenler arasında en çok ön plana çıkan şey , su oldu .
Bu filmde içerisinde suyun geçtiği ve herkesin gözünden kaçabilecek sahne var ki , bunu bir kere fark ettiğinizde görmezden gelemiyorsunuz .
Film esnasında aldığım 8 sayfalık notların büyük çoğunluğu su üzerindeydi .
Ve filmi izlemiş olmama rağmen hala bu konu hakkında kafa patlatmak istiyorum .
Fakat ortada devam eden başka bir hikaye daha var .
Joe'nun yaptığı iş , seks işçisi olarak kaçırılan genç kızları kurtarmaktır .
Ve Senatör Albert Votto'nun kızı Nina kaçırıldığında Joe , her zamanki gibi sıradan planını uygular .
Bir çekiç , bir bant ve birkaç içecek gibi şeyler aldıktan sonra hep yaptığı şeyleri yapar ve Nina'yı kurtarır .
Fakat bundan sonra işler Joe'nun umduğu şekilde ilerlemez .
Buradan filmin konusu Taxi Driver'ın güncellenmiş bir versiyonu ve sıradan bir intikam öyküsü gibi görünse de , filmin asıl amacı aslında bu değil .
Bu film bir intikamdan ziyade aralıksız bir çığlıkmış gibi hissettiriyor .
You Were Never Really Here'daki her bir kare , gözden kaçacak önemli detaylarla dolu .
Filmin kısa süresine karşın hikayenin kendisini takip etmesi kolay olsa da , film bittikten sonra aslında tam olarak ne izlediğinizi anlamadığınızı ve bunca zaman boyunca devam eden başka bir hikayenin daha döndüğünü fark ediyorsunuz .
Ve böyle bir etkiyi de Lynne Ramsay'den başka bir yönetmen yakalayamazdı .
Çünkü You Were Never Really Here , her haliyle sinemanın neden var olduğunu kanıtlayan bir çalışma .
Her bir saniyesini pür dikkat izlemeniz gereken ve eğer gözünüzü bir anlığına kırparsanız bile bir şeyleri kaçıracağınız filmlerden birisi .
Filmin editörü Joe Bini , You Were Never Really Here'ı resmen 90 dakikalık bir canavara dönüştürmüş .
Dediğim gibi filmde boşa harcanan tek bir sahne yok .
Ve filmin ilk yarım saatinde Joe'nun dünyasına ve yaptığı işe dair yapılan hızlı bir girişten sonra kendinizi bu dünyanın merkezinde buluyorsunuz ve sondaki yazılar çıkana kadar içinden çıkamıyorsunuz .
Şimdi de film hakkında herkesin en çok konuştuğu tarafa değineyim ; şiddetin kullanımına .
You Were Never Really Here ; Drive veya Taxi Driver gibi filmlerin aksine , şiddetin doğurduğu kanlı sonuçlar yerine bunun karakterler üzerinde yarattığı etkiye odaklanıyor .
Joe'nun bir deste adamı çekiçle öldürdüğü bölümleri bütün vuruş sesleri ve yoğun kan efektleri ile yakından izlemek yerine bunları uzaktaki bir güvenlik kamerasından görüyoruz .
Veya Joe , Nina'yı kurtarırken birisini öldürdüğünde kamera ölen adama değil , Nina'nın yüzüne odaklanıyor .
Bunun yarattığı sonuç ise en havalı aksiyon filmlerinden daha derin ve etkili olmayı başarıyor .
Filmde şiddetin kullanıldığı her yer , tam olarak nasıl kullanıldığını göremediğiniz halde hafızanıza kazınmayı başarıyor .
Bütün bunlar filmde yaşanırken Lynne Ramsay'in imzası haline gelen sabit kamera açıları , hızlı sahne geçişleri ve göz kamaştıran bir sinematografi , You Were Never Really Here'ı sadece hikayesi bakımından değil , teknik bakımdan da bir başyapıt haline getiriyor .
Özellikle de filmdeki sesin kullanımına bayıldım .
Joe'nun attığı her bir adım gibi ufak detaylardan gürültülü silah seslerine , sessiz anlarda olan gürültüden gürültülü anlarda kullanılan sessizliğe kadar , You Were Never Really Here'ı bu kadar etkili yapan etmenlerden birisi sesin kullanımıydı .
Johnny Greenwood'un alışılmışın dışında olan dahiyane bestesi ise bütün bunları daha da iyi bir hale getiriyor .
Lynne Ramsay , filmlerinde şiddeti ve duyguyu nasıl sulandırmadan kullanacağını iyi bilen ve bunu yaparken etkiyi azaltmak yerine arttırmayı başaran nadir yönetmenlerden birisi .
Ramsay'in bu sıra dışı anlatım dili ise onu şu an çalışan en eşsiz yönetmenlerden birisi haline getiriyor .
Bu filmin her bir karesi beni etkileyici ve ilgi çekiciydi .
Joaquin Phoenix'in performansı hakkında ise , söyleyecek söz bile bulamıyorum .
Phoenix , bu rolde resmen kaybolmuş gibiydi ve onu izlemek tek kelimeyle inanılmazdı .
You Were Never Really Here , Cannes'de aldığı En İyi Senaryo ile En İyi Erkek Oyuncu ödüllerini ve daha fazlasını hak eden bir film .
Bu yılın en eşsiz sinema deneyimlerinden ve resmin tamamını görmek için birden fazla defa görmeniz gereken filmlerden birisi .
Daha yeni izlemiş olmama rağmen sanki film , beni şu an yeniden deneyimlemeye çağırıyormuş gibi hissediyorum .
Bu arada madem incelemem bitiyor , size bu filmde yaşadığım deneyimden de bahsetmemek olmaz .
Eğer İstanbul Film Festivali'nde gideceğim filmler için yaptığım listemi gördüyseniz , You Were Never Really Here'ın listede olmadığını görmüşsünüzdür .
Çünkü biletlerin çıktığı ilk gün gişede önden ikinci sırada olmama rağmen bu filmin gitmek istediğim seansına yer kalmamıştı .
Hatta sadece o seans değil , hiçbir seansta yer yoktu .
Hatta daha sonra film için açılan ek seansın biletleri bile anında tükendi .
Ben de bu yüzden dün akşam filmi izlemek için yarım saat boyunca kuyrukta bekledim , çünkü son anda seansa gelmeyen birisi olursa onun biletlerini bizim almamız mümkün olabiliyor .
Fakat işin ilginç yanı , seansa gelmeyen kimse yoktu .
Koca salonun tamamı doluydu , en ön dahil .
Ve salonun tamamı dolu olduğundan gişe sadece 10 tane ek bilet çıkarabildi , merdivenlerde izlemek için .
Ben de son saniyede bileti almayı başardım ve filmin tamamını salondaki merdivenin kenarında oturarak izledim .
Sonuçta epey ilginç bir deneyim oldu .
Ama bütün bunların rahatlıkla değdiğini söyleyebilirim .
You Were Never Really Here'ı festivalde veya vizyona girdiğinde sakın kaçırmayın , son yıllarda yaşadığınız en eşsiz deneyimlerden birisi olacak .
İyi seyirler .
puanım : 9 / 10
