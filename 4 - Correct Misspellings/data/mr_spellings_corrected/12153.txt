Dracula : Başlangıç ( Dracula Untold ) Film , tarihte bizim kazıklı Voyvoda olarak bildiğimiz Eflak prensi 3. Vlad'ın hikayesini anlatıyor .
Osmanlı padişahi Fatih Sultan Mehmet ( Dominic Cooper ) Eflak prensinden oğlu ile birlikte 10 çocuk ister .
Çocukluğunu Osmanlı elinde eziyet içinde geçiren Vlad ( Luke Evans ) , oğlununda ayni akıbete maruz kalmasını istemez ve Osmanlı'nın gönderdiği görevlileri öldürür .
Fatih'in bu oya karşısında sessiz kalmayacağını bilen Vlad , Osmanlıya karşı koyabilmek için vampir olmaya karar verir .
Öncelikle şunu söylemeliyim ki filmden pek bir sıkıldım , Vampirli , kurt adamlı filmler ya son zamanlarda benim pek ilgimi çekmiyor ya da bu son yapımlara karıştırılan tarih beni pek cezbetmiyor ki ben tarihi çok seven biriyimdir .
Abraham Lincoln : Vampir Avcısı saçmalığından sonra Fatih'li yeni vampir filmini sevmeyeceğim ta başından belliydi .
Filmin sonunu duyduğumda birazcık olan hevesim de tamamen gitti gitmesine ; ama bugün bir heves oturdum başına .
Sonuç aynı , yalnız filmin sonundaki modern dünya ile ilgili olan kısım ilgimi çekmedi değil .
İlk filmdeki " seni tarihten sileceğim " repliğinin ortaya koyduğu bariz gerçeklikten , film kendini kurtarabilirse ikincisi seyredilebilir .
Gelelim işin aslına , yorumu yazmaya başladığımda tarihi mevzulara girmeyi hiç düşünmüyordum ; lakin filmdeki çarpıtmalar bir değil bin olunca dayanamadım .
Benim çocukken öğretmenimin anlatımından korktuğum bu adam , masum ve fedakar bir prens olarak karşıma çıkınca el insaf dedim .
İnsanları kazığa oturtan bu adam birde Osmanlı elinde işkence çekmemiş mi .
İşin aslı şu ki bu prensimiz ve kız kardeşi Osmanlı döneminde Şehzade Mehmet ile birlikte Edirne sarayında eğitim almış , derslere katılmış .
Osmanlı kültürü ile yetiştirilmiş .
Hem de kimden ders almış , Molla Gürani gibi bir alimden .
Osmanlı tarafından eğitilen ve gözetilen 3 Vlad , Eflak'a Voyvoda olur .
Önceleri bağlılığını sürdüren Vlad , bir süre sonra Romenler arasındaki bağımsızlık kıvılcımından nasibini alır ve onun önderlik etmesini isteyenlere karşı , diğer tarafta kardeşi olarak gördüğü Fatih Sultan Mehmet vardır .
Kendini içkiye vuran Vald bildiğimiz kazıklı canavara dönüşür .
Tepeş , dracula , kazıklı gibi unvanlara sahip cani prense döner .
Kendisinin yapmış olduğu canilikleri buraya yazmayı düşünmüyorum , isteyen araştırıp bulabilir .
İşte bu masum prensimiz yaptıkları Fatihe kadar ulaşınca Fatih , kendisini vergilerini bizzat teslim etmesi için İstanbul'a çağırır .
Vlad kendisi yokken ülkesinin korunmasız kalacağı iddiası ile yardım ister .
Niğbolu Sancak Beyi Hamza Bey bölgeye gider ve Vlad tarafından tuzağa düşürülüp öldürülür ve kellesi Maceristan'a yollanır .
Durumdan haberdar olan Fatih ordusuyla birlikte yola çıkar ve Vlad , dik bir yamaçta kurulu olan Poeinari Kalesi’ne sığınır .
Harp psikolojik bir harptır , zira Fatih , Osmanlının meşhur gürültülü marşlarını çalar .
Vlad'ın eşi bu baskılara daha fazla dayanamaz ve kendini kaleden atar .
Kaleyi kuşatan Fatih , İstanbul'u boş bırakmak istemediğinden geri döner .
Vlad Macaristan'a kaçar .
Bu sırada kardeşi Eflak Voyvoda'sı olur .
Bundan sonraki kısım yani Vald'ın akıbeti ile ilgili bir çok rivayet olmasına rağmen bence en akla uygun olanı ikinci bir kez çıkardığı ayaklanma sonucu Osmanlı tarafından yakalanıp öldürüldüğü noktasıdır .
Film içerisinden Osmanlıdan bahsediliyor olması gerçekten güzel bir durum özellikle de kostümlerde ince bir işçilik var .
Adamlar lotus çiçeğine kadar düşünmüş düşünmesine de yazarların hani derler ya " kuyruk acısı " diye işte öyle bir kuyruk acıları var gibi geliyor .
Vlad anlatılırken Osmanlı olmasa kızardık ; ama böylesine de kızmamak mümkün değil .
Sen tarihi konuyu olduğu gibi aktarmak zorunda değilsin sonuçta bu fantastik bir film ; ama ortada şöyle bir gerçekte var ki o da iki satır bile kitap okumayan bir neslin eline fantastik güçlere sahip masum köylü figürü verirsen ona inanır ve düşmanına düşman olur .
Zaten film boyunca adamlar bir kere bile Osmanlı demiyor .
Türk diyorlar , böylece zaten Avrupa içerisinde mevcut olan Türk düşmanlığına bir çivi daha çakıyorsun .
Film , bu ne Osmanlı korkusuymuş be kardeşim demekten bizi alıkoyamıyor .
Koca Fatihi ve tabi Osmanlıyı yenmek için demek ki ne lazımmış , bir canavar .
İşten , dışta saldırmakla olmuyormuş bunlar : Filmin Osmanlı tarafını es geçip filme dönersek , elimize basit bir kurgudan başka bir şey geçmiyor .
Örneğin metrelerce yükseklikten aşağıya düşen kadının yerde öylece uzanması ve halen konuşabiliyor olması bu basit kurgunun en göze batan kısmı .
Her şeye rağmen filmin devamını yazımın başında anlattığım nedenlerden dolayı bekliyorum .
Filmin başrol oyuncusu fantastik filmlerden görmeye alışkın olduğumuz Luke Evans .
Abraham Lincoln : Vampir Avcısı filminden tanıdığımız Dominic Cooper ise Fatih rolü ile karşımıza çıkıyor .
