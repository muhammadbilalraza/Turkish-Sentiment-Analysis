Ünlü video oyunundan uyarlanmış Assassin's Creed'in başrolünde çok başarılı bulduğum Michael Fassbender , Marion Cottilard ve Jeremy Irons var .
Ve filmin yönetmeni de , geçen yıl Fassbender'la Cottilard'ın başrolünde olduğu Macbeth'in yönetmeni aynı zamanda . Warcraft'ın gösterdiği başarıdan sonra Assassin's Creed'in video oyunlarından uyarlanmış filmler lanetini sonunda yıkacağını düşünüyordum .
Çünkü şu ana kadar hiç iyi bir video oyunundan uyarlanmış bir film göremedik . Warcraft eğlenceli sayılırdı ama gerçekten herkes tarafından sevilebilecek bir film değildi açıkçası .
Bu yüzden Assassin's Creed'in gelmiş geçmiş en iyi video oyunu filmi olacağını düşünüyordum .
Film hakkında pek heyecanlı olmasam da buna inanıyordum doğrusu .
Ve şunu rahatlıkla söyleyebilirim ki , bu lanet uzun bir süre daha sürecek gibi duruyor çünkü Assassin's Creed gerçekten de büyük bir hayal kırıklığı .
Filmin anlattığı üzere konu şöyle : " Ailesinden gelen suikastçi kanını barındıran Callum Lynch ( Michael Fassbender ) , işlediği bir suç yüzünden idam edilir . Fakat aslında ölmemiştir çünkü Lynch , kimsenin varlığını bile bilmediği bir tesisin içinde uyanır . Bu tesisin adı Abstergo'dur ve bunun başında Rikkin ( Jeremy Irons ) vardır . Ve Rikkin'in amacı , kızı Sofia'nın ( Marion Cottilard ) tüm dünyadan şiddeti silebilecek "
Cennetin Elması " nı bulması ve böylece Nobel ödülünü almaktır . Bu yüzden Lynch'i Animus adlı bir makineye bağlarlar ve burada Lynch , atalarından Aguliar'ın anılarına bağlanıp "
Cennetin Elması " nı bulmaya çalışır . Ve tüm dünyadan şiddeti yok etmek için de şiddet kullanacaktır . "
Gerçekten de konu bu !
Ve film bundan sonra o kadar sıkıcı bir hal alıyor ki , inanamazsınız .
Yahu , bu film Assassin's Creed'den uyarlanmış !
Bu filmin elinde bir altın madeni var resmen .
Ben bile oyunları bir süre oynamıştım ve her ne kadar bayılmasam da , oynarken eğlenmiştim .
Bu filmse , oyunun yarattığı bütün eğlenceyi yok ediyor ve bunun yerine gereğinden fazla ciddi , sıkıcı , kimsenin görmek istemeyeceği bir işe imza atıyor .
Madem filmin bir sürü kötü yanı var , bunlara girmeden önce filmin iyi yanlarından başlayayım .
Fassbender , Cottilard ve Irons , bu eldeki materyalden en iyisini çıkarmaya çalışmışlar .
Bu oyuncuların performansları ortalamaydı ama filmi izlerken bu oyuncuların çabasını takdir ettim doğrusu .
Görsel efektler fena değildi , oyunun dışında hikayeye eklenmiş olan ufak fikirleri ilginç buldum .
Ve filmin geçmişte geçen sahneleri idare ederdi benim için .
Ve eğer filmin %90'ı geçmişte geçseydi , ortaya gerçekten de eğlenceli bir iş çıkabilirdi ama maalesef , film onu bile becerememiş .
Ve bu da beni filmin kötü yanlarına getiriyor .
Şimdi de biraz onlardan konuşalım .
1 - ) Film , hikayenin dengesini bir türlü sağlayamamış . İlginçtir ki , herkesin nefret ettiği konudan benim ta Haziran 2016'da olmuştu . Filmin yönetmeni Justin Kurzel'in bir röportajında filmin %60'ının günümüzde , %40'ının geçmişte geçeceğini öğrenip bunun ne kadar cesur bir karar olduğunu ve film ekibinin gerçekten ne yaptığını bildiğini düşünmüştüm . Yanılmışım . Film ekibinin ne yaptığı hakkında hiçbir fikrim yok . Çünkü bu film neredeyse kimseye hitap etmiyor . Eğer oyunları oynadıysanız bu filmden nefret edeceksiniz çünkü ne elde tutulur bir senaryo ne de eğlenceli bir aksiyon filmi var . Eğer normal bir izleyiciyseniz filmi yetersiz bulacaksınız çünkü belli ki film bütün bu konuşma sahneleriyle uyarlanan oyuna bambaşka bir boyut getirmeye çalışıyor . Ama sorun şu ; bu konuşma sahnelerinin çoğu senaryoya hiçbir şey eklememiş . Sırf süreyi uzatmak için boş boş konuşulmuş ve bunların hiçbiri bir yere varmıyor . Gerçekten ! Filmin sonu , asla gelmeyecek bir devam filmine açık kapı bırakıyor . 2 - ) Aksiyon . Herkesin bu film hakkında en sevdiği yanının aksiyon olduğunu biliyorum . Ve ben de nefret etmedim doğrusu . Ama bu sahneler bir temeli olmadan çekildiğinden odaklanabileceğiniz tek şey , süre boyunca kulak zarınızı patlatabilecek şekilde gürültülü , patlamalı sahnelerdi . Eğer bu filme sadece bu amaçla gidiyorsanız filmi belki ortalama bulabilirsiniz . Ben şahsen daha fazlasını bekliyordum . Yalnız hakkını yememek lazım , eğer aksiyon sahneleri bu kadar gürültülü olmasaydı filmi izlerken uyuyabilirdim . Taken 2 , Colombiana ve Transporter 3 gibi kırpılmış , hiçbir şey anlaşılmayan aksiyon sahnelerini hatırladım bu filmi izlerken . Her ne kadar ortada başarılı efektler ve etkileyici dövüş kareografileri olsa da film bunları bir türlü olması gerektiği gibi gösterememiş . Bu konudaki en büyük sıkıntımsa aksiyonun az olması . Bu sahnelerin iyi olmadığını biliyorum ama koca filmde Callum Lynch'in sadece 3 kere Animus'a girdiğini görüyoruz . 3 ! Bu sahneler iyi olmamasına rağmen hiç olmazsa biraz sürükleyiciydi . Onun yerine film bize daha fazla konuşma sahneleri veriyor . 3 - ) Kan . Assassin's Creed'in oyunlarının yaş sınırlarının 18 + olduğunu biliyorsunuz . Şiddetin ve kanın eksik olmadığı bu oyunlar dolu doluyken bu filmse 15 + olmamak için bütün kanı gizlemeye çalışmış . Mesela filmin bir sahnesinde bir kişiye bir şey oluyor . Bunun sonucunda da yerin kan gölü olması gerekirken sadece mini minnacık ve kırmızı olmasın diye de üzerinden siyahla geçilmiş bir kan gözüküyor . Bu yüzden de keşke yapımcılar bir kez olsun gişeyi düşünmeden , orijinal oyuna saygı gösteren ve hiç olmazsa gerçekçi bir iş hazırlasaymış dedirtiyor . 4 - ) Filmdeki hiçbir şey mantıklı değil . Biliyorum , tamamen fantastik bir aksiyon filminde mantık ne gezer ? Hayır , ondan bahsetmiyorum . Yukarıda , filmin konusunu yazarken dediğim " şiddeti yok etmek için şiddet kullanıyorlar " tarzından bahsediyorum . Hatta size bir örnek vereyim : Filmde Lynch'in Animus'a bağlıyken geçmişte yaptığı bütün dövüş hareketlerini günümüzde de yaptığını görüyoruz . Geçmişte bir binaya tırmanırken günümüzde o sırada odanın duvarına tırmanıyor mesela . Ama film bunu sadece aşırı havalı sahnelerde gösteriyor . Benim merak ettiğim şey şu ; Lynch geçmişte düz bir çizgide koşarken günümüzde ne yapıyor ? Bulunduğu odada daire falan mı çiziyor ? Hiç mantıklı değil ki ! Kısacası , Assassin's Creed gerçekten de büyük bir hayal kırıklığıydı . Bir oyun uyarlaması olarak çalışmıyor , normal bir film olarak da öyle . Eğer yaklaşık 2 saatinizi harcayacağınız , boş diyaloglarla ve yetersiz aksiyonla donatılmış bir film arıyorsanız , belki Assassin's Creed'i sevebilirsiniz . Ama ben bu filmi bir daha izleyebileceğimi asla düşünemiyorum . Tercih sizin . FİLMİN İYİ yanları : + Oyuncu kadrosunun gerçekten deniyor olması . + Başarılı kareografi , aksiyon sahneleri . FİLMİN KÖTÜ yanları : - Zayıf editleme şekliyle ve kamera açılarıyla yok olmuş . - Hiç bir yere varmayan , boş diyaloglar . - Filmin bir türlü istediği tonu tutturamamış olması . - Kendisini gereğinden fazla ciddiye alması . - Sonunun yarım bırakılması . TOPLAM PUAN : 3 / 10
