Senaryosunu da , Scott Teems ve Danny McBride ile birlikte kaleme alan David Gordon Green'in yönetmen koltuğunda oturduğu “Halloween Kills” , ( " genel de " yaratılan ana karakterler olarak ) 1978 ve özellikle de 2018 tarihli " kanlı slasherin " birebir devamı olarak geliyor karşımıza .
Zaten 1978 tarihli John Carpenter filmi , suratındaki " meşum " maskesi ile Michael Myers efsanesinin başlangıç noktasını oluştururken , 2018 tarihli filmin senaryosunun yazım ekibinde de yer alan Green , o filmin de direksiyonundaydı .
Aynı isimli serinin on ikinci devam filmi olarak kurgulanan bu 2021 model “Halloween” in yapımcıları arasında , serinin yaratıcılarından John Carpenter ile serinin önceki sekiz filminde daha imzası bulunan ( Türkiye’de “The Message / Çağrı” ( 1976 ) filmi ile tanınan Moustapha Akkad’ın oğlu ) Malek Akkad’ın yanı sıra korku – gerilim sinemasının önemli yatırımcıları arasında yer alan Blumhouse Productions’ı yani aslında Jason Blum’un bizzat kendisini de görüyoruz …
20 milyon dolar gibi mütevazı sayılabilecek bir bütçe ile çekildikten sonra prömiyeri , 8 Eylül 2021’de Venedik Uluslararası Film Festivalinde yapılan ve 15 Ekim 2021 tarihinde de vizyona sokulan filmin , şu ana kadar ki brüt gişe hasılatı tamı tamına 55,9 milyon dolar …
Gelin isterseniz , " Halloween Ends " isimli on üçüncüsünün , 14 Ekim 2022'de izleyici ile buluşturulması planlanan ve böylelikle de ; Green'in yönettiği , yapımcılığını da Akkad ile Blum ikilisinin üstlendiği yeni nesil " Halloween üçlemesinin " , ikinci halkasını oluşturan filmimize biraz daha yakından bakalım .
Cameron Elam ( Dylan Arnold ) , ağır yaralı vaziyette yerde yatmakta olan polis memuru Frank Hawkins'i ( Will Patton ) bulup yardım çağırdığında aynı Hawkins , flashback ile Haddonfield , Ilinois'deki 1978 yılının Cadılar Bayramı gecesine döndüğünde , çocukluğundan beri tanıdığı Michael Myers ( Airon Armstrong ) ile neredeyse göz göze gelip , elindeki silahla ateş etse de , onu vuramayarak elinden kaçırdığını anımsar .
Ki , kırk yıl önceki aynı gece de ; sonradan Cameron'un babası olacak olan genç Lonnie Elam ( Tristian Eggerling ) , her nasılsa kendisini es geçerek atlayan Michael'ın elinden kurtulmuş ancak birlikte devriye turu yapan genç Hawkins ( Thomas Mann ) ile Pete McCabe ( Jim Cummings ) , 1963 yılındaki ilk cinayetini işlediği evin içine girdiklerinde Michael , memur McCabe'ye saldırır .
Michael'ı korkutmak üzere silahını ateşleyen Hawkins , yanlışlıkla ortağı McCabe'yi boynundan vurarak öldürse de bu cinayet , en azından kamu oyunun gözünde Michael'ın hanesine yazılır .
Derken .
Yeniden 2018 yılının Cadılar Bayramı akşamına ve bir kutlamanın yapılmakta olduğu bir bara döneriz .
Haddonfield'de yapılan o kutlamadaki konuklar arasında çok özel olan birileri bulunmaktadır .
Kimler mi ?
Elbette ki , 1978 Cadılar Bayramı akşamında Michael'ın elinden canlı kurtulan Tommy Doyle ( Anthony Michael Hall ) , Lindsey Wallace ( Kyle Richards ) , Marion Chambers ( Nancy Stephens ) ve Lonnie Elam ( Robert Longstreet ) .
Tam da aynı esnada , Michael'ın bıçakla karnından yaraladığı Laurie Strode ( Jamie Lee Curtis ) , kızı Karen ( Judy Greer ) ve torunu Allyson ( Andi Matichak ) tarafından hastaneye götürülürken , ters yönden gelmekte olan itfaiye , Michael'ın da içine kıstırılarak ölüme mahkum edildiği , Laurie'nin alev alev yanmakta olan evindeki ateşi söndürmeye gitmektedir .
Böylelikle yanarak ölmekten son anda kurtarılan ve kendisini kurtaran ekipteki itfaiyecilerin tamamını vahşice öldüren Michael ( James Jude Courtney - Nick Castle ) , Laurie'nin yaşlı komşularından Phil'in de ( Lenny Clarke ) Azrail'i olurken Phil'in karısı Sondra'yı da ( Diva Tyler ) ağır yaralar .
O gün Michael'ın Haddonfield'da yarattığı bütün bu karmaşa televizyonlar da " flaş haber " olunca , bunu duyana kadar barda , keyifle içkilerini yudumlayan Marcus ( Michael Smallwood ) ve Vanessa ( Carmela McNeal ) çifti , birdenbire oradan ayrılarak evlerine gitmeye karar verseler de , Michael onların otomobillerinin arka koltuğuna saklanmıştır .
Bu vahim durumu Vanessa koşarak bardaki ahaliye haber verince , en önde elindeki beysbol sopası ile Tommy Doyle olmak üzere bütün bir bar sokağa dökülerek otoparka doğru yönelse de bir başka araca atlayan Michael , hızlıca oradan uzaklaşır .
Aslında aynı kentteki karmaşanın bir kısmından , akıl hastanesinden firar ederek kaçmış olan diğer iki hastanın da sorumlu olabileceği düşünülmektedir .
Lütfen bu küçük ayrıntıyı , aklınızın bir köşesinde tutun .
Neyse .
Ne olursa olsun , Michael'ı sonsuza kadar durdurmayı " takıntı " haline getirmiş olan Tommy , aralarına başta baba oğul Elam'ların da katıldığı , silahlarla donatılmış bir operasyon takımı toparlamaktadır .
Ki , annesinin tüm karşı koymalarına rağmen Allyson'da onlardan biri olacaktır .
Dakika 46. .
Geride , oldukça kanlı cinayetler ile yerleşik Haddonfield toplumunda , kırk yıllık bir süre içerisinde birikmiş olan ve ne yazık ki , yerli ve yabancı tüm yorumlar da , gözlerden kaçtığını fark ettiğimiz : " Travma Sonrası Stres Bozukluğu / Post - Traumatic stres Disorder ( PTSD ) " halinin kontrolsüz bir biçimde patlayarak ; " soğuk kanlı , gözü kara ve sabit fikirli " bir manyak olan eli bıçaklı Michael'ınkinden çok da farklı olmayan , dikkate değer " toplumsal bir cinnete " dönüştüğü , 59 dakikalık bir bölüm daha mevcut .
Keyifli seyirler , Son iki not : 1. Michael Myers’ın yukarıda sözünü ettiğimiz o " meşum " ( yani uğursuz ) maskesi , William Shatner’in yüzünden alınma bir kalıpla üretilen ( bugün paha dahi biçilemeyen bir koleksiyon niteliğindeki , " remastered " 3 sezonluk DVD setleri ile arşivimizin demirbaşları arasında yer alan " Star Trek " 1966 - 1969 isimli , " cell phone / cep telefonu " teknolojisi ile özellikle de , 21. yüzyıl " management / administration / yönetim " biliminin mihenk taşlarından biri de olan efsanevi TV dizisinin ana karakteri ) “Kaptan James T. Kirk”ün maskesinin beyaza boyanmış halidir …
Bu maske ilk olarak “The Devil's Rain” ( 1975 ) filminde , William Shatner’in bizzat kendisi tarafından kullanılmıştır …
2. 2018 - 2021 ve 2022 tarihli " Halloween " filmlerinin , kendi aralarında özel bir üçleme oluşturması sebebiyle ; henüz izlememiş olanların , bu filmden önce 2018 tarihli olan ile başlamalarını önereceğiz .
