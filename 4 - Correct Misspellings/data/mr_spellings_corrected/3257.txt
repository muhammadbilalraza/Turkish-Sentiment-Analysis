Senaryosunu da aynı isimli kendi tiyatro oyunundan ( 2012 ) uyarlayarak Christopher Hampton ile beraber yazan yönetmen koltuğundaki Florian Zeller'ın ilk ( debut ) uzun metrajlı sinema filmi olan " The Father " , altışar kategorideki Academy ve BAFTA Ödülü adaylıklarıyla resmen göz kamaştırıyor .
Özellikle de baba - kız Anthony ve Anne karakterlerini canlandıran Anthony Hopkins ve Olivia Colman'ın performansları ile birbirini izleyen benzer sahneler arasındaki dikkat çekici mükemmellikteki dokundurmadan yapılan " tampon tampona " geçişlere imza atmış olan editör Yorgos Lamprinos'un çıkarttığı işi görünce , sinemaya sağlam bir başlangıç yapmış olan Zeller'ın , ne kadar şanslı bir adam olduğunu düşünmeden edemiyorsunuz .
Gelin isterseniz , Anthony kadar izlerken sizlerinde akıllarınızın iyice karışacağını tahmin ettiğimiz filmin hikayesine biraz daha yakından bakalım .
Kızı Anne , kulaklık ile ( sıklıkla kulakların pasını silen nefasetteki ) müzik ( ler ) dinleyen babası Anthony'nin evine gelerek kendisine , hakaret ederek fiziksel tehditler de savurduğu bakıcısı Angela'nın çok üzgün olduğunu ve işi bıraktığını söyler .
Bu ithamların hiç birini kabul etmeyen Anthony , bir de evinde istemediği o kadının kendi kol saatini çaldığını da iddia eder .
Ama aslında olan tek şey , demansın esir aldığı Anthony'in zihinsel berraklığını büsbütün yitirmiş olmasıdır .
Ki saatini , evin içinde bizzat kendisi bulur da zaten .
Ancak asıl önemli husus , kızı Anne'in yeni tanıştığı bir Fransız için Londra'dan Paris'e taşınacak olmasıdır .
Bu durumda Anne'e göre Anthony ya yeni bir bakıcı ile birlikte kendi evinde yaşamaya devam edecektir ya da söylemez fakat o an , Anthony dahil herkes anlar ki , doğrudan bir yaşlı bakım evine gönderilecektir .
Lütfen yorumumuzdaki bu son satırları aklınızın bir köşesine not edin .
Neyse devam edelim .
Kapıdan gelen bir tıkırtıyı duyan Anthony , evi şöyle bir dolaştığında salonda oturmakta olan ve ardından da kızının on yıllık kocası olduğunu ifade eden Paul ( Mark Gatiss ) ile karşılaşır .
Karşılaşır karşılaşmasına da kim olduğunu çıkartamaz .
Üstelik bu Paul , Anne'in Paris'e gidecek olduğundan da haberdar değildir .
Yani şaşırma sırası Anthony'dedir .
Daha bitmedi .
" Turpun büyüğü " sonradan gelecek olsa da biz , her ne kadar kendisi farkında olmasa da şimdi yaşamakta olduğu mekanın , kendisinin değil kızının evi olduğunu belirtmekle yetinelim .
Derken kapı açılır ve kızı da damlar ama bu Anne ( Olivia Williams ) birkaç gün önce gördüğü Anne ( Olivia Colman ) değil bir başkasıdır .
Bakım evine kapatılma korkusu nedeniyle yapacağı tek şey bozuntuya vermemektir .
Vermez vermesine de işler daha da karışır .
Zira biraz önce gözleriyle gördüğü Paul adındaki , Anne'in elindeki tavuk poşetini alarak mutfağa götüren kocası evde bulunmadığı gibi kızı Anne'de beş yıl önce boşanmıştır .
Haydi çık bakalım çıkabilirsen bu kaybolduğun labirentin içinden .
Artık hem Anthony ve hem de izleyici açısından her şey birbirine girmiş gibidir .
Ve kimliğinde şok bir sürprizi barındıran yeni bakıcı kız Laura'da ( Imogen Poots ) işe alınır .
Akşama ilk kez gördüğü ve her seferinde kendisinden hazzetmediğini açıkça belli eden Anne'in kocası Paul'de ( Rufus Sewell ) eve gelir .
Tabii yine çaktırmaz hatta bu kez bu kim diye sormaz da Anthony .
Dakika 39. .
Haklısınız , bizde farkındayız mevzunun , içinde her çeşit sebzenin bulunduğu yaz türlüsüne döndüğünün .
Biraz dişinizi sıkarsanız , normal bir insanın asla kabullenemeyeceğini bildiğimiz bir " fiziki darp " olayın yanı sıra baş döndürücü bir tempo bekliyor olacak Fransız - İngiliz ortak yapımı bu bağımsız ( indie ) filmde sizleri .
Keyifli seyirler ,
