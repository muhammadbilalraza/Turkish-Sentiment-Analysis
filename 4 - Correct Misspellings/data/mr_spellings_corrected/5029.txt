Daha önce farklı tarzları ile izlediğimiz bir konuya biraz farklı bir hikaye katarak aktarmışlar .
Ters yaşlanmayı The Curious Case of Benjamin Button filmi ile yine ölümsüzlük , çağlar ötesi yaşamayı da The Man forma Earth filmi ile izlemiştim .
Bu film hangisine daha çok beziyor derseniz The Man forma Earth ile daha fazla ortak noktası var .
Ama o film çok başkadır .
Orada yaşanan olayın neden olduğu bilinmez ama üzerine yapılan tartışmalar ile zihninizi zorlar .
Burada ise bir olay sonrasında ölümsüz olur ve bu durumdan dolayı göçebe yaşamaya başlar .
Aslında güzel ve farklı anlatımı ile başlayan film nedense sonrasında o seviyeyi tutturamadı .
Ve ikinci bölümde film biraz sıradanlaştı .
Seviyesini arttırıp finale doğru efsaneleşecekken , seviyesini düşürüp sıradan bir film haline döndü ne yazık ki .
Ama filmi izlemek için bir tek neden bile yeter o da , Blake Lively .
Adaline Bowman rolünü adeta yaşamış .
Karakterin ötesinde saf güzelliği ve narin yapısı , sakin ve bir o kadar neşeli oyunculuğu ile filmi bir adım öteye taşımış .
Gerçekten bu kadının daha çok filmlerde oynaması lazım .
Bir kaç tane daha kaliteli oyuncu vardı ama filmi tek başına sırtlamıştı .
Lee Toland Krieger daha çömez bir yönetmen .
Henüz 3. filmi ama ilerisi için umutlu bakılabilir .
Fena bir film değil .
Özellikle başlardaki o masalsı anlatımını çok beğendim .
Her ne kadar sonrasında bozsada .
İyi seyirler .
6.6 / 10
