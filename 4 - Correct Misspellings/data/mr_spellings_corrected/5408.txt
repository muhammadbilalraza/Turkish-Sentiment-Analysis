İnsan eli değmemiş topraklar ( vahşi doğa ) tarafından rehin alınmış bir insanın hikâyesindeki asıl dehşet verici taraf , o insanın maruz kaldığı fiziksel acı değil .
Toplum yaşantısını sürdürmekte olan bizlerin tahayyül etmekte zorlanacağı yoğun bir tek başına kalma hissi .
Kişinin dünyayla bağlarını kuran düşünce kayışının bir anlık kaza sonucu kopuşu .
' Alemin bir parçası olmak ' duygusunun yitirilişi .
Danny Boyle'un , Aron Ralston'ın yaşadığı gerçek deneyimden yola çıkan son filmi 127 Saat ( 127 Hours , 2010 ) , Ralston'ın kanyonun derinliklerinde sıkışıp kaldığı sahnede , işte bu duyguyu tek bir planla izleyicisine yaşatıyor : Ralston'ın sıkıştığı yerden yukarı doğru kuşbakışı bir açıyla süzülen kamera , onun ' büyük anlatı'yla , ' kültür ' dediğimiz kurguyla tüm bağının kopuşunu dile getiriyor .
Diyaloğun yittiği , imdat seslerinin anlamını kaybedip , ' dil'in dünyasını terk edip sadece bir ' ses ' olarak boşlukta yankılandığı nokta .
Hiç kuşkusuz özellikle bu kayboluşu an be an yaşattıran ses tasarımıyla dikkat çeken etkileyici bir plan var karşımızda .
Ama bu boşlukta ne yapılır ki ?
Buradan , bu sonsuz , uçsuz bucaksız tek başınalıktan , bir ömür gibi geçen saniyelerin dünyasından nasıl bir film çıkar ?
Eğer kameranın arkasındaki Gus Van sanat olsaydı , o yalnızlık hissine hakkını verir , büyük anlatıdan uzak kalmanın korkusunu iliklerinize işleyen Gerry'yi bir adım öteye taşıyabilirdi mesela .
Aron Ralston'ın deneyimi , yaratıcılığa veda etmemiş bir yönetmenin elinde hiç aklınıza bile gelmeyecek bir derinliğe ulaşabilirdi .
Ancak kameranın arkasında , ne yazık ki anaakım kültürle barış anlaşmasını çoktan imzalamış , Milyoner ( Slumdog Millionaire , 2008 ) ile oryantalist duygu sömürüsünü teknik cambazlıkla buluşturarak Oscar'a uzanmış bir Danny Boyle var .
Ve bu Danny Boyle'un 127 Saat'teki tek derdi de , filmin dönüm noktası sahnesinde gökyüzüne çıkardığı o kamerayı , 90 dakika boyunca yavaş yavaş aşağı indirerek , Aron Ralston'ın büyük bir kahramanlık ve insan ötesi bir çabayla alemdeki yerini tekrardan kazanmasının hikâyesini anlatmak .
Evet Boyle'un ne yazık ki , bir bireysel zafer hikâyesini günümüz sinemasının teknik şaşaasıyla süsleyerek , Ralston'ın nasıl hayatta kaldığını merak eden ' survivor anlatıları'na düşkün seyirciye pazarlamak dışında hiçbir amacı yok .
