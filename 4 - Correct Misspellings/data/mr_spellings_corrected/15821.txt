Bu film gerçekten çok ürkütücü .
Filmin sonunun beğenilmemesi de normal çünkü bizler parapsikolojik bir olay izlediğimizi sanırken filmin sonlarına doğru ve finalin tamamında aslında ne izlediğimizi ve neye tanık olduğumuzu öğreniyoruz .
Final kısmı bu yüzden filmin geri kalanındaki psikolojik gerilim ögelerinin tamamını alt üst ederek öyküyü başka bir yere yerleştiriyor .
Bu yenilik ise gerçeklik duygumuzu zedeliyor , oysa film aslında başka bir gerçeklikten , aşina olmadığımız ama var olan ve kendi kültürü , psikolojisi , ayini ile sürüp giden , kadim bir gerçeklikten , dinden , şeytandan , tanrıdan besleniyor .
Benzerleri defalarca çekilmiş bir öykü olsa da bu tarzda , bu şekilde çekilmiş bir filmi ben hatırlamıyorum kendi adıma .
Belki The Witch'i andırıyor diyebilirim .
Tekinsizlik hissi birbirine benziyor , ancak burada filmi boyunca bitmek bilmeyen , film müziği diyemeyeceğimiz ama bir korku filmi ses çalışması adını verebileceğimiz kimi zaman müziği andıran ses kullanımı filmin ağır atmosferine ilgi çekici bir hava katıyor kesinlikle , bunu The Witch filminde görmemiştik diye hatırlıyorum .
En büyük korkunun ceset görmek , ruh çağırma seansları , kara büyü ya da şeytana tapmak değil de korkunun insan bedenine ve ruhuna , psikolojisine yaptığı büyük zararlar ve hasarlar olduğunu düşünürsek Hereditary yani " Irsi " bunu çok iyi kotarıyor , bu hissi çok iyi geçiriyor ve ciddi bir etki yaratıyor bence .
Eğer gece vakti izlemiş olsaydım kendimi çok rahatsız hissederdim gibi geliyor bana .
Gerçek üstü şeyleri , olayları ve sebep olduğu korkuları böylesine gerçekçi bir atmosfer yaratarak verebilmek bir yetenek gerçekten .
Bu sebeple izlenmesi gerektiğini düşünüyorum : bir korku mekanı olarak tekinsiz bir ev , bir aile ve insan ruhu .
Herkese öneririm .
