OSCAR ÖDÜLLERİNDE İDDALI OLAN YILIN EN İYİ FİLMLERİNDEN Christian Wolff ( Affleck ) sayılara insanlardan çok daha yakın olan bir matematik dahisidir .
Küçük bir kasabada bulunan bir muhasebe ofisinin arkasına gizlenen Christian , dünyanın en tehlikeli suç örgütlerinden bazıları için serbest zamanlı bir muhasebeci olarak çalışmaktadır .
Hazine Bakanlığı’na bağlı olarak Ray King ( J. K. Simmons ) tarafından yönetilen Suç İnfaz Birimi’nin küçülmeye gitmesiyle beraber , Christian bir müşteri için çalışmaya başlar : son teknolojileri kullanan ve robot üretimi yapan bir şirkettir bu .
Şirketteki muhasebe memuru ( Anna Kendrick ) ise hesaplarda milyon dolarlık bir açık bulur .
Öte yandan , Christian muhasebe kayıtlarını inceledikçe ve gerçeğe yaklaştıkça , ölenlerin sayısı artmaya başlar .
Üç bölüme ayrılan filmde aralara serpiştirilen flashbackler ile önce Chris’in nasıl bir çocukluk geçirdiğine sonra zamanla büyüyerek nasıl bir dehaya dönüştüğüne ve ardından bulaştığı kara işlere şahit oluyoruz .
Hristiyan bir ailede yetişen küçük Chris’in asker babası , çocuğunun otistik spektrum olduğunu öğreniyor ve çocuğunun bu dehalığı karşısında hiçbir şey yapmadan onu kendi kuralları ile yetiştiriyor .
Mozart ve Einstein ile eş değerde bir akıla sahip olan Chris , ilerleyen zamanlarda babasının tabularını yıkarak kendi hayatını kurmaya çalışıyor .
Ve bu hayatta gündüzleri işinde gücünde olan üstün zekalı bir muhasebeciyken geceleri acımasız bir suikastçiye dönüşüyor .
Senaryosunda , geçen yıl Robert Downey Jr . ve Robert Duvall’ın oynadığı “The Judge” filmini yazan Bill Dubuque’nin imzası bulunan film , izleyiciye sıkıntı yaratmayan bir aksiyon macerası sunuyor .
Çok az bir çaba ile çok şey ifade eden filmde yer alan acımasız savaş sahneleri oldukça başarılı .
Daha önce Jane göt a gün , Warrior ve Pride and Glory gibi filmleri çeken yönetmen Connor’ın önceki filmlerine benzer havayı bu filminde de görebiliyoruz .
Yönetmen’in aldığı tek olumsuz eleştirinin genel anlamda filmin 2001 yapımı A Beautiful Mind ve 1997 yapımı Good Will Hunting tarzı bir eylem olduğu yönünde .
Affleck’in canlandırdığı Chris karakteri , bahsedilen filmlerdeki karakterler ile aynı dehalığı paylaşıyor .
Bu tarz filmler Hollywood’da sıkça görüldü ve görülmeye de sanırız daha çok devam edecek .
Ancak , izleyicinin böyle filmleri sevdiği de aşikar .
Dolayısı ile birbirine benzer filmlerin olumsuz eleştiriler alması da bana “ultra normal” geliyor .
Hazır eleştirilerden ve yorumlardan bahsetmişken şöyle kısa kısa yabancı basına bir bakalım , kim ne demiş : Variety , “Seyirciler Ben Affleck’in Batman filmini beklerken , bu sıra dışı gerilim onları hayatta tutacak kadar yeterli görünüyor” .
IGN , “The Accountant ilginç bir deneyim filmi .
Affleck’in performansı oldukça başarılı . ” Vanity Fair , “Film , acımasız hantal bir çalışma olarak karşımıza çıkıyor .
Biraz zorlayıcı bir iş olmuş , ancak yine de iyi bir film” .
New York Times , “The Accountant , bitmemiş bir yapbozun parçalarını bir araya getirmeye çalışmak gibi keyif veren bir film .
Uzun süren film sabır istiyor .
2 saat 8 dakika” .
Operasyon : Argo ( Argo ) , Can Dostum ( Good Will Hunting ) , Kayıp Kız ( Gone Girl ) gibi yapımlarda izlediğimiz ve son olarak DC Sinematik Evreni’ne Batman v Superman : Adaletin Şafağı ile dahil olan Affleck’in bu filmdeki performansı takdire şayan .
Adamın hakkını yemeyelim , yeni Batmanimiz The Accountant’da adeta döktürüyor .
Filmin başrolü olmasının avantajını kullanan Affleck , diğer rol arkadaşlarının önüne geçerek filmi tek başına götürüyor .
Affleck’in bir diğer rol arkadaşı Anna Kendrick filmde Affleck’in yanında bir beden küçük kalıyor .
Yani böyle bir film çekiliyor madem , konusu itibari ile de oldukça dikkat çekici neden performans olarak kötü oynayan Kendrick filmde yer alıyor ?
Versenize Affleck’in yanına bir Sandra Bullock , Michelle Williams , Emily Blunt , Emma Stone ya da Rachel McAdams .
Filmde Affleck haricinde görünen ve izlemesi keyifli olan aktör ise kesinlikle J. K. Simmons .
Bu adam bin kere izlense yine bıkılmaz , o derece iyi .
Aksiyon dolu , tüm hikaye boyunca kurşunların ve matematik zekasının havada uçuştuğu , şaşırtıcı ve acımasız mücadele sahneleri ile ön plana çıkan The Accountant filmi tam bir seyirlik .
IMDB’den de 8.0 puan alan film , Affleck hayranları için de güzel bir tadımlık .
İyi seyirler …
