Uçak kazalarını , hikayelerini anlatan her filmde “mayday” sözcüğünü duymuşuzdur .
Bu imdat çağrısını duyunca tehlike sinyalleri başlar ; adrenalin tavan yapar .
Hepimizi “uçak düşecek mi ? ” korkusu sarar ve kendimizi sinema salonunda dua eder şeklinde buluruz .
Sonunu bilmediğimiz uçak kazalarını içeren filmlerde bu olay bu şekilde gerçekleşir ama “Sully” adlı filmde bu durum biraz daha farklı .
Sully Filminin Konusu : Chesley B. Sullenberger yani nam – ı değer Sully ( Tom Hanks ) US Airways'de çalışmakta olan tecrübeli bir pilottur .
2009'da New York'tan Charlotte'a yapılan bir uçuş sırasında uçak havalandıktan kısa bir süre sonra kuş sürüsüne çarpar ve iki motorunu da kaybeder .
Yakınındaki havalimanlarına da inemeyeceğini anlayan Sully için kritik karar süreci bu saatten sonra başlar .
Ya uçağı teklif edilen havalimanlarına indirecektir ya da Hudson nehrini bir pist olarak kullanacaktır .
Sully Fiminin Oyuncuları : Filmin başrolünde usta oyuncu Tom Hanks ( Chesley Sullenberg ) bulunuyor .
Drama konulu filmlerin de ustası olarak gördüğümüz Tom Hanks , yine “sen oyna biz sabaha kadar izleriz” havasını bize hissettiriyor .
Kazayı yaşayan gerçek pilotun bile içinden “olay anında sen bizim yanımızda mıydın ? ” diye sorduğunu tahmin ediyorum .
Filmde yardımcı pilot rolündeki Aaron Eckhart ( Jeff Skiles ) ise görevini hakkıyla yerine getiriyor .
Söz kendisine verilince , filme yeni bir ivme kazandırmada oldukça başarılı .
Laura Linney ( Lorrie Sullenberger ) ise Sully’nin eşi rolünde .
Çok fazla sahnesinin olmaması bir dezavantaj olarak yansımış .
Yönetmen koltuğunda ise Clint Eastwood bulunuyor .
Onun için bir şey söylemeye gerek yok .
Biz susalım eserleri konuşsun .
Eğer uçak kazalarını konu alan filmler ilginizi çekiyorsa bu film tam size göre .
Bir de konu yaşanmış bir olaydan alınıyorsa izlemeden geçmeyin diyebilirim .
Film belgesel havasından ayrılıyor .
Pilotun yaşadığı stresi izlerken hissedebiliyorsunuz ve “ben olsaydım ne yapardım ? ” sorusunu hemen kendinize soruyorsunuz .
Düşünün !
155 can size emanet ve karar vermek için sadece 35 saniyeniz var .
Ne yapardınız ?
Filmde yolcuların yaşadığı streslere , olaylara çok fazla yer verilmiyor .
Daha çok pilotun yaşadığı karar alma süreci ve uçağın başarılı bir şekilde indikten sonra gelen eleştiriler karşısındaki davranışlarına ağırlık veriyor .
Onun dışında teknololijin o kadar ilerlemesine karşın hala insan faktörü olmadan uçakların bir hiç olduğunu görüyorsunuz .
Kokpitte farklı bir yaşamın varlığından haberdar oluyorsunuz .
Film için genel itibarıyla sürükleyici ve sonunu bildiğiniz halde merakla takip edebileceğinizi söyleyebilirim .
Aynı sahneleri defalarca izlemenize rağmen sıkılmıyorsunuz .
Siz de “acaba hatası var mıydı ? ” diye kendinize soruyorsunuz .
Ayrıca bir öneri .
Film bitti diye hemen çıkmayın .
Küçük bir sürpriz sizi bekliyor .
İyi seyirler .
