Senaryosunu Hampton Fancher ve Michael Green’in yazdığı “Blade Runner 2049” , yönetmen koltuğunda “Prisoners” ( 2013 ) , “Enemy” ( 2013 ) , “Sicario“ ( 2015 ) ve “Arrival” ( 2016 ) gibi filmlere de imza atmış olan Denis Villeneuve’nun oturduğu bir devam filmi …
Projenin en başında , yani 2011 yılında , yönetmen olarak Christopher Nolan ile ( ilk filmin de yönetmeni olan ) Ridley Scott isimlerinin telaffuz edildiği filmin çekimlerine , 2016 yılının ikinci yarısında Budapeşte’deki Korda ve Origo Stüdyolarında başlanılmış …
Filmdeki ( Ryan Gosling ile Harrison Ford ve köpeğinin karşılaştıkları harabeye dönmüş ) kumarhane sahnelerinde , Budapeşte’nin Özgürlük Meydanı’nın da ki , tarihi Menkul Kıymetler Borsası binası kullanılmış …
Bu arada , 25 Ağustos 2016’da , filmin çekimlerinin gerçekleştirildiği Origo Stüdyosundaki talihsiz bir kazada , setlerden birinin sökümü esnasında bir inşaat işçisi hayatını kaybetmiş …
Yaklaşık 150 milyon dolarlık bir bütçeyle çekilen ve 3 Ekim 2017’deki prömiyerinin ardından 8 Ekim 2017 tarihinde 2D , 3D ve IMAX formatlarında vizyona giren filmin gişe hasılatı tamı tamına 259,4 milyon dolar …
2 Academy ve 2 BAFTA dâhil toplam 86 ödülü bulunan filmin , 8 / 10 ( 335.775 oy ) ve 4.1 / 10 ( 57.942 oy ) olan IMDB ve Rotten Tomatoes izleyici puanı ortalamaları ile 8.2 / 10 ( 366 yorum ) ve 81 / 100 ( 54 yorum ) olan Rotten Tomatoes ve “Mutlaka İzlenmeli” özel etiketine de sahip olan Metacritic yorum ortalamaları da son derece etkileyici …
Gelin isterseniz , IMDB 250 içinde de kendisine yer edinmiş olan bu filme , her zamanki gibi önceliği yine oyuncu kadrosuna vermek suretiyle biraz daha yakından bakalım …
Oyuncu kadrosunun ayrıntılı bir analizine geçmeden önce , ilk filmdeki Rick Deckard , Rachael ve Gaff gibi karakterlere de yani ( 75 yaşında olmasına rağmen halen dimdik ayakta durmak bir yana ciddi aksiyon sahnelerinde de oynayabilen ) Harrison Ford ile Sean Young ve Edward James Olmos gibi isimlere de bu filmde yine yer verildiğini söyleyerek başlayalım …
Filmde , Ryan Gosling diye başlayıp David Dastmalchian , Jared Leto , Barkhad Abdi , Dave Bautista , Robin Wright diye devam eden oldukça zengin bir oyuncu kadrosu ile karşı karşıyayız …
Her biri ayrı birer marka olan bu oyuncuların istisnasız hepsi , oynadıkları rol ve aldıkları süreye bakılmaksızın son derece harika bir performans sergilemişler …
O nedenle de , oyunculara tek tek değinerek bu kısımda lafı çok daha fazla uzatmanın gerekli olduğunu düşünmüyoruz …
Zaten bize göre bu filmin başarısındaki aslan payı da , kusursuz performanslarına rağmen oyunculardan çok birazdan , aralarından sadece küçük bir kısmının ismine yer verebileceğimiz büyük bir teknik ekibin üyelerine ait …
Artık adını ister “dünya karması” koyun ister “rüya takımı” , karşımızda gerçekten de muhteşem bir teknik ekip var …
Örnek mi ?
Buyurun birkaç isim sayalım aralarından : • Görüntü Yönetmeni : 1 Academy ve 4 BAFTA ödüllü Roger Deakins – “The Shawshank Redemption” ( 1994 ) , “Fargo” ( 1996 ) , “The Big Lebowski” ( 1998 ) , “A Beautiful Mind” ( 2001 ) , “No Country for oldu Men” ( 2007 ) , “Prisoners” ( 2013 ) , “Sicario” ( 2015 ) • Editör : Joe Walker – “12 Years a Slave” ( 2013 ) , “Arrival” ( 2016 ) , “Sicario” ( 2015 ) • Casting Yönetmeni : Francine Maisler - “21 Grams” ( 2003 ) , “Memoirs of a Geisha” ( 2005 ) , “Stranger Than Fiction” ( 2006 ) , “12 Years a Slave” ( 2013 ) , “Birdman ora ( The Unexpected Virtue of Ignorance ) ” ( 2014 ) , “The Big Short” ( 2015 ) , “The Revenant” ( 2015 ) • Prodüksiyon Tasarım : 1 Academy ve 2 BAFTA ödüllü Dennis Gassner - “The Truman Show” ( 1998 ) , “Road to Perdition” ( 2002 ) , “Skyfall” ( 2012 ) • Sanat Yönetmeni : Paul Inglis – “Children of Men” ( 2006 ) , “Skyfall” ( 2012 ) , “Mission : Impossible - Rogue Nation” ( 2015 ) , “Jason Bourne” ( 2016 ) • Sanal Efekt Yönetmeni : 2 Academy ve 1 BAFTA ödüllü John Nelson – “Gladiator” ( 20 ) , “I , Robot” ( 2004 ) , “Iron Man” ( 2008 ) , “World War Z” ( 2013 ) Elbette bu müthiş ekibin çıkarttığı iş de son derece kusursuz ve etkileyici olmuş …
Bazılarının karanlık , yağmurlu ve sıkıcı buldukları o büyüleyici atmosfer ve görüntüler sayesinde aynı şeyleri Academy ve BAFTA jürisi üyeleri de hissetmiş olmalılar ki , o yılın En İyi Görüntü Yönetmeni ve En İyi Sanal Efekt ödüllerini , Roger Deakins ile John Nelson ve takım arkadaşlarına vermişler …
Sonuç olarak , 164 dakikasının tamamını soluksuz izlediğim arşivimin de nadide parçalarından olan bu “neo – noir” bilim kurgu için puanımız 4 önerimiz ise , özellikle de nitelikli film peşinde koşanlar için “mutlaka izlenmeli” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 14 Ekim 2018 günü saat 01.19’da yazılarak paylaşılmıştır .
