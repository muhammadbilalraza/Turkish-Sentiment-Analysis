Böyle bir filmi " beyaz " bir adamın çekmiş olması ayrıca şaşırtıcı aslında .
Tamamen kadın dünyasına sokuyor bizleri " The Help " .
Tabii ki en ön planda siyah - beyaz ayrımı var .
Ancak arka planda , hatta bu konular kimi zaman ayrımcılığın da önüne geçiyor , sıradan ve tabiri caiz ise " boş " hayatlar yaşayan kadınların halleri , onların kızlarının da " anadan kıza " takip edilen bu yaşam tarzlarını birebir sürdürdüğü , genç erkeklerin , genç kadınların neredeyse her zaman , bir iki istisna dışında , tek tip olduğu , aynı şeyleri düşünüp aynı şeylerden zevk aldıkları , farklı olan genç kadınların da neredeyse " siyah " Lara kadar dışlandığı bir " banliyö " ortam .
60'lı yılların tarzı ile sunuluyor bütün bunlar .
O kıyafetler , müzikler , renkler , ortamlar , yine son derece özendirici ve hayran bırakıcı .
Film başından sonuna kadar göz kırpmadan izletiyor .
Çok göze batan kusurları da yok en azından seyirci açısından .
İnanılmaz zıt kutupları temsil eden genç kadınlar , yani her sözlerinde , her davranışlarında siyahları yeren , kötülüklerini isteyen genç kadınlar , Skeeter ve Celia gibi bir iki karakter ile dengelenmiş .
Yani bize " aslında iyi beyazlar da var " mesajı veriliyor gibi .
Ancak Celia karakterinin yalnızca bu amaç için değil , belki daha da önemli bir mesaj için var olduğu kanaatindeyim .
Bu tekdüze yaşayan kadınlar ayrımcılığı yalnızca siyahlara karşı yapmıyor .
Kendi basmakalıp hayatlarının ve fikirlerinin en ufak bir şekilde dışına taşan herhangi bir insana da aynı ötekileştirmeyi uyguluyorlar .
Film boyunca Skeeter ve Celia bu durum ile mücadele ediyorlar .
Muhteşem bir grup oyunculuğu var .
Viola Davis adı en sık anılan aktris tabii ki ve bunu da hak ediyor .
Ama izledikten sonra şunu fark ettim ki , Stone , Howard , Chastain ve hele Octavia Spencer inanılmazlar .
Yan rollerde de önemli isimler gayet başarılı .
Sıcak bir film .
İnsanı alıp götüren ve bir şeyler hissetmesini , birilerini desteklemesini sağlayan bir film .
Rahatlıkla tavsiye edebilirim .
