Onur Ünlü'nün sinema anlayışı son dönemde iyice oturmaya başladı .
Gayet iyi bir iş çıkarmış ortaya yine .
Hem orijinal hem de alt metni oldukça sağlam bir yapım olmuş .
Karakterlerin her biri yine oldukça iyi kurgulanmış , gerek replikler gerekse dış seslerle filme iyi adapte olunmuş .
Kurguda ise ciddi sorunlar vardı .
Onur Ünlü neden kurgu yönetmenini doğru seçememiş anlayamadım açıkçası .
Filmde bütün olup bitenler ve soru işaretlerini son 5 dakikada izleyiciye aktarmak amatör sayılabilecek bir iş .
Usual Suspects falan desek hiç alakası yok .
Polisiye varsa filmde kurguda toparlamak çok önemli burada afallamış film .
Oysa ki bizler filmi ana karakterin gözünden izliyoruz ve onun düşüncelerini oluşturan pek çok şeyin de size de verilmesi gerekli ki bir takip hissi yaşayasanız , böyle olmadığı için de sürükleyici değil film .
Ha polisiye sevmeyen bir adam son 5 dakikada salona girse , özeti alır çıkardı zaten .
Gelelim yönetmen olarak Onur Ünlü'ye , filmin sahnelerinde devreye giren yönetmen olarak Onur Ünlü muazzam işlere imza atıyor yine .
Vaaz sahnesinde İhsan Eliaçık'ın konuşmalarına benzer konuşmalar var .
Ve hemen hemen herkesin " amin " demekten geri durmayacağı bir konuşma .
Ve öykü kısmında Sırrı Süreyya Önder ile Onur Ünlü acayip ikili olmuşlar .
Gezi sırasında hayatını kaybeden insanların da bulunduğu bir pankart ve mevcut siyasi iktidara yapılan göndermelerde Onur Ünlü'nün kadrajına takılmış .
Özellikle rüşvet ve kara para ( faiz ) konusunda iyi göndermeler yapılmış .
Sanırım bundan mütevellit + 18 konulmuş filme .
Hay ideolojik ayrımınız batsın yahu .
Filmin tek bir cinsellik içeren sahnesi yok .
Yapımcılara gönderdikleri notta ise " Yönetmeliğin 11. maddesi gereğince film , çocukların ve gençlerin ruh ve beden sağlığını etkileyici unsurlar , genel ahlak , insan onuru ve şiddet içermesi nedeniyle 18 yaş ve üzeri izleyici kitlesi içindir " demişler .
Ayıbın ötesinde olan bu + 18 olayı filme değil sinema sanatına bir hakaret adeta .
Film insan onuru ve ahlak denen bir şeyin insanlık aleminde olduğunu basa basa vurguluyor üzerine .
Keza dediğim gibi cinsellik içeren sahne yok filmde , filmin derdi çok daha büyük .
Ahlakın ve vicdanın , hakkın ve hukukun kategorize olmuş inançların ötesinde kavramlar olduğunu anlatıyor .
Filme dönecek olursak ışık konusunda harika kullanımlar var .
3-4 sahnede özellikle çok başarılı buldum .
Sanat yönetimi açısından da dekor olsun kostüm olsun her bir kullanım filmin atmosferine cuk diye oturuyor .
Özet olarak sinemasal açıdan sağlam bir film .
Onur Ünlü'nün + 18 konusunda yaptığı açıklamaları okursak bu konuda haklı olarak bir hayli dertli olduğunu anlayabiliriz zaten .
Müziklere gelince harikaydı .
Hüseyin Turan açıp dinleyesi geliyor insanın .
Filmden replik " hükümette tanıdıklarım olsa , kredi almaktan neden utanayım ? "
8 / 10
