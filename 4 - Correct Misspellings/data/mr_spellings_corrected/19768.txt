Filmi iki açıdan ele almak gerekiyor .
Birincisi ideolojik boyutu ; ki bana göre bu açıdan bir sorun yok çünkü İsrailin yaptığı insanlık dışı muameleleri , zulümleri herkes biliyor .
Zülümün " bana göresi " , " sana göresi " olmaz .
Zülüm zülümdür .
Kim yaparsa karşısında olmak lazım .
Bazı durumlarda tarafsız kalmak taraf olmak anlamına gelir .
Maalesef eleştirmenlerimiz burada bu yanlışa düşüyorlar .
Yahudi soykırımı temalı filmlerde Almanlar öcü gibi gösterilirken sessiz kalan eleştirmenlerimiz - ki kalmalılar çünkü orada yapılan da büyük bir zülümdü - konu Filistin olunca nedense farklı bir tutum sergiliyorlar .
Filmin diplomatik açıdan sorunlar yaratabileceğinden , barışa gölge düşüreceğinden dem vuruyorlar .
Peki orada yapılanlara kim dur diyecek ?
Masum insanların katledilmesine sessiz mi kalınacak ?
1940'larda Yahudilerin başına ne geldiyse şuan Filistinlilerin başına gelenler de o .
Bu bir zülümdür , buna tarafsız bakmak bu zülüme taraf olmaktır .
Ayrıca işin bir de psikolojik boyutu var .
Ramboyu hatırlayın .
Rusların , Vietnamlıların , Korelilerin canına okuyordu filmlerinde ve bunu yaparken hem Amerika'nın sarsılan imajını düzeltiyordu hem de aba altından sopa göstererek Amerika'nın ne kadar güçlü bir devlet olduğunu gösteriyordu .
Bunu biz de yapmalıyız .
Yapmalıyız ki zulmedenler hadlerini bilsinler .
Karşılarında onlara öfke duyan bir topluluk olduğunu görsünler .
Bu açıdan bakıldığında KV : Filistin'in önemli bir misyonu yerine getirdiğine inanıyorum .
Gelelim ikinci boyuta ; yani filmin görsel , kurgusal vs. açıdan bende uyandırdıklarına .
Bence film bu açıdan da çok başarılı .
Senaryodaki bazı açıklara rağmen film izleyenleri sıkmadı .
Görsel açıdan da oldukça tatmin edici sahnelere sahipti .
Kısaca sinemamız adına umut vadeden , New York'ta Beş Minare'nin düştüğü yeknesaklığa düşmeden anlatmak istediğini anlatabilen akıcı bir film var karşımızda .
Umarım gişede hak ettiği değeri bulur ve böyle kaliteli prodüksiyonları hep görebiliriz .
10 / 10
