“Mission : Impossible – Fallout” , serinin bir önceki filmi “Mission : Impossible - Rogue Nation” ( 2015 ) ı da çeken Christopher McQuarrie’ın yönetmen koltuğunda oturduğu dördüncü uzun metrajlı sinema filmi …
J. J. Abrams , Tom Cruise ve Jake Myers ile birlikte filmin yapımcıları arasında da yer alan Christopher McQuarrie , serinin altıncı film olan “Mission : Impossible – Fallout” un senaryosuna da kendi imzasını atmış …
Çekimlerine 10 Nisan 2017’de Paris’te başlanan ve paraşütle atlama sahnesiyle 25 Mart 2018’de Birleşik Arap Emirlikleri’nde nihayetlenen filmin diğer sahneleri İngiltere , Yeni Zelanda ve Norveç’teki farklı mekânlarda çekilmiş …
Londra sahnelerinin çekimleri esnasında Tom Cruise’un sağ ayağından sakatlanması nedeniyle çekimlere yedi hafta süreyle ara verilmiş olması ve bunun da kadrodaki oyuncular ile teknik ekibe yapılan ödemeler sonucunda yaklaşık 80 milyon dolarlık bir zarara yol açtığı bilgisi de filme ilişkin olarak basına yansıyan haberler arasında …
Gerçi söz konusu bu rakam daha sonra sigortadan tahsil edildiği için filmin bütçesine negatif bir yansıması da olmamış …
Filmin setine ilişkin diğeri önemli ayrıntıları da şu şekilde sıralayabiliriz : Öncelikle o herkesin yüreğini ağzına getiren helikopter sahnelerinin toplam dokuz günlük bir sürede Norveç’in sonbahar mevsiminde ziyarete kapalı olan turistik Preikestolen bölgesinde çekildiğini söyleyelim …
Bir diğer ayrıntı , Hindistan ve Keşmir’e ilişkin …
Bu bölgeye dair sahnelerin tamamı Christopher McQuarrie’ın isteği üzerine Yeni Zelanda’da görüntülenmiş …
Ancak asıl bomba haber , bol aksiyonlu Paris sahneleri üzerine …
Zira filmin bu sahneleri özellikle de çatısında koşuşturmaca yaşanan Grand Palais des Champs - Élysées sahneleri gerçek Paris’te değil sanal efekt ekibince Abu Dabi çölünde neredeyse yeniden yaratılan sanal Paris’te kayda alınmış …
178 milyon dolar gibi oldukça dolgun bir bütçeyle çekilen ve brüt 791 milyon dolar gibi hatırı sayılır bir gişe hasılatına da ulaşan filmin , 8 / 10 ( 153.780 oy ) ve 4.3 / 5 ( 12.493 oy ) olan IMDB ve Rotten Tomatoes izleyici puanı ortalamalarıyla 8.3 / 10 ( 365 yorum ) ve 86 / 100 ( 60 yorum ) olan Rotten Tomatoes ve “Mutlaka İzlenmeli” özel etiketine de sahip olan Metacritic yorum ortalamaları da , aynen kurguda yaratılan atmosferi gibi oldukça etkileyici …
Gelin isterseniz , her zamanki gibi önceliği yine oyuncu kadrosuna vermek suretiyle filme biraz daha yakından bakalım …
Para bol olunca , doğal olarak castingde iyi oluyor …
Hele de başrolde , sanki şeytan tüyü varmış gibi oynadığı her role yakışan bir Tom Cruise ile yardımcı karakterlerde Henry Cavill , Ving Rhames , Simon Pegg , Rebecca Ferguson , Sean Harris , Angela Bassett , Vanessa Kirby ve Michelle Monaghan gibi isimlerden oluşan bir kadro olunca …
Yeri gelmişken , hatırlanacağı gibi yukarıda Tom Cruise’un sakatlanması nedeniyle filmin çekim takviminin biraz sarktığını belirtmiştik …
Ki bu da , filmin çekimlerinin , Henry Cavill’in Superman / Clark Kent rolünü üstlendiği “Justice League” ( 2017 ) filminin çekimleriyle çakışmasına ve Henry Cavill’in bıyıklarının “Justice League” filminin setinde sorun yaratmasına neden olmuştu …
Henry Cavill’in bıyıklarını kesmesi için Christopher McQuarrie , “Justice League” in yapımcılarından 3 milyon dolar talep etmiş ancak bu teklif Paramount Pictures tarafından reddedilmişti …
Henry Cavill’in bıyıklarına ilişkin problem , “Justice League” VFX ekibinin bıyıkları özel efektlerle dijital olarak silmesiyle çözülmüştü …
Bu küçük bilgi notundan sonra şimdi birazda filmin teknik ayrıntılarına ve özelliklede teknik ekibin yapısına bir göz atalım …
Şimdi hepsinin isimlerini ve bugüne kadar yapmış oldukları işleri saymaya kalksak sayfalarca süreceği için sadece “Ex Machina” ( 2014 ) ve “Annihilation” ( 2018 ) ın da görüntü yönetmeni olan Rob Hardy , “Sherlock Holmes” ( 2009 ) ve “Inception” ( 2010 ) ın da sanat yönetmeni olan Matthew Gray , “Inception” ( 2010 ) ve “Dunkirk” ( 2017 ) ün de kostüm tasarımcısı olan Jeffrey Kurland , “The Day After Tomorrow” ( 2004 ) , Gravity ( 2013 ) ve Rogue öne ( 2016 ) ın da özel efekt sorumlusu olan Neil Corbould ile Abu Dabi çölünde yoktan bir Paris ve Grand Palais des Champs - Élysées var eden sanal efekt takımını sıralamış olmak bile bu konu hakkında fikir vermeye yetecektir diye düşünüyoruz …
Zaten sadece kartalların uçabileceği mekânlarda başka türlü nasıl böyle bir film çekilebilirdi ki …
Sonuç olarak , oyuncu kadrosu ve başta iki yüzü aşkın uzmandan oluşan sanal efekt takımı olmak üzere teknik ekibin iş birliği ile ortaya çıkartılan seyir keyfi yüksek bu film için puanımız 4 önerimiz ise , “mutlaka izlenmeli” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 12 Kasım 2018 günü saat 00.25’de yazılarak paylaşılmıştır .
