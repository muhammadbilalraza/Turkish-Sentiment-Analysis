Geçtiğimiz hafta Başka Sinema'nın düzenlediği " Oscar'ın Yabancıları " gösteriminde Foxtrot'u izledikten hemen sonraki seansta Sevgisiz vardı .
Yönetmen Andrey Zvyagintsev'in The Return ile Elena filmlerini henüz izleyememiş olmama rağmen Leviathan'a göz atma şansı bulmuş ve bayılmıştım .
Bu yüzden biraz yorgun hissetmeme rağmen Sevgisiz'i erkenden izlemeye karar verdim .
Bu filmden hemen çıkar çıkmaz bir şeyler yazmak istemedim çünkü Sevgisiz , ağzımı açık bıraktı .
Andrey Zvyagintsev'in Leviathan'dan daha iyi bir film çekebileceğini düşünmüyordum açıkçası ve Sevgisiz , beklentilerimin de üzerindeydi .
Sevgisiz , boşanmak üzere olan annesi ile babası tarafından umursanmayan bir çocuğun birdenbire ortadan kaybolmasını ve çocuğun birbirlerini sevmeyen annesi Zhenya ile babası Boris'in onu bulma çabalarını anlatıyor kısaca .
Andrey Zvyagintsev , bu filmde kendisini aşmış .
Çünkü içerik bakımından Sevgisiz , sadece başroldeki küçük çocuğun ruh halini betimlemekle kalmıyor , aynı zamanda aile kavramı bakımından kocaman bir ülkenin alegorisi işlevini de görüyor .
Leviathan'ın politik bir biçimde ele aldığı umutsuzluğu , Sevgisiz ise günümüz insanına dair genel bir ruh hali olarak betimlemiş .
Film bu bakımdan biraz karamsar olduğu için filmi bir türlü sevemeyen insanlar oldu ( özellikle de Rusya'da ) .
Yine de bu film , yok olma arzusu ve Rusya'nın kendisi hakkında söyledikleri şeylere dair kesinlikle bir göz atmaya değer .
Andrey Zvyagintsev , bu filmde pek fazla bir şeyin yaşanmadığı sessiz sahnelerde seyircinin ne düşündüğünü önceden tahmin ederek bir sonraki sahnelerde bu beklentilerle oynamayı başarmış .
Çünkü Sevgisiz'i izlerken içinizden " Bu tür filmlerin benzerlerini zaten izlemiştim , o halde hikaye şöyle ilerleyecek ve film de böyle bir mesajla sona erecek . " gibi düşünceler geçiyor .
Ama Zvyagintsev , bu yoldan ilerlemiyor .
Finalinde ilahi adalet kavramı veya mutlu son - kötü son kavramlarının geçersiz olduğu bir film Sevgisiz .
Bu film , bilindik bir trajediden çok daha fazlası .
Fakat bu konuda gerçekten fazla spoiler vermek istemiyorum çünkü Sevgisiz , hakkında çok az şey bilerek izlemeniz ve izledikten sonra gördüklerinizi sindirmeniz gereken filmlerden birisi .
Eğer fazla detaya girmeden bu yazıyı toparlamam gerekirse , Andrey Zvyagintsev'in yönetmenliğine hayran kaldım .
Sadece sahnelerin görünüşü değil ( görüntü yönetmeni Mikhail Krichman inanılmaz bir iş çıkartmış bu arada ) , sahnelerin nasıl bir araya gelişi ve hikayeyi hangi açıdan etkilediklerini görmek harikaydı .
Performansların tamamı kusursuzdu .
Normalde çocuk oyuncuları harika bulmasam da , Matvey Novikov'un performansı son derecede etkiliydi .
Ayrıca Aleksey Rozin ve özellikle de Maryana Spivak inanılmazdı .
Filmin kötü yanlarına gelecek olursak eğer , 1-2 ağır ilerleyen sahnenin dışında Sevgisiz hakkında söyleyebilecek kötü bir şeyim yok .
Film üzerinde düşünürken , hatta bu yorumu yazdığım sırada Sevgisiz'i daha da çok sevmeye başladım .
Gerek ince senaryosu , dahice yönetmenliği ve kusursuz performansları olsun Sevgisiz , bu yılın en iyi filmlerinden birisi .
Filmi izledikten sonra içinizden yeniden izleme isteği gelmese de , vizyondayken mutlaka kaçırmamanız gereken bir iş .
Bu yılın en iyi filmlerinden birisi .
İyi seyirler .
FİLMİN İYİ yanları : + Andrey Zvyagintsev'in kusursuz yönetmenliği . + Harika sinematografi , hikayeye katkıda bulunan açılar . + Kusursuz performanslar . + Giderek derinleşen bir senaryo .
FİLMİN KÖTÜ yanları :
- Film bittikten sonra içinizden yeniden izleme isteği gelmemesi .
TOPLAM PUAN : 9 / 10
