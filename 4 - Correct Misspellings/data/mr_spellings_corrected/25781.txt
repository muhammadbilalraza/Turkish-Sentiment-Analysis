Bu filmin posterine baktığımda ' 93 Yazı'nın oldukça doğal , nostaljik ve sımsıcak bir aile filmi olacağını düşünmüştüm .
Bu yüzden filmi sinemada izlemeye karar verdim .
Ve yine de bu düşünceme rağmen beklentimi oldukça düşük tuttum ve ortaya çıkan sonucu olduğu gibi değerlendirmeye çalıştım .
Ve bu film beni şaşırttı .
Hem iyi anlamda , hem de kötü anlamda .
Öncelikle , eğer bu filmin sımsıcak bir aile filmi olmasını bekliyorsanız tam olarak doğru yerde değilsiniz .
Çünkü bu film gerçekte bazen izlemesi zor olan , oldukça yoğun bir drama .
Bunu anca filmi izlediğimde fark edebildim .
Şimdi konuya geçelim .
" Annesini bir hastalık yüzünden kaybeden Frida , birlikte yaşamak için anneannesi tarafından amcası ve halasının yanına gönderilir . Orada herkes eğlenirken Frida ise annesini unutup yeni hayatına adapte olmakta zorlanıyordur . "
Önce iyi yanlardan başlayalım .
Oyunculuklar dört dörtlüktü .
Çocuk oyunculardan yetişkinlere kadar herkes çok gerçekçiydi , kimse sanki bir performans sergiliyormuş gibi hissettirmedi .
Özellikle de Frida'yı canlandıran Laia Artigas'a hayran kaldım .
Son zamanlarda izlediğim en iyi çocuk performanslarından birisiydi .
Ayrıca bu film görsel olarak da inanılmazdı .
Manzaralardan filmin geçtiği yere kadar hiçbir şeyden gözlerinizi alamıyorsunuz .
Üstelik filmin geçtiği zaman periyotu da çok iyi yansıtılmış , başarması oldukça zor olan nostaljik bir hava yakalanmış .
Ve bütün bu etmenler sayesinde ' 93 Yazı , gerçekten de çok doğal hissettiriyor .
Bunun dışında film , yaşam ve ölüm temalarını çok iyi işlemiş .
Böyle sade bir filmin içinde biraz derinlik olması oldukça takdir ediciydi .
Şimdi de filmin kötü yanlarına değinelim .
Bu söyleyeceğim etmenleri bazılarınız kabul etmeyebilir çünkü bu benim daha çok kişisel düşüncelerim .
Çünkü her ne kadar bu film çok başarılı olsa da , genel anlamda hiç benlik değildi .
Her ne kadar oyunculuklar inanılmaz olmasına rağmen filmdeki karakterlere bir türlü ısınamadım .
Kime üzülsem , kime kızsam bilemedim .
Mesela Frida , halasına ve amcasına karşı yaramaz davranıp onların diğer çocuğunun kolunu kırmasına sebep olduğu için hala ve amcaya üzülüp Frida'ya kızsam mı , annesini kaybettiği halde Frida'ya halası ve amcası ikinci planda baktıkları için hala ve amcaya kızıp Frida'ya üzülsem mi , veya gitmek istediği halde Frida'yı zorla halasının yanında bıraktıkları için Frida'nın aile büyüklerine kızsam mı , bilemedim .
Üstelik bu bir süreden sonra iyice karmaşıklaşıyor .
Ayrıca filmin süresi 97 dakika olmasına rağmen ' 93 Yazı , bir türlü toparlanamayan aile draması yüzünden 2 saatmiş gibi hissettirdi .
Üstelik bütün her şeyin bağlanma şekli de aşırı hızlı bir şekilde gerçekleşiyor ve film önceden yaşanan olayları hemen unutuveriyor .
Şahsen eğer film her şeyin düzelme kısmına daha fazla yoğunlaşıp bütün bu karakter dramını birazcık azaltsaydı , ortaya biraz daha dengeli bir iş çıkabilirdi .
Eğer bu tarz filmleri seviyorsanız beklemeyin , ' 93 Yazı'nı izleyin .
Çünkü dediğim gibi hiç de kötü bir film değil .
Benim sadece film hakkında kişisel sorunlarım var , o kadar .
Bu yüzden her ne kadar bu film hakkında bayıldığım şeyler olsa da ' 93 Yazı'nı bir daha izleyebileceğimi zannetmiyorum .
Türünün sevenlerine tavsiye ederim .
FİLMİN İYİ yanları : + Gerçekçi , dört dörtlük performanslar . + Manzaralar , nostaljik hava . + Filmin içeriğinin daha derin olması .
FİLMİN KÖTÜ yanları :
- Fazla uzatılmış aile dramı .
- Hızlandırılmış bir final .
- Ağır tempo .
TOPLAM PUAN : 5.8 / 10
