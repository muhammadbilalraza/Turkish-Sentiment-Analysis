Cem Yılmaz'ın başta Sadri Alışık olmak üzere , birçok Yeşilçam ve 1960'ların müzik dünyası yıldızlarına saygı duruşunu takdir ediyorum .
Kerem Alışık'ın hemde Turist Ömer tiplemesi ile adeta gerçekten babasıyla konuştuğu sahnede insanın gözyaşları zor duruyor yerinde .
Film çok mu komikti ?
Hayır .
Espriler ardı ardına patlıyor ve insan esprileri kaçırıyor muydu ?
Hayır .
Ama yer yer olsa da , Aile Arasında ve Yol Arkadaşım filmlerinde olmayan incelikteki espriler ve göndermelerle bence ikisinden de daha komik bir filmdi .
Bugün Soner Yalçın'ın da yazdığı gibi filmde o kadar çok emek var ki , o kadar çok farklı sahne var ki adeta Cem Yılmaz filmi yaparken para saçmış .
Şu ekonomik kriz günlerinde resmen tekstil , marangozluk , terzilik ve efekt gibi alanlarda çalışanlara büyük bir ekonomi yaratmış .
Öte yandan filmdeki ters köşe ise Türkiye'de , hele hele o yıllarda olmayacak kadar absürt bir akademik çalışmayla sizi şok ediyor .
Öte yandan filmde Cem Yılmaz'ın aman şurası açık kalmasın , şurayı da aydınlatayım çabası bir takım seyircinin kafasını karıştırıyor .
Hatta o bile filmde bununla ilgili bir espri yapıyor ama yine de kafa karıştırmaya devam .
Bu kadar yüksek bütçe olunca Arçelik ana sponsoru seyircinin gözüne sokmak mecburi sanırım .
Yahu , bize yıllarca Hollywood filmlerinde Apple Bilgisayar bilinç altı mesajı verildi .
O bile bu kadar gözümüze sokulmadı .
Geçmişteki sahnelerde bu daha başarılıydı .
Ama gel gör ki mutfak sahnelerinde fenaydı .
Tabi filmin bir de kendi içindeki mantığını sorgulamak mümkün .
Zira bütün Zamanda Yolculuk filmlerinde olur bu .
Elinde zaman makinesi var ve zırt pırt kullanabiliyorsun .
Madem 216'yı biri kaçırdı hop git 1 gün öncesine sorunu çöz .
O zaman film olmazdı deniyorsa da , her şeyi açıklıyorsun da buna da bir açıklama yap .
Atıyorum o yıl sadece bir tarih ve saate gidebiliyorsun gibi .
Sonuç olarak , gidip izlenmesi gereken bir film .
İnsana farklı bir hayal dünyası sunuyor .
