Slumdog Millionare gibi filmlerden tanıdığımız ünlü yönetmen Danny Boyle ve en son The Social Network'ü yazmış olan başarılı senarist Aaron Sorkin bir araya gelerek daha önce yapılamamış , zorlu bir uyarlamaya kalkışıyor : Apple'ın kurucusu Steve Jobs'un hayatı .
Duymuşsunuzdur , 2013 yılında yine Steve Jobs'un hayatını anlatan bir film ve bu yıl çıkan bir belgesel vizyona girdi fakat beklenileni alamadı .
Mesela 2013 yılındaki Jobs filminin en büyük sorunu , senaryonun bir yere taşındıktan sonra konunun bir yere bağlanmadan filmin yarım kalarak bitmesiydi .
O filmde , Jobs'un hayat hikayesi anlatılmaya çalışılmıştı .
Aslında hangi birisi anlatılır ki ?
Yetim olarak doğduktan sonra üniversiteden atılıp derslere yabancı olarak girmesi mi ?
Yoksa Apple'ı kurup atıldıktan sonra 1986 yılında tüm zamanların en iyi animasyon şirketi olan Disney Pixar'ı kurması mı ?
Evet , Jobs Pixar'ın kurucusu ve benim de favori insanlarımdan biri açıkçası .
Gerçekten de çok detay var ve saymakla da bitmez .
Bu film bu yükün altından kalkamayacağını düşündüğü için hikayesini daraltmış herhalde .
Bu yüzden bir yaşam biyografisi arıyorsanız yanlış yere geldiniz .
Film , Steve Jobs'un hayatının 3 dönüm noktasına değiniyor : 1984 yılında ilk Apple ürünü olan Macintosh'un sunumu , 1988 yılında Jobs'un Apple'dan atıldıktan sonra NeXT adlı bilgisayarı çıkarması ve 1998 yılında Apple'a geri dönüp iMac'i çıkarması .
Evet , film sadece bundan ibaret ve bu yükün altından başarıyla kalkıyor .
Nasıl mı ?
İşte burada Boyle - Sorkin sihri devreye giriyor ve bu filmi bitmeyen , seyirciyi dinç tutan , zekice diyaloglar alıp götürüyorlar .
Bu yüzden film 2 saatlik süresine sadece 40 dakikalık 3 konuyu içine alıyor .
Filme bunun yanında Steve'in eşiyle ve çocuğuyla olan ilişkisi , işiyle ve arkadaşlarıyla olan ilişkisi de inceleniyor .
Her 3 olayda da aynı kişiler yer alıyor ama olaylar daha da geliştiği için kişilerle bağlantı kurabiliyor ve sonucu merak ediyoruz .
Film her ne kadar dar olsa da bu kadar çok şeyi sığdırıp iyi bir iş çıkartmayı başarmış .
Sadece filmle ilgili tek bir eleştirim var .
O da şu ki , Jobs'u biraz sert , mükemmeliyetçi ve tatmin olmayan bir insan olarak işlemeleriydi .
1984 ve 88 yılında geçen kısımlar Jobs'un bu yönüne biraz odaklanmış ve eğer film böyle devam etseydi daha düşük bir puan verirdim .
Ama 98 kısmı her şeyi kurtarmış .
Senaryo güzel bir yere bağlanmış , baba - kız ilişkisi , arkadaş ilişkisi ve iş ilişkisi sonunda bir neticeye bağlanıyor ve iyi bir yere bağlanıyor .
Filmdeki ince detaylar da oldukça kayda değerdi . iPod'un yaratılması da öyle .
Sonuç olarak , bu film her ne kadar yaşam biyografisi olarak beklentilerimi düşürmüş olsa da ve Jobs'u başlarda sert bir insan olarak çizmesine rağmen , sonuna doğru film kendisini toparlıyor ve akıllarda kalıcı bir iz bırakıyor .
Michael Fassbender ve Kate Winslet özellikle çok iyi oynamış .
Kimyaları çok iyiydi , filmin akıp gitmesine izin vermişler ve müthiş performanslar sergilemişler .
Bu yıl Fassbender'ın bir Oscar adayı olacağını düşünüyorum , umarım aynı şey Winslet'in başına da gelir .
İyi bir film ortaya çıkmış .
SONUÇ : Beklediğinizden daha farklı noktalara , yönlere ve ince detaylara imza atan yeni Steve Jobs filmi , durmayan diyalogları ve başarılı sahne oyunculuklarıyla , son zamanların en akılda kalan filmlerinden birisi .
Türünün sevenlerine tavsiye ederim .
FİLMİN İYİ yanları : + Durmayan , zekice ve tempolu diyaloglar . + Basit bir filmin dolu dolu geçmesi . + Müthiş oyunculuklar . + iMac'in sunumunun yapıldığı , final kısmı .
FİLMİN KÖTÜ yanları :
- Steve Jobs'un başlarda sert ve mükemmeliyetçi bir insan olarak altının çizilmesi .
- Konunun bazen tekrara sarması .
- Bir hayat biyografisi değil .
TOPLAM PUAN : 8.3 / 10
