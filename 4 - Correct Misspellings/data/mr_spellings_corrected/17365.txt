Dünyanın en kalabalık şehirlerinden biri olan Mumbai'de 5bin dağıtıcı , ev hanımlarının ya da yemek firmalarının yaptığı yemekleri , her gün 100binden fazla sefer tasını teslim almakta ve teslim etmektedirler .
İngiltere Prensinden , Harvard Üniversitesine kadar ilgi çeken bu sistem içerisinde 8 milyon sefer tasından yalnızca bir tanesi karışabiliyormuş .
Film karışan bu sefer taslarından biri üzerine kurulu .
Kocasına yemek hazırlayan Ila , kocasına kendini beğendirmek için uğraşmakta ; fakat kocası tarafından görülmemektedir .
Yeni tarifler ve yeni baharatlarla yemek denemeleri yapan kadının yaptığı yemekler , yanlışlıkla kocası yerine başka birine gider .
Eşini kaybetmiş , yalnız yaşayan adam , kadının gönderdiği bütün yemekleri yer .
Kadın eve gelen kocasının yemekleri yemediğini anlayınca yemeklerini yiyen adama bir not gönderir .
Adamın karşı cevabı üzerine kadın yeniden yazar .
Karşılıklı yapılan bu yazışmalar sonucunda aralarında bir bağ oluşmaya başlar .
Hindistan'da yüz yılı aşkın süredir evlerden iş yerlerine dağıtılan sefer tası sisteminin adı dabbawalla .
Bu sistemde çalışanların büyük çoğunluğu okuma yazma bilmeyen insanlardan oluşuyor ve meslek babadan oğula geçiyor .
Japonya , Kore , Tayvan gibi ülkelerde de Bento ( Beslenme çantası ) adı ile bilinen kültürün , bizde Amerikan hazır yemek sistemiyle yer değiştirmesi , çok acı bir durum .
Açlığın ve yokluğun olduğu ülkede sefer tası oldukça ekonomik bir sistem .
Bu sisteme bile gücü yetmeyenler ise öğlen yemeklerinde ucuz olduğu için muz yiyorlar .
Milyonlarca sefer tası içerisinde yaşanan karışıklık iki insanın tanışması için vesile oluyor .
Yalnızlık içindeki iki insan , iki farklı yaşam biçimine iki farklı dini inanışa ve yaşa sahipler .
Birisinin yemek yapacak kimsesi yok , diğerinin ise yaptığı yemekleri yiyecek birisi yok .
Bir eşi , bir çocuğu olan Ila adındaki kadın ve hayatta ölmüş eşinin hatıraları dışında hiçbir şeyi olmayan Saajan adındaki adam .
Birbirlerine gönderdikleri mektuplarla hayatlarına dokunan , alışkanlıklarında ve hayata bakış açılarında değişiklikler yapan , birbirlerini bekleyen iki insan .
Galiba anlatacak kimse olmayınca geçmişi unutuyorsun ( Ne güzel bir söz ) .
Film sadece bu iki insan üzerinden yürümüyor .
Ila'nın üst katında oturmakta olan , yıllardır kocasına bakan ve evden dışarıya çıkamayan bir kadın var .
Bu kadın Ila'nın gelecekteki hali olma ihtimali oldukça yüksek .
Diğer tarafta ise Saajan'ın yerine geçmesi beklenen genç , uçarı , umutları olan bir adam .
Saanjan'ın gençliği olabilir mi ?
En yakınlarındaki insanlardan gençliklerini ya da yaşlılıklarını gören bu iki insan var oldukları düzenden çıkmak isteyecek mi ?
Genç bir kadın karşısında kendini genç hisseden adamın fikri banyoda aldığı büyük babasının kokusuyla değişecek mi ?
Emeklilik mi , devam mı ?
Yeni bir hayat mı , eski hayata devam mı ?
Son tamamıyla size kalmış .
Kısa bir not ; Hint filmlerinde görmeye alıştığımız dans , hareket , eğlence bu filmde yok .
Yüksek tempoyla giden akışı yüksek bir film de değil .
Tempolu filmleri seviyorsanız bu film size uygun değil .
The Lunchbox , IMDB puanı : 8,0.
