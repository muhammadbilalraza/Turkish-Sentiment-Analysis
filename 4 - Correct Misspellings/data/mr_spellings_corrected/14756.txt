İlk filmi 15 yıl önce vizyona giren Resident Evil serisi her filmiyle giderek büyüdü .
Bu serinin gelmiş geçmiş en iyi seri olmadığını bilsem de Resident Evil filmleri , benim " guilty - pleasure " ( kötü olmasına rağmen izlerken eğlendiğim ) filmim .
Bu seriyle büyüdüm sayılır .
İlk filminin görsel efektleri rezaletti ama oldukça ilginç , tek mekanda geçen bir hikayeydi .
İkinci filmi biraz zayıf olsa da aksiyon sahneleri çok saçma ve bir yandan da eğlenceliydi .
Serinin en sevdiğim filmi üçüncü film , içinde bulunduğu dünyayı daha genişletip hikayeye yeni karakterler eklemişti .
Dördüncü filmin zombisi az olsa da seriye yeni eklenen 3D efektiyle filmin kendisi daha uçuk ve daha eğlenceli olmuştu .
Beşinci filmi aksiyon bakımından idare ederdi ama senaryosu çok gereksizdi .
Her ne kadar geçtiğimiz yıllarda seriye olan ilgim azalmış olsa da Resident Evil'ı nasıl sonlandıracaklarını merak ediyordum .
Bu yüzden bu eleştiriyi seriyi bu ana kadar takip eden birisi olarak yazıyorum .
Konu şöyle : " Hiçliğin ortasında uyanan Alice , yine zombilere karşı savaş veriyordur . Bu esnada dünyayı 48 saat içinde yok etmeyi planlayan Umbrella şirketi , Alice'in yoluna çıkar . Alice de her şeyin başladığı yere , Raccoon City'ye geri dönüp orada eski ekibine rastlar . Ve Umbrella şirketini yok etmek için son bir savaşa hazırlanırlar . "
Pekala , film hakkında başarılı bulduğum şeyler nelerdi ?
Milla Jovovich , 15 yılın ardından hala Alice karakterini başarıyla canlandırmış .
Ali Larter'ı yeniden görmek güzeldi .
Iain Glen , Dr .
Isaacs rolünde yine iyiydi .
Ruby Rose'un 1 ay içinde John Wick 2 ve xXx 3'den sonra oynadığı üçüncü film olması bayağı ilginçti .
Ve bazı aksiyon sahneleri fena değildi .
Ve bu kadar .
Resident Evil serisinden bu kadar hoşlanmama rağmen bu filme dair başka iyi bir yan bulamadım .
The Final Chapter , sır para kazanmak için yapılmış , tamamyla gereksiz , kötü çekilmiş , her haliyle zayıf bir film .
Özellikle de Resident Evil serisinin standartlarına göre .
Film hakkında en çok hayal kırıklığına uğradığım şey karakterlerdi .
Normalde Resident Evil'ın herhangi bir filminde Alice ve 1-2 yan karakter ana planda oluyor ( özellikle de dördüncü filmde ) .
Bu filmdeyse her şey hızlıca geçiştirilmiş .
Ali Larter'ı yeniden görmek kimin umurunda ?
Nasıl kurtuldu , oraya nasıl geldi ?
Kimse sormadan hemen hikaye başlıyor .
Ayrıca bütün yan karakterlerin öleceğini biliyordunuz zaten .
Film sanki o karakterleri umursuyormuşuz gibi onlara dramatik sahneler vermiş .
Bu da başka bir sorun .
Bu filmin girdiği " epik serinin final filmi " havası gerçekten de çok garip .
Her sahnede çalan epik müzikler sanki akıl almaz bir şeye tanık oluyormuşuz gibi bir hava uyandırmaya çalışıyor ama gerçekte bunun yakınından bile geçemiyor .
Ayrıca filmin finalinden de nefret ettim .
Bence serinin dördüncü filminde seri rahatça bitebilirdi ama bundan sonra gelen beşinci ve altıncı filmler gerçekten zorlama olmuş .
Özellikle de bu film bunca beklentinin ardından olabilecek en klişe yönteme başvurmuş .
Ana karakterin kimsenin umursamadığı yanıyla ilgili bir şeyi açıklığa kavuşturmak ve filmin sonunda açık kapı bırakmak .
Hiç sevmedim , çok gereksizdi .
Görsel efektlerden konuşalım biraz .
Ne görsel efekti ?
Sanki adamın biri amazon . com'dan 30 liralık bir yeşil ekran almış da herkes onun etrafında duruyormuş gibi görünüyor resmen .
Yani bu konuda Oscarlık bir şeyler sakın beklemeyin .
Bu film hakkında merak ettiğim şeylerden birisi de Paul W .
S. Anderson'ın yönetmenliğiydi .
Çünkü Anderson bir röportajında şunu demişti : " Bu filmde seviyeler daha yüksek olacak ve her şey değişecek , artık bu seriyi kendi istediğim gibi yönetebileceğim . "
Şaka mı bu ?
Dalga geçmiyorum , The Final Chapter'daki yönetmenlik hayatımda gördüğüm en kötülerden birisiydi .
Kolayca ilk 5'e girer .
Kamera o kadar hızlı ilerliyor ve kırpılıyor ki , izlerken hiçbir şey anlamıyorsunuz .
Bu filmin 3D olduğunu da belirtmeliyim .
Ben filmi 2D izledim ama ekranda parlayan görüntüler ve yönetiliş tarzı o kadar kötüydü ki resmen gözlerim kanadı .
Bu filmi 3D izlediğimi hayal bile edemiyorum .
Kısacası , bu filmde neyin başarılmaya çalışıldığını bilmiyorum .
Senaryo berbat .
Görsel efektler ondan da kötü .
Yönetmenlik en berbatı .
Birkaç ilginç fikri ve Resident Evil sevenler için nostaljik bir havası var ama dediğim gibi , ben de Resident Evil filmlerinin bir hayranıyım ve bu film beni büyük hayal kırıklığına uğrattı .
Bu filmi yalnızca şunun için tavsiye edebilirim : Eğer evdeyseniz ve biraz ses olmasını istiyorsanız bu filmi televizyonda açın ve arka planda öylesine oynasın .
Ara sıra gidip gelip aksiyonuna bakarsınız ama o kadar da kafaya takmazsınız .
Bu kadar .
Bu filmi başka kimseye tavsiye edemem .
Büyük bir hayal kırıklığı .
Sakın izlemeyin .
FİLMİN İYİ yanları : + Yaratılan nostaljik hava . + Birkaç ilginç fikir .
FİLMİN KÖTÜ yanları :
- Gözlerinizin kanamasına sebep olacak çirkin yönetmenlik ve çok kötü görsel efektler .
- Bomboş bir senaryo , mantıksız bir final .
- Yan karakterlerin gereksizliği .
- Filmin çok hızlı ilerlemesi .
- Serinin altıncı ve final filmi olmasına rağmen sanki Resident Evil serisini kimse izlememiş gibi filmin başında bütün olayları anlatan bir özet sahnenin olması .
TOPLAM PUAN : 2.6 / 10
