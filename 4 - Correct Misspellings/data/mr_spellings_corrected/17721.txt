Düşmeyen temposu ile aksiyonun doruklarında keyifli bir seyir sunan film , gözünüzden kaçmasın .
Dile kolay 19 yıldır Görevimiz Tehlike serisini ( 1960 yılların simgesi olan aynı adlı diziyi de saygıyla analım ) izliyoruz .
Her daim kendi türünde yeniliklere imza atmış , beklentileri karşılamış , merakla beklenen ve çok konuşulan bir yapım olmayı başarmıştır .
Senaryosu ve yönetim başarısı bir kenara , bunda en büyük pay ajan Ethan Hunt rolü ile adeta özdeşleşen Tom Cruise’a ait kuşkusuz .
Serinin bir diğer önemli yanı da günümüzde kullandığımız teknolojilere daha o zamanlardan yer vermeye başlamasıdır .
Yüksek teknoloji ürünü maskeler , laptoplar , 3D tarama , ses değiştirme cihazları , hack etme gibi daha pek çok yeniliği Görevimiz Tehlike sayesinde ilk defa görmüştük .
Bu açıdan sinema ve teknoloji sektörüne yaptığı katkı tartışılmaz .
Görevimiz Tehlike 5 de yakın zamanda muhtemelen hayata geçecek teknolojilerden izler taşıyor .
