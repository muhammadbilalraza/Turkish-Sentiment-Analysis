Spielberg yine muhteşem hikaye anlatımıyla , muhteşem yaratıcılığıyla karşımızda .
Bu sefer teknolojiyi de iyiden iyiye kurcalıyor .
İlk saniyesinden itibaren keyifli , sürükleyici bir macera .
Eğlenceli .
Sürekli bir gizem , sürekli bir merak var film boyunca .
Bazı klişeler var mı ?
Var .
Ancak hikayenin içinde rahatsız etmiyorlar , beklentileriniz aynen gerçekleşse bile bundan bıkkınlık duymuyorsunuz .
Aksine mutlu oluyorsunuz .
Umarım devamı gelir , gelecek gibi zaten .
Çok sıkı bir Tintin okuyucusu değildim ancak az çok karakterleri ve konuları bilirdim .
Film kesinlikle çizgi romanın ruhunu yansıtabilmiş bence .
Önemli oyuncular da kadroda yer almış .
Aksiyon - macera - gizem başlıkları altında son dönemde tercih edilebilecek sağlam örneklerden biri .
İşin içine bir de animasyon girince , normal şartlarda çekilemeyecek bazı sahneler de , hayal gücümüzü zorlarcasına perdeye yansıyor .
Hafif , eğlencelik bir film gibi gözükse de , Steven Spielberg'in neden Steven Spielberg olduğunu ve dünya sinemasına damga vurduğunu bir kez daha gözler önüne seren pek çok unsur içeriyor .
