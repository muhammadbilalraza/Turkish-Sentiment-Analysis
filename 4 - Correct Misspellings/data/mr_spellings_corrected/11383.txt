Yine Yılmaz Erdoğan ve Yine bir Hakkari öyküsü .
Belki de Hakkari’yi değişik olarak ele alan ve bize tanıtan nadir insan kendisi .
Orada da bir yaşamın olduğunu , ama biraz batıda yaşayanlardan farklı bir yaşam sürüldüğünü inadına bize anlatmaya çalışıyor .
Bunu kimi zaman güldürerek ; kimi zaman da “bana oradan bir peçete verir misin ? ” cümlesini kurdurarak yapıyor .
Ekşi Elma Filmi Konusu : Ekşi Elma filminin hem senaristliğini hem de yönetmenliğini Yılmaz Erdoğan yapıyor .
Oyunculuğunda da geri kalmıyor ve Hakkari Belediye Reisi Aziz Özay olarak karşımıza çıkıyor .
Bu resisin özelliklerinden biri şehirde nam salmış meyve bahçesi .
Öyle ki ; bahçesi için mühendis getirmeyi bile düşünüyor .
İkincisi ise sert mizacı ve bu mizacını ailesi üzerinde ( özellikleri kızları ) göstermesi .
Film sert bir baba ve 3 kızının arasındaki ilişki şeklinde geçiyor .
Bu yolculuk içerisinde ise , o yörenin örf ve adetlerine , aile ilişkilerine , yaşam koşullarına tanık oluyorsunuz .
3 kızın hayatının bir babanın iki dudağı arasında olduğunu görüyor , koltuğunuza yapışıp halinize şükrediyorsunuz .
Film Türkan , Muazzez , Safiye’nin hayatı çerçevesi içerisinde dönse de ; dönem filmi özelliği de taşıdığından o dönemin siyasi , toplumsal hareketlerini de görüyorsunuz .
Ayrıca Erdoğan’ın bu 3 kadını yazarken , teyzelerinden yola çıktığını da belirtelim .
Ekşi Elma Filmi Oyuncuları : Filmin başrolünde Belediye Reisi olarak Yılmaz Erdoğan bulunuyor ( Aziz Özay ) Oyunculuğunu burada tartışmak yersiz kalır .
Yine karakteri bize hissettiriyor .
Bu filmde sert mizaçlı bir kişiliği yansıtan Erdoğan “Pekii Zeki Müren de bizi görecek mi ? ” sorusuyla karşılaşmıyor ve doğal olarak bizde tebessüm yaratmıyor ama seyirciye “babaya bak ! ” dedirterek ne kadar iyi bir dram oyuncusu olduğunu da kanıtlıyor .
Aziz Bey’in Kızlarını oynayan Muazzez ( Farah Zeynep Abdullah ) , Türkan ( Songül Öden ) ve Safiye'nin ( Şükran Ovalı ) durumu kotardıklarını söyleyebiliriz ama Songül Öden’in “silik” bir rolde bulunmasına rağmen tecrübesiyle ön plana çıktığını belirtebiliriz .
Her ne kadar hikaye Muazzez’in üzerine yönelse de Farah Zeynep Abdullah bu görevi yerine getirememiş .
Songül Öden bir şekilde ön plana çıkıyor ve durumu kurtarıyor .
Filmde de olduğu gibi oyuncu arkadaşlarına kol kanat geriyor .
Ayrı bir paragraf açmamız gereken kişi ise Fatih Artman . “Çekingen mühendis” rolünü öyle bir yansıtıyor ki ; Behzat Ç. ’deki başarısının “tesadüf” olmadığını gösteriyor .
İşinde , özel hayatında hep düzgün bir adam olmayı seçen mühendis karakterini oldukça iyi yansıtan Artman , gelecek için de umut saçıyor .
Batı – doğu kültür çatışmasının yaşandığı sahnelerde trajikomik sahnelerin havasını izleyiciye iyi yansıtıyor .
Hem senaristliğini hem yönetmenliğini üstlendiği altıncı uzun metraj filmi Ekşi Elmalar ile bir kez daha sinema seyircisinin karşısına çıkan Yılmaz Erdoğan , yine izleyenleri etkileyeceğe benziyor .
Kendinden nefret ettiren bir mizaçla başladığı filme , seyircide acıma duygusu yarattırarak karakter dönüşümünü başarıyla gerçekleştiriyor .
Öncelikle filme Vizontele beklentisi ile gitmemenizi tavsiye ediyorum .
Dram sahnelerinin ağır bastığı bir film olarak gitmeniz hikayeye odaklanmanızı kolaylaştırır .
Onun dışında filme getireceğimiz en büyük eleştirilerden bir tanesi de o zamanın siyasi hareketlerine bir şekilde “girsem mi girmesem mi ? ” tereddüt yaşaması .
Öyle ki ; “şimdi buna ne gerek vardı ? ” sorusunu kendinize soruyorsunuz .
Ayrıca hikayeyi toplayayım derken , şehir hayatının hikayede çok fazla yer almaması ve ıskalanması bir eksiklik olarak göze çarpıyor .
Sonuç olarak peçetelerin havada uçuştuğu son sahnede kızlarının Aziz Bey’i affetme izlenimini görüyorsunuz .
Bakalım sizde de aynı hisler uyanacak mı ?
İyi seyirler .
