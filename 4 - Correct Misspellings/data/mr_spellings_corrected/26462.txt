Senaryosunu da Rodolphe Lauga ile birlikte yazan Guillaume Canet’nin yönetmen koltuğunda oturduğu “Nous finirons ensemble / Little White Lies 2” , hoşça vakit geçirilen bir devam filmi …
Ancak her ne kadar “homofobik” bir kültürel formasyona sahip olmasak da bazı sahneler nedeniyle , ailecek izlenilmesini de öneremiyoruz …
Daha fazla uzatmadan gelin başlayalım isterseniz …
Üç gün sonra altmış yaşına girecek olan Max Cantara’yı ( François Cluzet ) , pek mutlu olmayacağı kötü bir sürpriz beklemektedir …
Eşi Sabine’in ( Clémentine Baert ) yönlendirmesi ve bir zamanlar Isabelle’in ( Pascale Arbillot ) kocası şimdi de Alex’in ( Mikaël Wattincourt ) sevgilisi olan Vincent’ın ( Benoît Magimel ) harekete geçirmesi üzerine aralarında Eric ( Gilles Lellouche ) ve Antoine’nın da ( Laurent Lafitte ) bulunduğu eski dostları haber vermeksizin ziyaretine gelmişlerdir …
Ve üstelik de bir hafta da kalacaklardır …
Suratını ekşiten Max , an itibarıyla kapıda taksiden inen Marie ( Marion Cotillard ) ve küçük oğlu Nino ( Ilan Debrabant ) ile de yüz yüze gelecektir …
Aslında o gün için Max , satmayı düşündüğü evini Jean – Michael ( Philippe Vieux ) adındaki bir emlakçıya gezdirmeyi planlamıştır …
Gerçi kaşla göz arasında , kimseciklere çaktırmadan gezdirir de …
Davetsiz misafirlerine Max , iki güne kadar boşanma aşamasındaki ( çocuklarının annesi de olan ) yirmi yıllık eski karısı Véronique’in ( Valérie Bonneton ) geleceğini ve o yüzden de burada kalamayacaklarını söyler …
Yiyecek içecek tedariki için market alışverişine çıkan Eric ile Marie , doğum günü için Max’e ahşap tuvalet taburesi yapan Nassim’e ( Hocine Mérabet ) rastlarlar …
Gerçi hediyesini veren Nassim kalmaz ve gider …
Elbette bu curcuna da Max’in çocukları Jean ( Jean Dupuch ) ve Arthur ( Marc Mairé ) ile Isabelle ve Vincent çiftinin ( babasına ters ters bakan ve hatta yemek masasını terk eden ) oğulları Elliot’ı da ( Néo Broca ) unutmamak lazım …
E tabii Eric’in kızı Mila’nın ( Charline Benois Thorel ) dadısı Catherine’de ( Tatiana Gousseff ) , tamamen farklı bir vaka …
Zira onlarında bu “çorba” da bir tutam da olsa tuzları bulunacak …
Marie ile alışverişe çıktıklarında Eric , Max’in evine on dakikalık mesafede hep beraber konaklayabilecekleri okyanus manzaralı büyükçe bir ev kiralamıştır …
Böylelikle de Véronique’in gelişi artık sorun olmaktan çıkacaktır …
Fakat Max’in gerçek sorunu , paralarının suyunu çekmesidir ve o nedenle de Paris’e doğru uzanmak istemektedir …
Eric Max’den , aralarına katılarak kafasını dinlemesinin kendisine iyi gelebileceğini söyler …
Max bunu , bir “beyaz yalan” karşılığında kabul edebileceğini belirtir ve nihayetinde de anlaşarak bir uzlaşmaya varırlar …
Evde ilk ve son olarak topluca yenilen akşam yemeğinin ardından başlayan şarkılı , müzikli ve danslı eğlence gecesinin tam da ortasında herkes kafasındaki dumanları dağıtırken sürekli huzursuz olan Max , ani bir karar ile uyumaya gider …
Ertesi sabah da topluca , kiralanan yeni mekâna geçilir …
Jean - Louis ( Joël Dupuch ) ve Nassim de katılırlar bu ekibe …
Evine şarap almak için dönen Max , kapıya “Satılık” tabelasının asıldığını görür ve Paris’ten gelen Alain ( José Garcia ) ile karşılaşır …
İşte o an itibarı ile de Max’in , “Trocadero” denilen finansal bir probleminin olduğunu öğreniriz …
Şaraplarla evden ayrılırken Max , emlakçının astığı tabelayı da büyük bir hışımla söküp atar …
Bütün bunlar yaşanırken nihayet Véronique ve yanında getirdiği arkadaşı Geraldin ( Gwendoline Hamon ) Max’in evine giriş yaparlar …
Ama o da ne ?
Evin satılık olduğunu bilen Alain , birlikte takıldığı Frank ( Jean - René Privat ) ve Xavier ( Karim Adda ) ile eve göz atmak için öylesine damlamışlardır …
Max ın evi satacağını Alain’nin ağzından duyarak hiddete kapılan Véronique telefonda , açar ağzını yumar gözünü …
Henüz filmin yarısında bile değiliz …
İşlerin daha da karışacağı , beklenmedik bir finale sahip olan filmin bundan sonrası yine sizlerde olacak …
Bizimkisi , henüz izlememiş olanlara karakterleri yerli yerine oturtarak , müthiş bir oyuncu kadrosuna sahip olan filme ısınmalarını sağlamaktı sadece …
Keyifli seyirler ,
