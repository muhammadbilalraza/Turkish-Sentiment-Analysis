Senaryosunu da yazan Neil Burger'ın yönetmen koltuğunda oturduğu " Voyagers " , kişisel egosu yüksek olan insanın , doğası gereği kontrolden çıkarak denetlenemez hale geldiğinde , neleri yapabileceğini değişik örnekler ile gösteren , gerilim dozu yüksek bir bilim - kurgu macerası olarak çıkıyor karşımıza .
29 milyon dolarlık mütevazı bir bütçeyle çekilen filmin en önemli silahı , başta sinemanın büyük bir hızla yükselen değerleri Fionn Whitehead ile Tye Sheridan olmak üzere genç oyuncu kadrosunun kapalı tek mekanda sergiledikleri dikkate değer performans .
Başta da belirttiğimiz gibi doğrudan insana odaklanılan ve uzay aracındaki atmosfere hakim olan beyaz renkleri nedeniyle yer yer Kubrick'in " 2001 : A Space Odyssey " ine ( 1968 ) saygı duruşuna da dönüşen bu filmden , devasa bütçeli Hollywood prodüksiyonlarındaki görsel efektlere benzer renklilikte bir patlama beklememek ve böylesi bir eleştiriye de yeltenmemek gerek .
Eğer tamamsak , gelin başlayalım .
Yaşanabilecek yeni bir gezegen arayışında olan dünyalılar , 2063 yılında nihayet böyle bir tanesini bulduklarını düşünmektedirler .
Tabii bunun üzerine 86 yıl sürecek bir keşif yolculuğuna başlama kararı verilir .
Öyle ki , gemide her 24 yılda bir yapay döllenme ve inkübasyon yoluyla çoğalacak olan mürettebatın ancak hayatta kalabilecek çocukları ile torunları ulaşabilecektir o gezegene .
Elbette halledilmesi gereken temel husus , 30 kişilik mürettebat kadrosunun temin edilmesi işidir .
Richard'ın ( Colin Farrell ) anlattıklarından öğrendiğimize göre her biri farklı bir konuda uzmanlaşacak olan bu ekip , laboratuvar ortamında , annesiz ve babasız olarak dünyadan izole bir biçimde büyütülerek eğitilecek olup dünyaya özlem duymayacakları gibi geri dönmeyeceklerinden de haberdar olacaklardır .
Aynı Richard'ın kafasında yanıtını bulamadığı tek soru , çok genç olacakları için yolculuk esnasında karşılaşacakları zorluklar ile baş edip edemeyecekleridir .
Bu yüzden Richard'da çocuklarla birlikte gidecektir .
Ki böylelikle , fazladan bir üç yıl da kazanılmış olacak olup " Humanitas " isimli uzay aracının yolculuğu başlar .
On yıl sonra .
Genç mürettebattan geminin doktoru Sela ( Lily - Rose Depp ) , bir geleceğinin olmaması , Christopher ( Tye Sheridan ) ile Zac ( Fionn Whitehead ) ise , yiyip içtiklerinin güvenilirliği sebebiyle endişelidirler .
Ve özellikle de Christopher ile Zac , haklı da çıkarlar .
Zira onlara her gün , kendilerini uysallaştırarak cinsellik , öfke ve aç gözlülük gibi insani duygulardan uzaklaştırarak dürtü kontrolünü sağlayan mavi renkte kimyasal bir sıvı içirilmektedir .
Eminiz aynen bizim gibi askerlik görevini uzun yıllar önce tamamlamış olan erkek sinemasever dostlar , yemeklere katılan " şap " olayını çok iyi anımsayacaklardır .
Farkındayız , " Yok artık böyle bir şey " dediğinizin .
Belki bugün için haklı da olabilirsiniz .
Peki neden mi , bu kadar iddialıyız eski günlere dair ?
Onbaşı rütbesi ile araç komutanı olarak ağzımıza tek lokmasını dahi koymadığımız ekmeklerin yapıldığı fırına bizzat biz giderdik de ondan .
Evet gerçekten de bizim " şap " yemekte değil ekmekteydi .
Neyse bu küçük anekdottan sonra biz yeniden filmimize devam edelim .
İşte keşfettikleri bu " şap " benzeri bilgiyi Christopher ile Zac , ilk önce Julie ( Quintessa Swindell ) ve Kai ( Archie Madekwe ) ile paylaşırlar .
Ardından Christopher Richard'a bir şeylerin kendilerinden gizlendiğini ima edince Richard dünyayı arayarak tüm gerçekleri çocuklarla paylaşmak istediğini ifade eder .
Yoksa tersi bir durumda , onların güvenlerini yitirecektir .
Mavi sıvıyı bıraktıktan sonra Sela'ya cinsel açıdan ilgi duymaya başlayan Christopher ile Zac , şimdi de Sela'nın omzuna dokunabilen Richard'ı kıskanmaktadırlar .
Çünkü mürettebatın birbirleriyle yapacakları el temasları kural olarak yasaklanmıştır .
Yasaktır yasak olmasına da .
Gözünü iyice karartan Zac , kendisine karşı koymaya çalışan Sela'yı elle taciz ederken Richard'a yakalanarak yemek hakkını kaybatmekle tehdit de edilince ortam iyice gerilir .
Daha da kötüsü Richard'ın Phoebe'den ( Chanté Adams ) , Zac'ın kendisini frenleyen mavi sıvıyı içmeyi bıraktığı bilgisini almasıdır .
Yetmez Christopher'da kendiliğinden aynı şeyi itiraf eder Richard'ın yüzüne karşı .
Sırada Richard ile Christopher'ın , geminin iletişim arızasını gidermek üzere dışarıya çıkarak uzay yürüyüşü yapmaları faslı mevcuttur .
Ama o da nesi ?
O an için dışarıda ne olduğu anlaşılamayan bir varlığın saldırısına uğrayarak kontrolünü kaybeden Richard yaralanır ve Christopher'ın yardımı ile geminin revirine getirilir .
Fakat öldüğü için artık çok geçtir .
Yapılması gereken tek şey , bir seçim yaparak yeni lideri belirleyerek birlikte hareket etmektir .
Dakika 36. .
Geride , herkesin mavi sıvı içmeyi bıraktığı için ortama kaosun hakim olacağı 72 dakikalık bir bölüm daha sizleri bekliyor olacak .
Olumsuz yorum ve puanlara aldırmadan izlemenizi öneririz .
Keyifli seyirler ,
