Scott Z. Burns ' un yazdığı ve Steven Soderbergh ' in yönettiği salgın bir hastalığı konu edinmiş film .
Bilim kurgu , gerilim , drama ve kaos türündeki film .
Gerçi fikrimce film bütün bu türlerden çok belgesel tadındadır .
Oyuncu kadrosu olarak kalite barındıran bir film .
İlk adımda saymak gerekirse ; Matt Damon ( Mitch Emhoff ) , Laurence Fishburne ( Dr . Ellis Cheever ) , Kate Winslet ( Dr . Erin Mears ) , Gwyneth Paltrow ( Beth Emhoff ) , Marion Cotillard ( Dr . Leonora Orantes ) , Bryan Cranston ( Lyle Haggerty ) ve Elliott Gould ( Dr . Ian Sussman ) filmde yer alan kalitesini daha önceden kanıtlamış oyuncular .
Özellikle söz etmek gerekirse Matt Damon ve Kate Winslet ' in performansları gerçekten çok başarılı .
Bunun dışında ; Jennifer Ehle ( Dr . Ally Hextall ) ' da çok iyi bir performans sergilemiş .
Film , daha önce hiç bir şekilde görülmemiş bir virüsün , bir kadın tarafından orta doğu seyahatinin sonunda Amerika ' ya gelmesiyle belli başlı şehirlere yayılmasını anlatıyor .
Hızla yayılan virüsün çıkarmış olduğu siyasal ve medyasal sorunların gündeme gelerek devam ettiği filmin ilerleyen bölümlerinde halkın ayaklanması sonucu çıkan kaosu ve olayın içerisinde yer alan güçlü kişilerin , herkesin bilmemesi gereken bilgileri ve herkesin ulaşamayacağı yetkileri nasıl kullandıklarını anlatmaya devam ediyor .
Film son derece gerçekçi hazırlanmış senaryosuyla , tam olarak bir ana karakteri bulundurmamakla birlikte , 6 farklı karakterin bir olay çerçevesince aynı gibi gözüken fakat farklı hikayelerini anlatıyor .
Taşıdığı belgesellik havasıyla , oyuncu kadrosunun büyük oluşuyla ve seke seke giden senaryosuyla sinemasevere beklediği etkiyi yaşatmayışı söz konusu .
Fakat daha öncede gördüğümüz virüsün bulaşması konulu filmlerden çok büyük bir artısı olarak ; her şey çok gerçekçi olarak tasarlanmış .
Aşı bulma ve bunu kullanabilme sürecinin alt dallarla anlatılışı gerçekte olabilecek kadar güzel bir şekilde gözler önüne getiriliyor .
Yinede fikrimce ; konunun gerçekçiliği bakımından verilen detayları düşünürsek eğer , film değil de 6 farklı hikayeden kaynaklı olarak 6 bölümlük bir televizyon dizisi olarak çekilseymiş eğer daha başarılı bir anlatım ve daha güzel bir konu bütünlüğü sağlanabilirmiş . ( ki yönetmenimiz günümüzde film sektörünü bırakmaya karar vermiş ve dizi çekimleriyle ilgilenmeyi hedeflemiş birisidir . - - - `spoiler` - - - Soberbergh ' in kendine has sinemasının meyvelerini taşıyan film için çekim sekansları ve görsellik bakımından konuşmak gerekirse ; - 07:20 ve 07:25 süresi aralığında , üvey baba ile oğlunun okul kapısından çıkış sahnesinde , tam kapıdan çıkarlarken kameranın sabit bir biçimde ayarlanmış olmasına rağmen küçük bir titreme yaşamış olmasını tamamen bir görüntü kirliliği olarak görüyorum . - Planların çoğunluğu , çok kısa zaman aralıklarına ve hızlı ilerlemeye dair tasarlanmış . - Konuşma sahnelerinin neredeyse hepsi alt açıyla çekilmiş . - Yer yer gözlemlediğimiz gizli kamera açıları ve olağan dışında olan açılar diye tarif edebileceğimiz açılar ( Örneğin ; arabanın içinde telefonla konuşan adamı ön camdan içerisi görülecek şekilde değilde arka koltukta oturuyormuşuz gibi arabanın aynasından görmemiz . ) filme güzel bir hava katmış . - Yine Soberbergh ve yine olağan dışı ve alışılmadık sahne renklendirmesini de görebiliyoruz bazı bazı . - - - `spoiler` - - -
