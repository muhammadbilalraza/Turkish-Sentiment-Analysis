bir şaheser . kesinlikle zamanımızın klasikleri arasında yerini şimdiden aldı . aronofsky inanılmaz bir işe imza atmış . zaten hiç uzatmadan , lafı gevelemeden , gereksiz tanıtımlara falan dokunmadan , doğrudan başlıyor film . olaya anında giriyorsunuz . ve ilk saniyesinden son saniyesine değin gerek yönetmenin gerekse tüm oyuncu kadrosunun insanüstü performanslarıyla son saniyeye kadar filmin etkisinden kurtulamıyor , ve ninanın yaşadıklarını neredeyse siz de yaşamış kadar oluyorsunuz . iliklerinize kadar hissediyorsunuz tüm filmi . konu harika , atmosfer mükemmel oluşturulmuş , ve natalie portman . ay sonunda bu genç kadın o Oscar'ı almazsa bizzat gidip akademiye nedenini sormayı düşünüyorum . diğer adayların performanslarını izlemeden söylüyorum bunu . o derece insanlık dışı bir performans . şimdiye kadar neredeyse tüm filmlerini izlemiş ve zaten hayranı olmuştum . fakat bu kez tarif edilemez bir durum bu . oyunculardan devam edersek , muhteşem bir vincent cassel , muhteşem bir mila kunis ve kısa ama akılda kalıcı performansıyla barbara hershey . yani söylenecek , övecek sayısız şey var eserle ilgili , fakat muhakkak izlenmesi ve şahsen tecrübe edilmesi gereken filmlerden black swan . bu yüzden burada çok da anlatmaya gerek yok . bir başyapıt . uzun zamandır merak ediyordum , harika olduğunu biliyordum , ama bu kadarı fazla . bir " yönetmen " filmi .
