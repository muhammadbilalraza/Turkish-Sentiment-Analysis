Demolition , karısı öldükten sonra hayata tutunmaya çalışan bir adamın hikayesini anlatıyor .
Fakat bu konuya birden fazla şey eklemiş bu film .
Ana karakterin ( oynayan kişi , başarılı oyuncu Jake Gylenhaal bu arada ) yaşadığı duygusal dönemleri oldukça iyi aktarmış bu film .
Çılgın dönemlerini de , özellikle bu sahneleri izlerken oldukça keyif alıyorsunuz .
Yönetmen Jean - Marc Vallée'nin önceki filmlerinden Dallas Buyers Club'ı başarılı ve Wild'ı muhteşem bulmuştum .
Bu film ise başarılı bir söz verirken bir süre sonra kendisinden vazgeçiyor nedense .
Klişe bir romantik hikayeye dönüyor .
Bu yüzden bu filmi biraz hayal kırıklığı olarak buldum çünkü fragmanı çok umut vericiydi !
Ama bunun yerine ana karakterin telefondan tanıştığı sevgilisi ve eş cinsel olan çocuğu ile vakit geçiriyor bu film .
Bu yüzden de unutulur , etkisini yitirmiş , zayıf bir film haline dönüşüyor .
Ama yine de filmin anlatmaya çalıştığı şeyi , hayata tutunmayı işleme tarzını sevdim .
Özellikle de Jake Gylenhaal'un oyunculuğuna bir kez daha hayran kaldım .
Benim için Demolition ortalamanın biraz üzerinde bir film .
Kötü olmasa da , biraz hayal kırıklığıydı .
Ama eğer yönetmenin ve oyuncuların diğer işlerine aşinaysanız , bir göz atmaya değer bence .
TOPLAM PUAN : 6.6 / 10
