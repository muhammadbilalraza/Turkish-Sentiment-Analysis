Senaryosu , Stephen Hamel’ın hikâyesinden uyarlanarak Chad St .
John tarafından yazılan “Replicas” , Jeffrey Nachmanoff’un yönetmen koltuğunda oturduğu bilim kurgu tarzı bir gerilim filmi …
Çekimlerine , 10 Ağustos 2016’da Porto Rico’da başlanan ve sınırlı birkaç gösterim dışında , Toronto Uluslararası Film Festivalindeki özel bir gösterim sonrasında Amerika’daki dağıtım hakları 4 milyon dolar karşılığında Entertainment Studios Motion Pictures tarafından satın alınan filmin , 11 Ocak 2019 tarihinde vizyona girmesi planlanıyor …
Yapımcılarınca başlangıçta çok büyük umutlar beslenen filmin , hâlihazırda IMDB , Rotten Tomatoes ve Metacritic gibi mecralarda ciddiye alınacak miktarda oydan oluşan bir izleyici ve yorumcu puanı ortalaması mevcut değil …
O nedenle bizde , bu filmi , her zamanki gibi önceliği yine oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız …
Bu filmin yorumuna geçmeden , yine sanal zekâ , robot vs. gibi bir sürü ıvır zıvır içeren “Upgrade” ( 2018 ) filmi için yaptığımız yorumun final bölümünü paylaşmak isteriz : ‘Yetişkin izleyiciyi , akıl oyunlarıyla düşündürerek etkilemek yerine kanlı aksiyon sahneleriyle ergen kitleyi eğlendirmeyi tercih eden film , bırak bir “Ex Machina” ( 2014 ) olmayı ucuz bir Netflix filmi olan “Tau” ( 2018 ) kadar dahi zekice değildi …
Ve sanıyoruz sırf bu yüzden de gişe de beklenen başarıyı gösterememişti …
Sonuç olarak , bugüne kadar izlediğim “en vasat” Blumhouse yapımı olan bu basit çerezlik için puanımız 2,5 olacak …
Her şeye rağmen , bu filmi izlemekte halen ısrarcı olanlara da keyifli seyirler … ’30 milyon dolarlık bir bütçeyle çekilmiş olan “Replicas” henüz resmi olarak Amerika’da vizyona girmediği için 5 milyon dolar bütçeli “Upgrade” ( 2018 ) gibi gişeye çakılıp çakılmayacağını kestirmek elbette şimdiden mümkün değil …
Ancak “Upgrade” ( 2018 ) e yazdığımız yorum ve “Görünen köy kılavuz istemez” atasözünden de anlaşılacağı gibi “Replicas” için de durum pek parlak görünmüyor …
Bize göre iki film arasındaki tek fark , “Replicas” dakika başkarakteri oynama işini , “Upgrade” ( 2018 ) deki başkarakteri oynayan Logan Marshall - Green’in yerine bu kez ondan daha karizmatik olan Keanu Reeves’in üstlenmiş olması …
Fakat yine bize göre , ne yazık ki Keanu Reeves’in varlığı da bu filmi kurtarmaya yetmemiş …
Peki , bu film hiç mi izlenmez ?
Eğer kafa boşaltıp rahatlamak ve stres atmak için odun kesemiyor yahut hava soğuk ve yağışlı olduğu için outdoor sporlardan birini yapamıyorsanız elbette izleyebilirsiniz …
Yeter ki hikâyesini ve filmin kendisini fazla ciddiye alıp mantık hatası vs. gibi gereksiz şeylerle uğraşmaya kalkışmayın …
Sonuç olarak , bu film içinde puanımız 2,5 önerimiz ise , “siz bilirsiniz” şeklinde olacak .
Son bir not : Tüm hakları bize ait olan bu yorumun orijinali ; bir başka mecrada tarafımızca , 10 Ocak 2019 günü saat 00.07’de yazılarak paylaşılmıştır .
