( . ) Daima diğer süper kahramanlardan farklı olarak bildiğimiz X - Men'in en büyük kozu , politik unsurlar taşıyan hikayesinde önemli sözlere ve etkileyici mesajlara yer vermesidir .
Toplum tarafından yetenekleri yüzünden dışlanan mutantların hikayesi ayrımcılık ve özgürlük gibi konulara değindiği için her an ilginç ve değerli kılınmaya müsaittir .
Lakin elbette şimdiye kadar perdeye gelen her X - Men filminin aynı kalitede olduğunu söyleyemeyiz .
Son Direniş ve Başlangıç gibi iki büyük fiyaskoyu da içinde barındıran seri , Geçmiş Günler Gelecek ile eski itibarını artık tam olarak geri kazanmış durumda .
Bryan Singer'ın on bir yıl sonra koltuğuna dönüşünü müjdeleyen film , serinin en iyisi olup çizgi roman severlerin hayran kalacağı türden .
Geçmişle geleceği oldukça iyi harmanladığını ve bilim kurgu yönünden de güçlü olduğunu ekleyeyim .
