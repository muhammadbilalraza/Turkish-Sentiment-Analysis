Şimdiye dek çekilen hiçbir aksiyon filminin cüret edemediği şeylere cüret ediyor .
Kusursuz bir aksiyon sunuyor biz seyircilere .
Moskova'dan , hatta Budapeşte'den başlayan ilk saniyelerden , Hindistan'da son bulan son saniyelere kadar orijinal fikirler , kaliteli sahneler var .
Hele bir de aradaki ünlü Dubai , yani Burj Khalifa sahneleri var ki .
Uzun zamandır herhangi bir aksiyon - macera filminde bu kadar adrenalin salgıladığımı ve kalbimin çarptığını hatırlamıyorum .
İşin bir diğer önemli kısmı Dubai sahnelerinde dahi Tom Cruise'un dublorsüz , kendisi oynaması .
50 yaşındaki bir dünya starı için anormal bir özveri .
Hayran kalmamak elde değil .
Diğer oyuncular da zaten son dönem adından söz ettiren , kaliteli isimler .
Rollerine yakışıyorlar .
Arka planda belki daha önce onlarca defa işlenmiş nükleer silahlar ve Soğuk Savaş hikayesi var .
Ancak dediğim gibi asıl olay aksiyonun kaynağında değil zaten , bu aksiyonun nasıl çekildiğinde ve nasıl aktarıldığında .
Kamera kullanımları ve müzikler ile desteklenen bu yenilikçi tarzı kaçırmamak gerek .
Uzun süresine rağmen sürükleyici olduğunu söyleyebilirim .
Bir " Görevimiz Tehlike " hastası değilim ve önceki filmleri de yarım yamalak izlemişimdir .
Fakat bu son film sanırım en olgunlarından biri .
Filmleri çekilme amaçlarına göre ve türleri çerçevesinde değerlendirmekten yanayım .
Öyle yapınca , Ghost Protocol'ün belli başlı bir sorunu yok gibi geldi bana .
Tabii ki senaryo veya hikayeye bazı fikirler eklenebilir ve daha farklı bir ilerleyiş söz konusu olabilirdi , ancak çok da umurumuzda değil .
Konu patlama , dövüş , silahlar , kovalamaca , atlama , zıplama ise son dönemin başarılı örneklerinden biri ile karşı karşıyayız .
