Christopher Nolan deyince kuşkusuz söze nereden başlanılacağı kestirilemiyor .
Günümüzde çok fazla sevilen hatta bir kısım tarafından taparcasına hayranlık duyulan bir yönetmenden bahsediyoruz .
Tabii bir taraftan da bu abartılı sevgiye sürekli tacizde bulunan bir karşıt grup da var .
Nolan'a en ufak bir ilgiyi bile sinemaya saygısızlık falan görüyorlar sanırım .
Ne yazık ki Nolan'ın her filmine başyapıt damgasını daha afişi belli olur olmaz yapıştıranların yanı sıra Nolan'ı dışlayanlar da antipatik olduklarını fark edemiyorlar .
The Dark Knight enfes bir film iken The Dark Knight Rises pek çok yönden kusurluydu .
The prestije her sahnesinde harikalar yaratırken Following filmi beklentinin altında kalıyordu .
Kendi jenerasyonunun en iyi yönetmenlerinden biri kuşkusuz Nolan .
Filmden spoiler vermeksizin bahsetmek çok güç .
Filmin temelinde uzay - zaman kavramları üzerinden bilimsel çıkarımlar yapılıyor .
Ve senaryo da bu temeller üzerine inşa edilmiş .
Yalnız filmin karakterleri son derece klişeye bulanmış .
Aslında söylenecek olan itirazların pek çoğu senaryo ve yönetmen üzerine şekillenmeli bence .
Senaryo gereği olarak tipik klasik klişe karakterler üzerine kurulu .
Klasik kahraman amerikalılar bu sefer ana karakter rolünde , muhteşem bir mühendis , harika bir çiftçi ve on numara bir baba .
Kahraman yani !
Diğer karakterlerse onun kadar şanslı değil .
Filmde tam değinilmediği gibi olayın tamamını ana karakter üzerinden keşfe çıkıyoruz .
Filmin müzikleri enfesti .
Görsel / ses efektleri muazzam ötesiydi .
Uzay sahneleri , inilen gezegenler , aksiyon dolu bir iki sahne son derece iyi kotarılmış , hakkı verilmiş sahnelerdi .
Özellikle ilham verici güzellikte görüntü yönetmenliğinin hakkı verilmiş .
Filmin hem yazarı hem de yönetmeni konumunda olan Nolan ise türündeki diğer filmlerden artı olarak dram , bilim , kurgu , bilim - kurgu , felsefe ve mesaj kaygısına fazlasıyla giriyor .
Yönetmen olarak Nolan'ı eleştirdiğim noktalardan biride iyiden iyiye Steven Spielberg'leşmesi .
Ağlamalı sahneler çoğaltılmış , aile üzerinden acıtasyonu Spielberg bile yapamazdı bu kadar .
Ve de alt metinde sürekli gözetilen " bizi sevgi kurtaracak " şeklindeki mesajlar filmin ruhunu zedelemiş .
Film zaten Spielberg'in 5 senedir takip ettiği bir filmdi .
Nolan'a uygun olarak tasarlattı .
Ama Nolan'ın da kalkıp onun izinden gitmesine gerek yoktu .
Film içinde bu kadar duygusal sahnelere , kahramanların gaza gelmelerine , aile kurumunun kutsanmasına gerek yoktu .
Bunlar daha ziyade tipik hollywood filmlerinde ve amerikan milliyetçiliğine bulanan Spielberg sinemasında rastladığımız şeyler , Nolan sinemasında asla olmamalı .
Memento ve Prestij filmleri unutulmamalı .
Filmin yönetmenlik açısından son derece iyi kotarılan sahnelerinin yanında ben bilhassa Nolan'ın en sevdiği film olan efsane usta Stanley Kubrick'in 2001 a Space Odyssey filmine pek çok açıdan cevap verdiğini ve ondan alıntı yaparak ilham aldığını düşünüyorum .
Gerçi 2001 filmi gerek felsefi ağırlığı ( düşünmeye sorgulamaya iten ) gerekse pek çok soruyu ve cevabı seyirciye tartışmaya açan , sanatsal kaygıyı daha ön planda tutmuş bir başyapıttı ancak bu filmin de ondan çok geride olduğunu söyleyemeyiz .
Zira kurguda zekici bir iş çıkartılıyor .
Sadece 2001 değil , Contact'taki gizem ruhu ve Gravity'deki muhteşem atmosfer bu filmde adeta görelilik kuramı ile teknolojili bir fizik bilim kurgu yapıtına dönüşüyor .
Nolan'ın filminde mantık hatası elbette olur ancak bu sefer birkaç detay rahatsız edecek cinsten dikkatsizce işlenmiş .
Aldırmamak en güzeli olacak sanırım .
Kurgusu zaten yaklaşık 3 saatin nasıl geçtiğini bize anlatamadığından akıp geçiyor film .
Oyunculuklarda Matthew Mcconaughey haricinde göz alıcı bir isim yok .
O da zaten çok temiz ve kusursuz bir oyunculuk sergilemiş .
Jessica Chastain , Anne Hathaway , Michael Caine bunlar sevdiğim oyunculardır ama Matthew filmi tek başına almış götürmüş .
Bir de tabii Matt Damon'ın temiz bir performans gösterdiğini söylemek lazım .
Film içindeki sahnelere ek olarak belirtmek gerekirse kara deliği ve solucan deliğini muhtemelen olabilecek en doğru şekilde görselleştirmiş olmasından dolayı bile iki dakikalık saygı duruşunu hak ettiğini söylemek lazım .
En basitinden ünlü astrofizikçi Kip Thorne'un ilgisini çekmiş .
Filme akıtılan paranın bilime somut bir katkısı olmuş yani bu da artıdır .
Özete gelecek olursak Nolan sağlam bir yönetmenlik , ortalama bir senaryo , kurguda toparlamış bir film ortaya koymuş .
İzlenir mi , izlenmeli .
Ama beklenti de çok yüksek olmamalı .
Bir Stanley Kubrick başyapıtı , bir kült olmayacak ama hafızalarda kesinlikle yer edinecek bir film .
İyi seyirler .
8 / 10
