The bey bey Man'in korku filmleri bakımından oldukça ilginç bir konusu var .
Ya da hiç olmazsa düşünülen şey bu .
" Üniversitede okuyan ve birlikte bir eve taşınan 3 arkadaş , garip olayların yaşandığını sezerler . Araştırma yapan 3 arkadaş , bunların bey bey Man adındaki bir varlığa ait olduğunu öğrenir . Ama eğer bey bey Man'in adını düşünür veya söylerlerse , bey bey Man onları da ele geçirecektir . Bu yüzden gençler , bu durum kötüleşmeden işin içinden sıyrılmaya çalışır ama her şey daha yeni başlıyordur . "
Ya da hiç olmazsa başlamaya çalışıyor .
Ciddiyim , The bey bey Man ilginç konusuna rağmen içinde neredeyse hiçbir şey yaşanmayan bir film .
Eğer sırf saçma sapan " jump scare " sahneleri görmek istiyorsanız , bu filmi her türlü izlerseniz zaten .
Ama eğer yeni ve kaliteli bir korku filmi arıyorsanız , adresiniz burası değil .
Oyunculuklardan başlayalım .
Daha filmin ilk dakikasında oyunculukların ne kadar kötü olacağını anladım .
O kadar yapmacıktı ki !
Jenna Kanell ve Lucien Laviscount gibi genç oyuncular gerçekten kötüydü .
İlk Ouija filminde de başrolde oynayan Douglas Smith , bu filmde yine çok zayıf bir performans sergilemiş .
İşin en şaşırtıcı yanı ne , biliyor musunuz ?
Böyle zayıf performanslara rağmen Carrie Anne - Moss da bu filmde !
Üstelik karakterinin senaryoya hiçbir katkısı yok .
Filmde en fazla 3 dakika görünüyor , o kadar .
The bey bey Man , aynı zamanda bu aralar gördüğüm en kötü senaryolardan birisine sahip .
Dediğim gibi The bey bey Man , içinde neredeyse hiçbir şey yaşanmayan bir korku filmi .
İlk " jump scare " sahnesi ilk 25 dakikadan sonra oluyor ancak .
Senaryonun bir gelişme göstermesi de 40. dakikayı buluyor .
Ve ondan sonra da film düşüşe geçiyor .
Ayrıca , filmi dikkatlice izlememe rağmen son 15 dakikada ne yaşandığı hakkında hiçbir fikrim yok .
Senaryo o kadar mantıksız ve dağınık ki , umut vaat eden bir konuyu sıradan bir filme çevirmiş .
The bey bey Man , daha çok Ouija serisi gibi .
Ouija'nın ilk filmi çok kötüydü ve iyi bir konuyu boşa harcamıştı ama ikinci film hiç de fena değildi .
The bey bey Man'in de öyle bir noktaya varabileceğini şimdiden görebiliyorum ama şu an elimizde bu dağınık iş var .
The bey bey Man , hayatınızın 90 dakikasını harcayacağınıza değecek bir film değil .
Oyunculuklar berbat , senaryosu çok zayıf ve yönetmenlik ondan da kötü .
İyi bir konu boşa gitmiş açıkçası .
The bey bey Man , son zamanlarda izlediğim en kötü ve en anlamsız filmlerden birisi .
Gerçekten , vaktinizi sakın bu filmle harcamayın .
Vizyonda çok daha kaliteli ve eğlenceli filmler var , onları destekleyin .
FİLMİN İYİ yanları : + İlginç bir konusu var .
FİLMİN KÖTÜ yanları : - . ama klişe senaryo bunu yok etmiş .
- Kötü oyunculuklar , zayıf yönetmenlik ve gerçekten ama gerçekten kötü bir senaryo .
- Konunun bir yere varamaması .
- İlk 40 dakikada neredeyse hiçbir şeyin yaşanmaması .
TOPLAM PUAN : 1 / 10
