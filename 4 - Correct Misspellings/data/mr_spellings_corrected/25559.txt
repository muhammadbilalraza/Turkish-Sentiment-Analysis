FİLMLE İLGİLİ TÜM ÖNYARGI VE ELEŞTİRİLERİ BİR TARAFA bırakın VE SAKİN KAFAYLA İZLEYİN ÇOK BEĞENECEKSİNİZ1985 yapımı Brazil ve bu filmden on yıl sonra çektiği 12 Maymun ( Twelve Monkeys ) ile bilimkurgu hayranlarının vazgeçilmez yönetmenlerinden biri olarak anılan Terry Gilliam’ın 20’ler sonrası çektiği filmlerin , yönetmenin ilk yıllarını arattığı kuşku götürmez bir gerçek .
Bu sebeple yönetmenin türe yeniden dönüş yaptığı Sıfır Teorisi ( The Zero Theorem ) birçok sinemasever tarafından senenin en merak edilen filmlerinden biri olarak görülüyordu , lakin film ne yazık ki Gilliam ekolünün artık 90’larda kaldığını bir kez daha kanıtlıyor .
İnsanlarla iletişim kurmayı sevmeyen ve tek gayesi hayatın anlamını çözmek olan Qohen’in hikayesi Terry Gilliam’ın ellerinde bir kapitalizm ve din eleştirisine dönüşmüş . “Yönetim” tarafından amacı ; her şeyin aslında hiçbir şeye eşit olduğunu ispatlamak olarak belirlenen bilgisayar uzmanı Qohen’in bu sıra dışı hikayesi ; bir yandan içinde bulunduğumuz koşulların durumunu gerçekçi bir dille yansıtırken bir yandan da yakın gelecekte dünyamızın nasıl bir yer olacağına dair eleştirel bir bakış sunuyor .
Distopik filmlerin usta yönetmeni Gilliam , bu kez yarattığı dünyanın merkezine kapitalizmi koyarak en başından açılış sekansıyla birlikte sağlam bir eleştiri getirmeyi planlamış .
Filmin ilk bölümünde ne istediğini bilen ve bunu seyirciye aktarırken kapitalizmi kendi evreninde yerden yere vuran Gilliam , bu ilk bölümün ardından omuzlarına aldığı yükün ağırlığında kayboluyor ve seyircinin sıkılmasına sebep olarak , boş konuşan bir filme imza atıyor .
Kapitalizm eleştirisinin yanı sıra inanç sistemlerini de , filmde kullanılan neredeyse tek mekan “kilise” üzerinden sorgulayan Sıfır Teorisi , bu noktada da seyirciyi tatmin etmeyi başaramıyor .
Aslında ilk bakışta oldukça ilgi çekici bir konuya sahip olan film aynı çekiciliği senaryonun beyazperdeye aktarılmasında sağlayamıyor .
İlk senaryo deneyimini Sıfır Teorisi ile yaşayan Pat Rushin’in de çıkan sonuçtan memnun olduğunu düşünmüyorum ; zira yaratılan kapitalizm distopyasının kendi içinde tezatlar içerdiği su götürmez bir gerçek .
Son 5 yıla iki Oscar sığdıran Christoph Waltz’ın başarılı oyunculuğuyla ayakta duran filmin başrolündeki Waltz’a Matt Damon , Melanie Thierry ve Tilda Swinton eşlik ediyor .
Kısaca özetlemek gerekirse Sıfır Teorisi için beklentinin yüksek olduğunun farkındayım , ama filmin bu beklentiyi karşılayamadığını üzülerek de olsa belirtmek zorundayım .
Umuyorum ki Terry Gilliam , bizlere bir kez daha Brazil gibi bir başyapıt armağan eder ; yoksa kendisini hep 20’ler öncesi çektiği filmlerle hatırlamaya devam edeceğiz .
İyi seyirler …
