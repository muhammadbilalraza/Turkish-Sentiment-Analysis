( . ) Phil Lord ve Christopher Miller'ın iki yıl önce 80'lerin aynı adlı tv dizisinden uyarladıkları 21 Jump Street , hem eleştirmenlerce beğenilip hem de gişede başarılı olunca devam filminin geleceği kesinleşmişti zaten .
Yalnız bu devam filmi ilkinin neredeyse kopyası bir formülle yola çıkıyor ve onun daha yüksek bütçeli versiyonu niteliğinde ilerliyor .
Sevdiğimiz mizah anlayışını aynen muhafaza ederek yine imanımıza kadar güldürüyor .
Hatta bu ikinci filmin ilkinden daha bile kaliteli bir iş olduğunu söyleyebiliriz .
Lord ve Miller ikilisi bu sefer , daha tecrübeli bir şekilde geçiyorlar kamera arkasına ve en başında da Tatum ile Hill arasındaki kimyadan daha iyi faydalanıyorlar .
Kısaca yine , kendi haliyle ve kullandığı sayısız klişeyle alay edebilen , izlemesi hayli keyifli bir eğlence duruyor perdede .
