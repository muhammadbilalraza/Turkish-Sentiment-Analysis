" Uzayda , Mars çevresinde araştırma yapan bir grup astronot , uzayda başka canlıların var olduğunu kanıtlayan , tek hücreli bir canlı bulurlar . Fakat bu canlı hiç de dostane değildir ve gemide gelişmeye başlayınca ekipteki astronotları teker teker öldürüp büyümeye başlar . Ekipten hayatta kalanlar da bu canlıyı öldürüp dünyaya ulaşmasını engellemeye çalışırlar . "
Şimdi , ne düşündüğünüzü biliyorum .
Oldukça bilindik bir konu , değil mi ?
Aslında evet ama Hayat , buna rağmen son zamanlarda çıkan en iyi uzaylı filmlerinden birisi .
10 Cloverfield Lane ve Arınma Gecesi 3 gibi gerilim filmlerini saymazsak Hayat , sinemada izlediğim ilk resmi korku filmi oldu .
Normalde böyle bir filmi sinemada izlemezdim ama başarılı oyuncu kadrosu ve senaristlerin daha önceden Deadpool ile Zombieland'i yazmış olmasıyla bu film oldukça dikkatimi çekti .
Ve sonuçtan pişman olmadığımı söyleyebilirim .
Bütün sorunlarına rağmen Hayat , başından sonuna kadar soluksuz izleyeceğiniz , klostrofobik bir uzaylı filmi .
Öncelikle görsel efektler çok başarılıydı .
Normalde bu tarz filmlerde görsel efektlerin hikayeye büyük bir katkısı vardır ve genelde iyi kullanılmadığından filmden kolayca koparsınız .
Hayat , 58 milyon dolarlık düşük bütçesine karşılık ( Gravity ve Prometheus gibi filmlerin bütçesinin yarısı ) sonuç gayet etkili olmuş .
Yaratığın dizaynı ve kurulan atmosfer , seyirciye yaratmak istediği etkiyi vermeyi kolayca başarıyor .
Ayrıca oyunculuklar da başarılıydı .
Ryan Reynolds , her zamanki gibi oldukça iyiydi .
En sevdiğim Japon oyunculardan birisi olan Hiroyuki Sanada , Ariyon Bakare ve Olga Dihovichnaya da filme çok katkı sağlamış .
Jake Gyllenhaal konusunda biraz hayal kırıklığına uğradım .
Gyllenhaal her zamanki gibi başarılı bir performans sergiliyor ama asıl sorun karakterinde .
Gyllenhaal , her zaman bulunduğu filmin en iyi yanlarından birisi olmuştur fakat bu filmdeki karakteri çok sıradandı ve biraz arka planda kalmış .
Filmin en iyi yanı kesinlikle Rebecca Ferguson'du .
Görevimiz Tehlike 5'de Ilsa Faust'u canlandırmış olan Ferguson , bu filmde tek kelimeyle harikaydı .
Uzayda geçen bir yaratık filmi söyleyin desem herkesin aklına ilk önce Alien gelir .
Fakat Hayat , tam olarak öyle bir film değil .
Filmin hikayesinde kraliçe uzaylı ya da yumurtalar gibi bilimkurgu ögeleri yok .
Hayat , bu konuyu daha gerçekçi bir şekilde işleyip " gerçekten böyle bir şey olsaydı insanlık ne yapardı ? " sorusunu soruyor .
Bu yüzden ben bu filmi Alien ile Gravity'nin bir karışımı olarak görüyorum .
Uzaylı kısmını Alien'dan ve uzayın sakin ama tehlikeli , gerçekçi yanını da Gravity'den almış .
Bu yüzden Hayat'ı izlemek oldukça eğlenceliydi .
Fakat Hayat , dediğim gibi mükemmel bir film değil .
Hikayesini anlatma konusunda biraz sıkıntılar yaşıyor ve bir sonraki sahnede ne olacağını çok önceden belli ediyor .
Eğer filmdeki kamera hilelerine ve arka planda çalan müziğin ton değiştirmesini dikkatle dinlerseniz , bir sonraki sahnede ne olacağını kolayca anlayabilirsiniz .
Bu biraz kötü oldu çünkü film , konusunun bilindik olmasına rağmen hikayesiyle ilgili bir sürü farklı şey yapmaya çalışıyor .
Özellikle de final sahnesiyle .
Spoiler vermek istemiyorum ama filmin finalinde garip bir şeyin olacağını yaklaşık 1 dakika önce kolayca anlayabiliyorsunuz .
Ama yine de senaristleri çok takdir ettim , böyle cesur bir final seçtikleri için ve filmden yüzümde afallamış bir şekilde , büyük bir gülümsemeyle ayrıldım .
Niye bilmiyorum , sadece farklı bir final görmek hoşuma gitti herhalde .
Aynı zamanda Hayat , tekrar tekrar izleyebileceğiniz bir film değil .
Daha çok sinema ortamında yaşadığınız deneyime bağlı bir film .
Bunun dışında hikayede birkaç boşluk ve mantık hatası da vardı .
Genel anlamda mükemmel bir film olmamasına karşılık Hayat , izlerken gerileceğiniz ve gözlerinizi ekrandan ayıramayacağınız bir film .
Oyunculuklar başarılıydı , atmosfer mükemmeldi ve senaryoyla yapılan farklı şeyler kesinlikle takdire değerdi .
Tekrar tekrar izlenebilecek bir film olmasa da şu an vizyonda olan en cazip filmlerden birisi .
Özellikle de türün hayranıysanız , bir göz atmanızı kesinlikle tavsiye ederim .
İyi seyirler .
FİLMİN İYİ yanları : + Uzayda başarıyla kurulan klostrofobik atmosfer . + Alien ve Gravity'yi başarıyla bir araya getirmesi . + Oyunculuklar . + Cesur finali . + Senaryodaki yaratıcı fikirler .
FİLMİN KÖTÜ yanları :
- Bazı sahnelerin tekrara bağlaması .
- Mantık hataları , senaryodaki boşluklar .
- Bir sonraki sahnede neler olacağını önceden rahatlıkla kestirebiliyorsunuz .
- Tekrar tekrar izlenebilecek bir film olmaması .
TOPLAM PUAN : 7.1 / 10
