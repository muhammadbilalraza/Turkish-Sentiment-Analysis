Bu hafta pek ilgi çekici bir film vizyona girmediğinden ilk önce Overdrive filmine göz atmak istedim .
Konu aşağı yukarı şöyle : " Oldukça nadir arabaları çalmakta başarılı olan Andrew ve Garett adındaki 2 kardeş , yaptıkları son işte çaldıkları arabanın oldukça tehlikeli birisine ait olduğunu öğrenir . Ve bu kişi Andrew ile Garett'i yakalayınca , Andrew ve Garett ona bir soygun planı önerir . Böylece başka tehlikeli birisinin elinden başka bir araba çalmaya çalışırlar . Bu yüzden de bir ekip bir araya getirirler ama işler ters gider , arabaları çaldıkları kişi aslında diğer kişiden haberi olduğu için kime soygun yapacaklarını şaşırırlar . "
Aslında konu kimin umurunda ?
Overdrive , son zamanlarda izlediğim en saçma , en karmaşık ama aynı zamanda da en eğlenceli filmlerden birisiydi , tıpkı bu yıl çıkan Hızlı ve Öfkeli 8 gibi .
Ama aradaki tek büyük fark , Hızlı ve Öfkeli 8'nin kendini bazen ciddiye alması , Overdrive'ın ise bunu hiç umursamadan ilerliyor olması .
Bu film aşırı saçma ve eğer karakterlere , senaryoya ve sahne geçişlerine dikkat etmeye çalışırsanız aklınız feci bir şekilde karışacak .
Bu yüzden ben de bunlara hiç dikkat etmeden filmi izlemeye çalıştım .
Sonuç olarak , uzun zamandır hiç bu kadar eğlenmemiştim .
Overdrive , arkadaşlarınızla birlikte izlediğiniz sırada yaşanan mantıksız şeylere karşı sesli güleceğiniz ve bittiği anda unutacağınız filmlerden birisi .
Filmi dün izlememe rağmen yaşanan çoğu şeyi hatırlamıyorum ama sadece ne kadar eğlendiğimi hatırlıyorum .
Oyunculuklar fena değildi .
Scott Eastwood ile Freddie Thorp'un kimyaları hoştu .
Blade Runner 2049'da izleyeceğimiz Ana de arması çok iyi olmasa da kötü de değildi .
Aynı şey , Herkül : Efsane Başlıyor'dan tanıdığımız Gaia Weiss için de geçerli .
Aksiyon sahneleri de kötü değildi aslında .
Kimi sahneler bana Hızlı ve Öfkeli 2 filmini hatırlattı , bazıları ise 2012 filmini .
Overdrive'ın bu filmlerden tek farkı , daha da saçma olması .
Mesela filmin sonunda hızla ilerleyen bir arabaya başka bir araç çarpıyor ve araba çok uzaklara uçtuğu sırada kendi kendine havada patlıyor ve suya düşüyor .
İşte tam bu sahnede sesli güldüm .
Overdrive , tahmin edebileceğiniz gibi mükemmel bir film değil .
Hatta kolayca unutulacak bir film .
Ama eğer bu yaz ayında tam kafa bir film izleyip 90 dakikanızı beyninizi kullanmadan harcamak istiyorsanız , bu film sizin için doğru adres .
Klişe bir konunun saçma aksiyon sahneleriyle birleşiminin harika sonucu diyebilirim .
Filmi izlemezseniz bir şey kaybetmezsiniz ama eğer bir göz atmaya karar verirseniz , iyi vakit geçireceğinize emin olabilirsiniz .
Sadece hikayeye ve karakterlere kafa yormayın , yeter .
İyi seyirler .
FİLMİN İYİ yanları : + Aşırı saçma ve eğlenceli aksiyon sahneleri . + Filmin hızlı ilerlemesi , sıkıcı olmaması . + Kendini bir anlığına bile ciddiye almaması .
FİLMİN KÖTÜ yanları :
- Eğer üzerinde düşünürseniz , senaryo ve karakterler hiç de mantıklı değil .
- Bazı gereksiz karakterler .
- Çok akılda kalıcı olmaması .
TOPLAM PUAN : 6.5 / 10
