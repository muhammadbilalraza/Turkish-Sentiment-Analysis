' ' 10 NUMARA , 5 yıldız ' ' Filmden önce gayet rahattım , emindim Nuri Bilge'nin çok iyi bir film yapacağına fakat bu kadar beklemiyordum .
İnternetten ' uyuya kalmasak iyidir ' diye espriler yapıyorduk fakat ben cidden uyumayı bekliyordum .
Hatta sanırsam Cannes Film Festivalinde Ana Yarışma Juri Başkanı Jane Campion filmin 3 saat 16 dakika olduğunu duyunca ' ' Tuvalete gitmesi gerekebileceği endişesiyle ' ' filme girmiş .
Fakat filmden çıktığında ' ' Film boyunca zamanın nasıl geçtiğini anlamadım ' ' demiş .
Belki de ilk defa bir filmin konusunu okumadan filme girdim .
Tek fragmanı izlemiştim ki onu da o kadar muhteşem bulduğumdan 15-20 kere izlemişimdir .
Ama yine de ne fragmana doydum , ne de filme .
Sanırsam daha 4-5 kere daha izleyebilirim filmi .
O kadar muhteşem .
Hatta 10 numara , 5 yıldız !
' ' HALUK BİLGİNER YİNE MUHTEŞEM ' ' Türk sinemasında böyle oyuncular cidden az bulunur .
Hayatının filmi çekilse yeridir .
Yine muhteşem bir rôl yapmış .
Aydın Bey rolünü başka biri yapsa pek hoş olmazdı gibi .
Sanırsam birkaç kişiye yakışırdı ki onlardan birini bulmuşlar .
Replikleri ağzına tam oturmuş diyebilirim .
Söyleyiş biçimi ve tavırları ile ara sıra güldürebiliyor bile .
Sanırsam filmde giden herkes benimle aynı görüştedir .
' ' REPLİKLER MÜTHİŞ !
' ' Son zamanlarda izlediğim filmin replikleri çok iyiydi ; amma velakin bu film onun önüne geçti .
Süper ötesi replikler , takdire şayan oyunculuklar , sınırının üstüne çıkmış yönetmenlik .
Sanırsam bu Türk Sineması için fazla .
Eğer bu filmden çıkıpta ' beğenmedim ' diyen varsa görevliler bir daha sinemaya almazsa haklıdır .
' ' MİNİMUM 400 BİN GELMELİ !
' ' Şöyle bir film ülkemizde çekiliyor ve tahminime göre az gişe alacak .
Zaten üstad yönetmen Nuri Bilge'nin de amacı ' gişe filmi ' yapmak değil .
Cannes'i kazandı diye gidecek vardır diyerek Pinema Dağıtımcılık fazla kopya verdi ve genelde fazla sinema olan illerin hepsine geldi .
Ancak hâla filme az sayıda giden var .
Salonda sadece 11 kişi vardı inanabiliyor musunuz ?
11 kişi !
Hatta birisi yarısında terk etti .
Sayın okuyucular ; böyle bir film nasıl yarıda terk edilebilir ?
Vicdan sızlar .
Eğer bazı filmlerin 1,2 milyonu geçtiğini düşünürsek bu filmin 4,5 milyon yapması lazım da yapamayacak , gerçekçi düşünelim .
Ama hak ettiğini değil de çok daha azını söylersek ; minimum 400.0 yapması lazım .
Ama yapar mı ?
Zor .
' ' ÖDÜLLER YAKINDIR !
' ' İlk başta Cannes ile başladı ödül toplanmaya .
Sonra da FIPRESCI tarafından bir ödül daha aldı .
Sanırsam önünde ödül alacağı çok festival var .
Umarım ki kazanır .
Bu ülkeye böyle yönetmenler , böyle oyuncular , böyle ödüller lazım .
Ama ne yazık ki şimdilik hak etmiyoruz .
