Ben Su ve Ateş'i izledim ancak blogumda yorumlama fırsatı bulamadım .
Günah çıkarmak gibi olacak belki ama Özcan Deniz'in seri halde yazıp yönettiği filmleri kız kardeşlerimle birlikte düzenli olarak izliyoruz .
Çoğu özgün olmasa bile bir şekilde kendine çeken filmler bunlar .
Su ve Ateş için ise Özcan Deniz'in yönetmenliğine geçer not vermek mümkün ancak bence artık oyunculuğu bir kenara bırakmalı .
Asmalı Konak havası estirdiği Haşmet rolünde Yasemin Allen ile enerjileri tutmamıştı .
Filmde kızlar gerçekten çok güzeldi ama oyunculuk konusunda alacakları daha çok yol var .
Özellikle Pelin Akil çok güzel görünüyordu ve gelecekte ismini daha çok duyacağımızı düşünüyorum .
Su ve Ateş'in genel olarak hoş bir seyirlik sunduğunu ancak özellikle ikinci yarısından sonra özensiz bir koşturma içerisine girip , öyle de bitirildiğini söylemek mümkün : )
