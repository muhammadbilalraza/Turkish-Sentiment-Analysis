Bazı filmler vardır , içinden " sinema " geçer .
" Hugo " yu örnek verebiliriz son yıllardan .
Veya " Cinema Paradiso " yu .
Tabii Akademi Ödüllü " The Artist " i de sayalım .
Bunlar genellikle " sinemaya saygı duruşunda " bulunurlar .
Eğer başarılı bir perspektiften bakıyorlarsa ve ekip olarak iyi bir iş çıkarmışlarsa , bu tarz filmleri izlemek bir sinemasever için çok keyifli bir hal alır .
Cem Yılmaz'ın son filmi de içinden sinema geçenlerden .
Yukarıda saydığımız klasikler seviyesine çıkamayacak tabii ki , ancak ülkemiz sineması düşünüldüğünde gayet iyi bir noktada bana kalırsa .
Uzun zamandır tercih ettiği kadroyla yola çıkmış yine , bir iki yeni katılım ile beraber .
Çok samimi , sıcak bir ekip .
Yeşilçam'a göndermeler , kimi zaman da dünya sinemasından referanslar .
Dediğim gibi sağlam bir sinema seyircisi iseniz , daha fazla keyif alırsınız .
Cem Yılmaz kuşkusuz iyi bir sinema seyircisi aynı zamanda , bu filminde bir kez daha kanıtlıyor bunu .
Tabii her filmde olduğu gibi , " Pek Yakında " yıl da beğenip beğenmemeniz filmden ne beklediğiniz ile doğrudan alakalı .
Ne yazık ki Cem Yılmaz'ın tüm işlerinde , ondan yeni bir " G. O. R. A. " beklenir oldu son 10 yıldır .
Ve bu beklenti de " Hokkabaz " gibi , " Pek Yakında " gibi " görece " daha az komik filmlerine izleyicilerin dudak bükmesi sonucunu doğurdu .
Sığ olmayan , kaliteli espriler yine var , ancak " G. O. R. A. " gibi bir bombardıman da söz konusu değil .
Bunun bilincinde olmak lazım , en azından bu filmin hakkını teslim etmek adına .
Bana sorarsanız yapmanız gereken şey , koltuğunuza yaslanmanız ve eksiğini gediğini çok düşünmeden , keyif almaya çalışarak filmi izlemeniz .
