' ' un amour de jeunesse : fransız filmlerinin ayrı bir havası oluyor nedense . yok öyle özenti filan değil hem övmek için de söylemedim . camille'in ( lola créton ) yüzü bir gülmedi gitti arkadaş ne esaslı kızmış meğer sevdi mi tam seviyor hani . ama annesi mi söylemişti o sözü daha filmin başlarında ; ' seni umursamayan birine tutulma ' diye . filmin başından beri ne oyunculuğunu nede mizacını bir türlü sevemediğim sullivan'a ( sebastian urzendowsky ) nedir bu bitmez tükenmez sevgi . hani şu bilindik , eskiden birbirini çok seven sonra ayrı düşen ama yıllar yıllar sonra tekrar bir araya gelen aşıklar filmi gibi de görebiliriz bu filmi . hele ilk yarım saati aman yarabbi , sıktıkça sıkıyor bizleri . gene de kendi içinde hoş bir lirizmi olan hikayenin sonunda o tutkulu aşkın izinin zamana gönderme yaparcasına nehirde akıp gitmesi alkışlanası bir son olmuş . şimdi biraz üzerine düşününce , acaba yönetmen mia hansen - løve ucundan kıyısından kendi ergenlik aşkı sancılarını mı yansıtmış beyaz perdeye demekten kendimizi alamıyoruz . siz siz olun sakın bir kızı bu kadar derinden üzmeyin . teknik kısım benim işim hiç olmadı . zaten anlamam da ama göz var nizam var ; filmin geçtiği ortamlar göze hitap ediyor . ve filmden daha çok beğendiğim müziklere mutlaka kulak kesilin derim . siz ister ' elveda ilk aşk ' deyin ister fransız olup ' bir gençlik aşkı ' seçim sizin .
