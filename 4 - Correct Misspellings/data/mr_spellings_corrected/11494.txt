“Ad Astra” , senaryosunu da Ethan Gross ile birlikte yazan James Gray’in yönetmen koltuğunda oturduğu “değişik” bir drama …
Dünya prömiyeri , 29 Ağustos 2019’da Altın Aslan ödülü için yarıştığı Venedik Film Festivalinde yapılan ve 20 Eylül 2019 tarihinde Amerika’da vizyona giren filmin , 6.5 / 10 ( 200.676 oy ) ve 2.9 / 5 ( 10.0 üzeri oy ) olan IMDB ve Rotten Tomatoes izleyici puanı ortalamalarıyla 7.5 / 10 ( 383 yorum ) ve 80 / 100 ( 56 yorum ) olan Rotten Tomatoes ve Metacritic yorum ortalamaları , orta karar ile iyi arası bir filmle karşı karşıya olduğumuzu söylüyor gibi …
Ama biz yine de insana , 2010 yılında Discovery Channel'a konuşan Stephen Hawking’in , o ünlü : • " Eğer uzaylılar bizi ziyaret ederse Kristof Kolomb'un Amerika'ya ayak basması gibi olacaktır . Bu yerli Amerikalılar için hiç iyi olmamıştı . “• "
Akıllı varlıkların tanışmak istemeyeceğimiz türden şeylere nasıl dönüşebileceğini görmek için kendimize bakmamız yeterli .
" Biçimindeki uyarı amaçlı sözlerini de anımsatan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak incelemeye ardından da puanlamaya çalışacağız … Bunun içinde , 100 milyon dolarlık oldukça sağlam bir bütçeyle çekilen ve takılıp kaldığı 127,4 milyon dolarlık hasılat rakamıyla da umduğunu pek de bulamamış olan filme ilişkin ilk tespitimizi , sonrasında da naçizane ilk önerimizi paylaşalım istiyoruz … Bu bağlamda da işe ; karşımızdakinin , Brad Pitt’in başrolü Moving Picture Company , Method Studios , Mr . X , Weta Digital , Brainstorm Digital ve Capital T gibi görsel efekt firmalarının teknisyenleri ile paylaştığı teknoloji ürünü bir film olduğunu söyleyerek başlayabiliriz … Elbette filmde anlatılan pek çok şeyin bilimsel gerçeklerle örtüşür hiçbir tarafı yok … Hani neredeyse senaristler , o an akıllarına ilginç olabileceğini düşündükleri ne geldiyse tıkmışlar hikâyenin içine … Fakat yine de yorumumuzda , “Anlatılanların ayakları yere basıyor muydu yahut da mantık hatası var mıydı ? ” tarzındaki soruların yanıtlarına hiç girmeyeceğiz … Zira izlediğiniz , bir bilim – kurgu filmi ise , yapmanız gereken tek şey , bu tür soruları kafaya takmadan koltuğunuza kurulup size sunulanların tadını çıkartmaya çalışmak olmalı … ( Yeter ki içinde , aşağıda kısaca değineceğimiz türde gerçekleşmesi “imkânsıza yakın” bir absürtlük bulunmasın … ) Doğrusunu isterseniz bu kez bizde öyle yaptık ve ( iki ) sonraki paragrafta değineceğimiz “o absürtlük” dışında bakın filmde nasıl bir hoş sürprizle de karşılaştık : Tabii ki de o , kısa bir rolde de olsa , “Space Cowboys” ( 20 ) filminin yıldızlarından Academy ödüllü Tommy Lee Jones ile Golden Globes ödüllü Donald Sutherland’ın ikisini birden benzer temalı bir filmde , yeniden birlikte görmek oldu … Bunun bizi , yeniden o yıllara geri götürdüğü harika bir duygu olduğunu belirtmek isteriz … Tabii ( 2017 yılında çekilen filmde , biri 71 diğeri de 82 yaşında olan ) bu oyuncuların her ikisi de o günlerde , bu kadar bitkin ve harap bir görüntü de sergilemiyorlardı … Filmde fazlasıyla eğlenmemize neden olan “o absürt” sahne ise , Brad Pitt’in , “Yetersiz Bakiye” muhabbetine muhatap olmamak için belediye otobüslerine orta kapıdan dalanlar ( veya bir başka ülkeye iltica etmek amacıyla uzun yol gemilerine gizlice binenler ) gibi Mars’tan Neptün’e giden Cepheus isimli uzay aracına , ( hem de roketler tam da ateşlenmişken ) fırlatma rampasına tırmanarak kapıyı açıp rahatça binmesi oldu … İnanın işte o an , resmen koptuk ve bir yerde de filmin bizim açımızdan , “The Jetsons / Jetgiller” ( 1962 – 1963 ) ( 1985 – 1987 ) isimli ve Hanna - Barbera Productions markalı çizgi dizisinden pek de bir farkı kalmamaya başladı … Hele de Metacritic’deki elli altı yorumdan dokuzunun oylarının 100 üzerinden 100 , ikisinin 91 , beşinin 90 , diğer beşinin 88 , ikisinin 83 , dokuzunun 80 ve on üçünün de 70 – 75 aralığında olduğunu görünce , ( daha sonra sizlerle paylaşmak üzere ) filme dair notlar almayı da bırakıp “kuzu kuzu” izlemeye koyulduk … Peki , tek eğlenceli sahne bu muydu filmde ? Olur , mu öyle şey … 100 milyon dolarlık bütçeyi de arkalarına alan ( biri de yönetmenin bizzat kendisi olan ) senaristlerin yazdığı hikâyenin de gazıyla , hiçbir fedakârlıktan kaçınılmadan daha neler yapılmış neler filmde … Ancak geriye kalan o “acayiplikleri” keşfetme işini , yorumumuz sonrasında meraka kapılarak filmi izlemeye karar verenlere bırakalım istedik … Belki biraz tarzımızın dışında olacak ama tek bir “spoiler vermeden” buraya kadar yazdıklarımızın tamamı , zımnen de olsa ikisini de içerdiği için filme ilişkin hem ilk tespitimiz hem de ilk önerimiz olsun … Artık ayrımı gönlünüze göre siz kendiniz yaparsınız … Sonuç olarak , kendi değerlendirme sistemimiz içinde ( 2’yi az az 2,5’i de fazla bulmamıza rağmen ) puan olarak da 2,5 verdiğimiz bu film için önerimiz de , “siz bilirsiniz” şeklinde olacak … Bütün bu uyarılarımıza karşın , izleyeceklere de keyifli seyirler …
