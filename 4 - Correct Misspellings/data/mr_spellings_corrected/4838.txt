Açıkçası filmden beklentim büyüktü ama yönetmen Ridley Scott olunca ve başrolde de Matt Damon olunca az çok nasıl bir film izleyeceğinizi tahmin edebiliyorsunuz ; sürprizlerden ve ters köşelerden uzak , - büyük sonuçları olmayan bazı aksilikleri saymazsak - hemen her şeyin yolunda gittiği bir film bizi bekliyor .
Kendinizi Whatney'in yerine koyuyorsunuz ; biz olsaydık ne yapardık diye , önce psikolojimiz bozulurdu , koskoca ıssız bir gezegende sınırlı kaynaklarla mahsur kalınca her halde ölüm korkusu ve stresten birkaç gün kendimize gelemezdik ama Whatney'de böyle belirtiler yoktu . Whatney tek başına kaldığı andan itibaren sanki ölmeyeceğinden yüzde yüz eminmiş gibi hareket ediyor .
Film kitaptan uyarlama ve kitaptaki karakter de öyleymiş yani alaycı ve rahat bir tipmiş ama insanın doğası gereği ne kadar eğitim alırsa alsın böyle bir durumda psikolojik olarak çöküntü yaşamaması imkansız .
Diğer bir nokta da ; sokaklarda toplanan yüzlerce insanın dev ekranlardan kurtarma operasyonunu takip etmesi .
Gerçekte öyle bir olay olsa kimse sokaklarda toplanmaz herkes evinde oturur televizyon ya da sosyal medyadan takip eder .
Bu olay tarihi olduğu için ve kurtulma mücadelesi veren de bir Amerikalı olduğu için insanlar toplandı desek tamam ama elin Çinlisi ne diye sokağa çıksın ki .
Bu iki nokta filmdeki gerçekliği götürüyor .
Oyunculuk anlamında hem Matt Damon hem de diğer oyuncular başarılıydı .
Görsel efektler de çok iyiydi mars gezegenini güzel resmedilmişti .
Genel olarak ortalama üstü bir film olmuş .
