Merhaba arkadaşlar bugün sizlere Tolkien filminden ve JRR Tolkien’den bahsedeceğim .
Öncelikli olarak şunu belirtmem gerekiyor ; film bizlere Silmarillion’dan The Hobbitten ve Yüzüklerin Efendisinden pek fazla bahsetmiyor .
Tolkien’in yarattığı orta dünya kavramının nasıl başladığı ve tüm bu sanat eseri kitapların nasıl olupta bir sarmal gibi dünyayı içine aldığından maalesef bahsetmenin çok uzağında .
Yani , biz Tolkien’i Edith Bratt ile tanımadık .
Eminim binlerce Tolkien hayranı Tolkien’in romantik falan olmasını umursamamıştır . ‘Tolkien’ denilince çoğu insanın aklına Yüzüklerin Efendisi gelir .
Film bize maalesef bu eserin ilham kaynağının ne olduğunu , Tolkien’in bu tür bir kitabı neden yazdığını anlatmıyor .
Aksine Tolkien’in hayatı boyunca reddettiği bir şeyi ‘Tolkien’ filmi ile onun yakasına asıyorlar .
Yani , Tolkien elbette 1. Dünya Savaşından etkilendi ama bu etkileniş onun Silmarillion’u yazmasını , The Hobbiti yazmasını tetiklemedi .
Onun hayal dünyasında kendisinin dahi adını koyamadığı bir esinlenmenin , bir ilhamın etkisi vardı .
Film bizlere Tolkien’in mutfağında olan yemekleri gösteriyor ama biz o yemeklerin hangi yöreye ait olduğunu , kullanılan malzemelerin nereden geldiğini ve kalitesini merak ediyoruz .
Mesela Tolkien , Sarehole’da bir dönem yaşamış ve bu masalsı köy onda derin izler bırakmıştır .
Öyleki Orta Dünyanın o güzel elf bahçelerinin Hobbit köylerinin belkide alt kültürü buralardan geliyor .
Moseley bataklığı , değirmen ve burada yaşadığı maceralar onun hayal dünyasını etkilemişti .
Filmde bize bunlar anlatmak yerine Tolkien’in dini bütün bir Hristiyan oluşundan okuyucuya ne yani ?
Neden böyle bir detay verilmek isteniyorki ?
Bize anlatsana Kalevala Destanından nasıl etkilendiğini anlatsana .
Halk ozanı olan Kulervodan ve onun maceralarının Tolkien’in kitaplarında nasıl canlandığından bahsetsene .
Ama yok , koskoca bir edebiyatçıyı , filoloğu sen kalk aşk hayatıyla , arkadaşlık ilişkileriyle sarmala ve süslü bir kutuya hapset .
Tolkien aslında kendi iç dünyasında harmanladığı ve kimi zaman ( Filmdeki gibi değil ) yaşadıklarından ve gördüklerinden etkilendiği ( Birmingham’da bulunan iki kulenin Yüzüklerin Efendisi kitabı için bir esinlenme kaynağıdır . ) bir edebiyatçıydı .
Yazdıkları geçmişte , şimdi ve gelecekte yine milyonlarca insanı etkileyecektir .
( İngiliz şarkıcı Sting . Birinci çağda Gondolinde yapılmış bir Elf bıçağı . Bilbo , ayrık vadiden ayrılırken kılıcı Frodoya veriyor . ) Tolkien’in Türkçeye çevrilmiş tüm kitaplarını okudum .
Filme çevrilen tüm filmlerini defalarca izledim .
Bana filmler ile kitapları arasında bir keyif limiti konulsaydı eğer , kitaplar için 10 üzerinden 10 verirdim .
Okumayanlar varsa filmlerle kendinizi kandırmayın derim .
Aynı şeyi Tolkien’i anlatan bu film için de söyleyebilirim .
Bu film Tolkien’in sadece yaşamına dokunmuştur ve öteye geçememiştir .
Tolkien’i anlatan bir film için bence Cristopher Tolkien’den yardım alınmalıydı .
Timur KOHEN
