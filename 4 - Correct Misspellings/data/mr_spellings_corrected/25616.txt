Türkçe adı Çılgın Ofis Partisi olarak çevrilmiş Office Christmas parti , tahmin edebileceğiniz gibi ofiste yapılan çılgın bir parti hakkında .
Biraz daha spesifik olmak gerekirse konu şöyle : " Jason Bateman , Olivia Munn ve T. J. Miller'ın karakterlerinin çalıştığı şirket batıyordur ve şirketin CEO'sunu canlandıran Jennifer Aniston , bu ekibe son bir iş verir ve rakip şirketlerinin kapmaya çalıştığı Walter Davis adında bir adamı şirketlerinde çalıştırmaya ikna etmesini ister . Ve Walter'ı ikna edebilmek için de ekip , ofiste bir parti düzenler . Başta her şey normal ilerlese de bir süre sonra işler çığırından çıkar ve olaylar gelişir . "
Konuyu ve olacakları biliyorsunuz zaten , bu film o kadar bilindik ki !
Eğer buraya yaratıcı , özgün veya yeni bir yılbaşı klasiği filmi izlemek için geldiyseniz yanlış yerdesiniz .
Office Christmas Party'nin tek amacı , 100 dakika boyunca beyninizin of tuşuna basarak sizi eğlendirmek .
Ve film de bu amacı yerine getirmeyi başarıyor aslında .
Bu filmin en dikkat çekici tarafından başlayalım , oyuncu kadrosundan .
Böylesine geniş bir oyuncu kadrosuna böyle bir film biraz zayıf kaçmış doğrusu .
Yani ekipteki herkes komedi pek fazla parlayamamış .
Özellikle de Jason Bateman ile Olivia Munn'ın ana karakterler olmasına rağmen filmde hakkında en az şey bildiğimiz karakterler olması da ilginçti .
Ama ekip tamamen kötü değildi aslında .
Mesela Jennifer Aniston ve T. J. Miller , gerçekten komik performanslar sergilemişler , filmin çoğunu onlar götürmüş zaten .
Kate McKinnon her ne kadar beklentilerimin biraz altında kalsa da karakteri oldukça ilginçti .
Ve Walter Davis'i canlandıran Courtney B. Vance , neredeyse 60 yaşında olmasına rağmen epey dinamik bir performans sergilemeyi başarmış .
Kötü taraflara gelecek olursam ; bu film bazı sahnelerini fazla uzatmış doğrusu .
Hikayenin nasıl başlayıp nasıl bittiğini bildiğiniz bir filmde gelişen olaylar daha dinamik tutulabilirdi bence .
Ve Jillian Bell gibi diğer komik oyuncuların canlandırdığı karakterler biraz sinir bozucuydu doğrusu .
Bu eleştirinin bu kadar kısa olmasının nedeni , pek de yazacak bir şey olmaması aslında .
Eğer 100 dakika boyunca kafanızı dağıtacak , tahmin edilebilir ama eğlenceli bir film arıyorsanız , tercihinizi Office Christmas Party'den yana kullanabilirsiniz .
Eğer hiçbir beklentiniz olmadan bu filmi izlerseniz , iyi vakit geçireceğinizi düşünüyorum .
İyi seyirler .
FİLMİN İYİ yanları : + Birkaç komik şaka . + Kafa dağıtmak için birebir . + Bazı yaratıcı sahneler . + Komik oyuncu kadrosu .
FİLMİN KÖTÜ yanları : - . böyle bir filmde daha da parlayabilirdi .
- Yavaş ilerleyen anlar ve bazı sinir bozucu karakterler .
- Kendi türüne yeni bir şey getirmemesi .
TOPLAM PUAN : 6.2 / 10
