Senaryosunu , Fede Alvarez ile birlikte kaleme almasının yanı sıra ilk uzun metrajlı ( debut ) sinema filmini de ( Sırbistan'ın başkenti Belgrat'ta ) çekmiş olan Rodo Sayagues'in yönetmen koltuğunda oturduğu " Don't Breathe 2 " , tansiyonun hızlanarak yükseldiği bir gerilim filmi .
Anımsanacağı gibi serinin ilk filmi " Don't Breathe " in ( 2016 ) senaryosunu da ( ilk filmin yönetmeni de olan ) Alvarez ve Sayagues ikilisi yazarken , aynen bu filmde olduğu biçimde , yapımcılar arasında da yine Sam Raimi ile Rob Tapert'ın kurucu ortakları arasında yer aldıkları Ghost House Pictures bulunmaktaydı .
Elbette her iki filmde de görüntü yönetmenliği yapan Pedro Luque'yi de unutmamak lazım .
Bütün bunları bir araya getirdiğimizde de insanda , " Beni izle " diyen bir filmle karşı karşıya olduğumuz duygusu uyanmıyor değil .
Peki , gerçekten de öyle mi ?
Gelin isterseniz bunu anlamak için , yeşil perde ve görsel efekt teknolojileri ile tehlikeli kavga sahnelerinde dublörlerin etkili bir şekilde kullanıldığı 15 milyon dolar bütçeli filmimize biraz daha yakından bakalım .
Küçük Phoenix'in ( Sofija Stojanovic ) evinin yanışının üzerinden sekiz yıl geçmiştir .
Donanma komandosu gazilerinden , " Kör Adam " olarak da bilinen Norman Nordstrom ( Stephen Lang ) , yangından kurtararak evlat edindiği 11 yaşındaki Phoenix ( Madelyn Grace ) ve Rottweiler cinsi köpeği Gölge ile kasabanın dışındaki bir evde yaşamaktadır .
Norman , her şeyden sakındığı ve neredeyse dış dünyadan tamamen tecrit ettiği Phoenix'in yalnızca , tüm alışveriş ihtiyaçlarını karşılayan Hernandez ( Stephanie Arcila ) ile beraber kasabaya gitmesine izin vermektedir .
Hani o da , iki - üç ayda bir kez olmak üzere .
İşte yine o günlerden birinde radarına takılan Phoenix'i kaçırmaya karar veren Raylan ( Brendan Sexton I ) , kendisi gibi eli kanlı haydutlardan oluşan adamları Jim - Bob ( Adam Young ) , Duke ( Rocco Williams ) , Raul ( Christian Zagia ) ve Jared'ın ( Bobby Schofield ) yardımı ile Hernandez'i takip etmek suretiyle , Phoenix'in yaşadığı evi tespit ettikten sonra ilk etapta , Hernandez ile Gölge'yi etkisiz hale getirirler .
Ardından sırada eve girilerek Phoenix'in kaçırılması işi vardır .
Ancak bu o kadar kolay olmayacaktır .
Zira karşılarında , çetin ceviz Norman bulunmaktadır .
Dakika 36. .
Geride , büyük bir köşe kapmaca ile sıkı bir hesaplaşmanın yaşanacağı oldukça hararetli bir 62 dakika daha mevcut .
Ki , kalan süre içerisinde sizleri ; Raylan'ın asıl kimliği ile Phoenix'i kaçırmaya kalkışma nedenini öğrendiğinizde , ağzınızın açık kalacağını düşündüğümüz , ters köşelerle dolu kapalı ve ( çoğunlukla da zifiri ) karanlık mekanlar da geçen bir hikaye bekliyor olacak .
Eminiz " Kör Adam "
Norman'ı canlandıran , " Avatar " serisinin Albay Miles Quaritch'i Stephen Lang'ın kusursuz performansını bu kez de beğeneceksiniz .
Keyifli seyirler ,
