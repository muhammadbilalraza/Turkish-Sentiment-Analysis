CAPTAIN AMERICA : CIVIL WAR Rousseau Kardeşler’den ( Anthony ve Joe ) müthiş bir film daha .
Captain America : The Winter Soldier’dan sonra bu filmde de yönetmenlik koltuğunda onları görüyoruz .
Dünyayı korumaya çalışırken birçok mal ve can kaybına yol açan kahramanlar birbirine girerse ne olur …
Bu filmden yeni bir Avengers filmi olarak da bahsedebiliriz aslına bakılırsa .
Avengers’ın dünyayı koruma çabasında birçok insanın da ölümüne sebep olması başta ABD ve birçok ülkenin hükümetini harekete geçirir .
Kahramanların hükümet kontrolünde tutulması için 117 ülke bir araya gelerek bir anlaşma hazırlar .
Ancak Avengers’ın tüm üyeleri bu durumu kabullenemez .
Captain America bu anlaşmaya karşı olurken , Iron Man ise anlaşmayı desteklemektedir .
Toplantı sırasında ise bir saldırı gerçekleşir ve Black Panther’ı da bu andan itibaren aktif bir şekilde Marvel Sinematik Evreni’nde görmeye başlarız .
Kahramanlar bir yandan birbiriyle mücadele edecek bir yandan ise beklenmedik bir kötü karaktere karşı savaşacaklardır .
Captain America , Bucky’yi korumak için elinden geleni yapacak , ancak Iron Man’in bazı gerçekleri öğrenmesiyle işler çığrından çıkacaktır .
Filmde bir hayli fazla kahraman görmekteyiz .
Bunlar ; Captain America , Iron Man , Winter Soldier , Scarlett Witch , Black Widow , Hawkeye , Ant - Man , Spider - Man , Black Panther , Vision , Falcon , War Machine , Sharon Carter …
Spider - Man için ayrı bir paragraf yazmadan olmaz .
Rolü canlandıran Tom Holland , gelmiş geçmiş en iyi Spider - Man olma yolunda hiç kuşkusuz .
Bunca zaman sonra Sony ile Marvel isim hakkı konusunda anlaşınca nihayet Spider - Man Marvel Sinematik Evreni’ne giriş yapmış oldu .
İlk görünüş için her şey yerli yerindeydi .
Spider - Man tam olarak izleyiciye olması gerektiği gibi yansıtıldı .
Hal böyle olunca ben de Spider - Man Homecoming filmini sabırsızlıkla beklemeye başladım .
Iron Man’i fazlasıyla seven biri olarak ne kadar kahramanların özgür iradeleriyle hareket etmeleri gerektiğine inansam da Iron Man’cilerden biri de bendim .
Bunun sebebi ise cool tavırları ve müthiş oyunculuğuyla bu işi severek yaptığını fazlaca belli eden Robert Downey Jr .
Downey Jr . bu filmde de beklentileri yerine getiriyor ve izleyiciyi gerçekten eğlendiriyor .
Onun da istediği gibi umuyorum bir Iron Man 4 filmini de MCU’da ( Marvel Cinematic Universe ) görürüz .
Robert’ın yaşı ne kadar ilerlese de Iron Man’in bu evrende asla sonu gelmemeli diye düşünüyorum .
Film başına anlaşma yapan Robert Downey Jr . da rolü sevdiğini ve bırakmaya pek niyetinin olmadığını bizlere bu filmde de başarılı oyunculuğuyla gösteriyor .
Her oyuncudan tek tek bahsetmeme tabii ki gerek yok .
Kadro önceki filmlerden tanıdığımız oyuncularla dolu ve hepsi de rollerini çok iyi şekilde yerine getirmişler .
Tom Holland ile birlikte evrene yeni giriş yapan aktörlerden biri de Chadwick Boseman , yani Black Panther .
Boseman da babasının ölümüne fazlaca içerleyen Black Panther’a çok iyi hayat vermiş ve hayran kalınası bir Black Panther’ı izleyiciye gösteriyor .
Onun biraz geri planda kalmasının sebebi sanırım diğer tüm oyunculara da olduğu gibi Tom Holland’ın beklentiyi karşılayan ve üstüne de çıkan Spider - Man performansı dersek pek yanlış olmaz .
Ancak çok eğlenceli bir karaktere sahip olmayan Black Panther’ı Chadwick Boseman eksiksiz bir performansla izleterek doğru bir oyuncu tercihi olduğunu herkese göstermiş oluyor .
Senarist koltuğundaki Christopher Markus ve Stephen McFeely’nin de haklarını teslim etmek lazım .
Ayrı bir teşekkürü ve tebriği de Stan Lee hakkediyor .
Senaryo kusursuz .
Mantık hatasına rastlamak da mümkün değil .
Kahramanların birbiriyle savaşırken , arkadaş olmalarından kaynaklı olarak aslında çok fazla zarar vermek istememeleri net şekilde belli oluyor , tabii henüz birbirini pek tanımayanlar dışında .
Film 3D haliyle izlenmeli .
Dövüş sahnelerinde 3D olması , sanırım kameradan da kaynaklı biraz rahatsız etse de , genel haliyle görsel bir şöleni de bize yansıtıyor .
Captain America ve Iron Man arasındaki bu savaş kesinlikle izlenmeli diyorum ve bu filme 10 üzerinden 9 puan vererek yazımı sonlandırıyorum .
Kanun Kalkan
