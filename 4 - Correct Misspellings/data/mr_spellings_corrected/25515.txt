Andrew Dominik ' ' The Assassination of Jesse James bu the Coward Robert Ford ' ' la hayatımın filmlerinden birine imza atmış bir yönetmen .
Dolayısıyla bendeki yeri ayrıdır kendisinin .
Ancak ' ' Killing Them Softly ' ' ile önceki iki işinden sonra gelen bir gerilemeden söz etmek mümkün .
Suçlu dünyası üzerinden kapitalizm eleştirisi yapan film ekonomik krizi de fon olarak kullanıyor .
Aslında bu yönden gayet başarılı , yine etkileyici anlar , enfes slow motion sahneleri var aksiyon namına .
Ama özellikle ilk yarısıyla biraz fazla geveze bir film var karşımızda .
Bitmek bilmeyen uzun diyaloglar ağır tempoyla birleşince zaman zaman odaklanmakta zorlandığımız , seyirciden maksimum dikkat isteyen bir suç gerilimi çıkıyor ortaya .
Oyunculuk açısından sorunu yok , Ray Liotta'yı görmek büyük bir mutluluk kaynağıdır benim için .
Brad Pitt de genelde olduğu gibi yine başarılı .
Seneler sonra hatırlanır mı , bunu zaman gösterecek ancak herkese göre olmadığı kesin .
