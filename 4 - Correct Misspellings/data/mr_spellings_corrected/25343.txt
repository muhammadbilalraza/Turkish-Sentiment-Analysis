Senaryosunu yazmanın yanı sıra editörlüğünü de üstlenen Robert Machoian'ın yönetmen koltuğunda oturduğu “The Killing of Two Lovers” , zaman dahil her şeyden azami miktarda tasarruf edilerek ortaya çıkartılmış olan oldukça çarpıcı bir drama .
Şöyle düşünün : Küçük bir Amerikan kasabasında , henüz lise öğrencisiyken birbirlerine aşık olarak evlenen ve peş peşe dört çocuk sahibi de olan David ( Clayne Crawford ) ile Niki ( Sepideh Moafi ) çiftinin evlilikleri , sıradanlığa yenik düşerek çatırdamanın , hatta ortadan ikiye ayrılarak parçalanmanın arifesindedir .
Yeniden bekarlık günlerindeki gibi babası ( Bruce Graham ) ile birlikte yaşamaya başlamış olan David , bir gece gizlice girdiği evlerinde mışıl mışıl uyumakta olan karısı Niki'yi öldürmeye teşebbüs etmesinin yanı sıra sabah sabah evlerinden çıkan karısının yeni sevgilisi Derek'in ( Chris Coy ) peşinden hırdavat malzemeleri de satan markete dalar .
Ardından da elindeki silah ile oto yolda Derek'i izlemeye başlasa da , aniden vaz geçerek bisikletleriyle okul servisine gitmekte olan çocukları Alex ( Arri Graham ) , Theo ( Ezra Graham ) ve bugün ( Jonah Graham ) ile karısı Niki'yi görmek üzere bir süredir ayrı kaldığı evine doğru yönelir .
Vardığında , büyük kızı Jess'in ( Avery Pizzuto ) yola daha erkenden çıkmış olması nedeniyle geriye üç ufaklık kalmış ve Niki ile de kısaca konuşabilmiştir .
Çok geçmez David yolda , okulu asmış olan kızı Jess'i de bulur ve ondan karısının ihanetine ilişkin , kendisinin de farkında olduğu son Derek olayını dinler .
Gerçi David'e göre bu bir aldatma değildir .
Zira David ile Niki , bu süreçte başkalarıyla beraber olabilecekleri hususunda anlaşmışlardır .
Ancak Jess , akıllara durgunluk veren bu durumu kabullenmeyerek , babasının kendileri için savaşmasını ister .
Derken .
Para da kazanması geren David , kamyonetine atladığı gibi günlüğü yüz dolardan toplam iki haftada temizleyeceği Bayan Staples'ın ( Barbara Whinnery ) arazisine giderek çalışmaya da başlar .
Tüm bu hengamede , Cuma akşamı yine aralarındaki aynı anlaşmanın bir parçası gereği karısı ile randevusu bulunan David'in kafasındaki tek düşünce , ailesini yeniden birleştirerek mutlu olmaktır .
Dakika 31. .
Hepsi bu mu ?
Olur mu hiç .
" Spoiler " olmasın diye nasıl sonuçlanacağını söyleyemeyeceğimiz mücadele asıl şimdi başlıyor .
Olumsuz yorum ve puanlara aldırmadan , oyuncularının da rafine bir performans sergiledikleri bu filmi kaçırmamanızı önereceğiz .
Keyifli seyirler ,
