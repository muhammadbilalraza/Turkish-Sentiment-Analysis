İlk filmin devamı gibi olmuş çünkü Ras al Ghul'un ilk filmde tamamlayamadığı plan bu filmde tamamlanmaya çalışılıyor ama film eksiklikleriyle ilk ikisinin gerisinde kalmış .
Filmin aksiyonu ve atmosferi güzeldi ama filmdeki hatalar ve klişeler gözden kaçmıyor , şehir savaşında ellerinde sadece silahlar olan polislerin hurra diye saldırıya geçmeleri ve Batman ve Bane'nin finaldeki dövüşü klişe olmuş ayrıca hiçbir darbe almadan kendini yere atan figüranlar da gözden kaçmıyor , üç ay boyunca tünelde mahsur kalan polislerinde tıraşlı bir şekilde çıkmaları da saçma olmuş .
Bane karakteri iyiydi ama biraz donuk gibiydi ayrıca Tom Hardy'nin en büyük dezavantajı Heath Ledger gibi zirve bir performanstan sonra rol alması olmuş , çünkü performans olarak hiç kimse Heath Ledger'a yaklaşamayacaktı ve eleştirilecekti , Kedi Kadın ise filmin güzel yanlarından biriydi .
Seriye yeni katılan Joseph Gordon Levitt iyiydi ama finalde Robin ismini duyunca ne hissedeceğimi bilemedim .
Bana göre Christopher Nolan ilk iki filmdeki kadar ciddiyetle çalışmamış projenin o kadar da üstünde durmamış sanki , zaten üçlemenin son filmi sonra bitecek havası vardı ama en azından finali üçlemenin sonuna yakışır bir şekilde bitti .
