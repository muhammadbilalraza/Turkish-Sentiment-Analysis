David Fincher adı teleffuz edilince ilk olarak Fight Club ( Dövüş Kulübü ) geliyor akla .
Sonra “olum , Seven ( Yedi ) filminin yönetmeni de o değil miydi ? ” hemen akabinde “adam Brad Pitt’le ne filmler yapmış .
The Curious Case of Benjamin Button’ı da ( Benjamin Button’in tuhaf hikayesi ) David Fincher yönetti .
Onda da Brad Pitt vardı . ” Diyorsunuz .
Hafızalar tıkanmaya başlayınca , hemen sinefillerin baş ucu kaynağı IMDB’ye bakılır ve David Fincher aratılır .
Yönetmenin filmleri listelendiğinde ; Panic Room ( Panik Odası ) , Girl with the Dragon Tattoo ( Ejderha Dövmeli Kız ) , The Game ( Oyun ) , Social Network ( Sosyal Ağ ) , Zodiac gibi filmler sayılır .
CV’si en beğendiğimiz filmlerle taşan yönetmen , “Gone Girl”le ( Kayıp Kız ) bunlara bir yenisini daha eklemiş gözüküyor .
Her ne kadar film ismiyle , baş rol oyuncusu ve artık Oscarlı iyi bir yönetmen olan Ben Affleck’in filmi gibi düşünülse de ( Bunda Ben Affleck’in ilk uzun metraj filmi “Gone Baby Gone” ile çağrışım yapmasından kaynaklı olabilir ) bir Fincher filmidir .
Gone Girl , alışılagelmiş kayıp arama ve meçhul cinayetleri araştırma konularına bambaşka bir bakış açısıyla bakan bir film .
İlginç ters köşeleri ve vurucu sahneleriyle de film hafızamıza kazınacak filmlerden olacak gibi .
Filmin ilk bölümü her şey tahmin edilebilecek , bariz ipuçlarıyla izleyici tek doğruya inandırsa da ikinci bölüm tüm doğrularımızı çürütmeye başlıyor .
Ve merakımız gittikçe körükleniyor .
Bu merak kat sayımızın artmasında Ben Affleck ve Rosamund Pike’ın canlandırdığı Dune Ailesi’nin de ne yapacaklarının bir sonraki sahnede kestirememiz ve haleti ruhiyelerinin değişkenlik göstermesi hikayenin sonucuna ulaşmamızda baya kafa yormamızı gerektiriyor .
Kayıp kızımız “Amy Dunne ( Rosamund Pike ) ’ın sahneleri ise gerçekten filmde gerilim dozunu arttırıyor .
Gone Girl , günümüzün çatırdayan evliliklerine de bir çok gerçekçi tespitte bulunarak , göndermelerde bulunuyor .
Filmin sürprizi ise How I Meet Your Mother’ın Barney’si Neil Patrick Harris’i yine zengin ama ciddi bir karakterde görmemiz .
Özellikle dizinin tutkunları için Barney karakteriyle özdeşleşmiş Harris’i bu hallerde görmek şaşırtıcı olabilir .
