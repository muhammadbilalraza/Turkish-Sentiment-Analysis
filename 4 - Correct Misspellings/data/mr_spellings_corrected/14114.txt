A Monster Calls , 12 yaşında olan ve büyük zorlukların içerisinde yaşayan , içine kapanık Conor'un öyküsünü anlatıyor .
Conor , her gün sabah erkenden kalkıp yürüyerek okula giden , derslere dikkatini veremeyen , sürekli kabadayılardan dayak yiyen bir çocuktur .
Eve döndüğünde de hasta annesiyle vakit geçirmektedir .
Ve bir gün Conor'u ağaçtan bir canavar ziyaret eder ve bu canavar , Conor'a hikayelerini anlatmaya başlar .
Bu sırada da Conor , anneannesinin yanına taşınmıştır ve bu zorlukların üstesinden bu canavar ile gelmeye çalışır .
Öncelikle A Monster Calls'un yarattığı fikir ve bunu ortaya koyuş tarzı çok etkileyici .
Senaryonun nereye gideceğini merak ederek filmi izliyorsunuz .
Ve her ne kadar bu film oldukça dramatik ve zaman zaman da fazla melankolik olsa da , büyük bir ilgiyle filmi izliyorsunuz .
Bunun en büyük nedeni de , filmdeki performanslar .
Bu filmdeki performanslar resmen beni büyüledi , bu filmdeki her bir oyuncu bu yılın en iyi performanslarından birisini sergilemiş .
Felicity Jones , Inferno faciasından sonra bu filmde çok güçlü bir performans sergilemiş .
Kariyerinin en iyi performanslarından biri olduğunu düşünüyorum .
Sigourney Weaver da öyle .
Hatta Weaver'ın anneanne karakterini ele alış tarzı çok gerçekçiydi .
Onun karakterini izlerken Weaver'ı resmen tanıyamadım .
Ayrıca Liam Neeson'ın seslendirmesi de çok başarılıydı .
Filmdeki canavarı seslendirecek kişi , Neeson'dan başkası olamazdı .
Fakat bu filmin asıl yıldızı , Conor'u oynayan Lewis MacDougall'dı .
MacDougall , bu filmde kendisini resmen parçalamış ve ortaya müthiş bir performans sergilemiş .
Onu izlerken etkilenmemek elde değil .
Performansı ne kadar mı iyi ?
Bana göre bu filmdeki Lewis MacDougall'ın performansı , Jacob Tremblay'in Room'da gösterdiği performanstan daha iyiydi ( Tremblay'in performansı da çok iyiydi ) .
Bunun dışında filmi izlerken ortaya ne kadar ince bir iş çıktığını görüyorsunuz .
Manzaralar , görsel efektler , canavarın kendisi ve canavarın anlattığı animasyon şeklindeki rüya sahneleri .
Hepsi de birbirinden büyüleyiciydi .
Fakat , maalesef bu film kusursuz değil .
Hatta , A Monster Calls filmindeki sorunlar , geçen ay eleştirdiğim The Girl With al The Gifts'deki sorunlarla aynı .
İki filmin de başyapıt sayılabilecek özgün senaryoları ve başarılı oyunculukları var .
Ama bir yandan da bir sürü mantık hatası , eksik sahneler ve gereksiz sahneler de mevcuttu .
A Monster Calls'da gördüğüm cevaplanmamış soruları ve mantık hatalarını da , The Girl With al The Gifts'deki gibi buraya yazacağım ( meraklanmayın , spoiler içermiyor ) :
- Canavar nasıl ortaya çıktı ?
Bunca zaman boyunca Conor'un yakınındaki ağacın içerisinde öylece duruyor muydu ?
Ve neden Conor'u seçti ?
Bu dünyada da buna benzer durumları yaşayan kişiler yok mu ?
- Canavar neden 12:07 geçe ortaya çıkıyor ?
Gece veya gündüz fark ediyor mu ?
Çünkü normalde gece çıkması gerekirken bir sahnede gündüz ortaya çıkmıştı .
Ve hangi gün aralıklarıyla çıkıyor ?
- Conor neden okulda ona bulaşan kabadayıları şikayet etmedi ?
İçine kapanık bir çocuk olduğunu biliyorum ama işler büyüyünce onun da bir şeyler demesi gerekiyordu bence .
- Conor'un anneannesi , Conor'u mezarlıkta nasıl buldu ?
Bunun dışında film her ne kadar ilginç başlasa da bir süre sonra yavaşlıyor ve aynı sorunların etrafında dönüp duruyor .
Bu yüzden 15 dakika rahatça çıkarılabilirdi filmden .
A Monster Calls ile ilgili canımı en çok sıkan taraf , soruların cevaplanamaması .
Film birdenbire başlayarak ilk dakikalarda hasta anne ve canavar olaylarını ekrana atıyor ve kafanız çok karışıyor .
Bu yüzden de filme girmekte zorlanıyorsunuz .
Ben şahsen filmin içine anca 1 saatten sonra girebildim .
Yavaş ilerlemesine rağmen kafanızda soru işaretleri bırakıyor .
Bunun dışında birkaç ufak sorunum daha var da , onları yazmanın pek bir anlamı olacağını düşünmüyorum .
Ama sakın yanlış anlamayın , A Monster Calls gerçekten de iyi bir film .
Özgün fikirlere , muhteşem oyunculuklara ve ilgi çekici sahnelere sahip bir yapım .
Sadece çok fazla hatası var ve ortaya bir başyapıt çıkabilecekken , ortaya çıkan sonuç " iyi " ye dönüşüyor .
Eğer bu hafta Arrival ve Captain Fantastic gibi muhteşem filmleri izledikten sonra boş vaktiniz varsa ve eğer bu filmin oynadığı bir salon bulursanız izlemenizi kesinlikle tavsiye ederim .
A Monster Calls'u gerçekten izlemelisiniz bence .
Film her ne kadar kusursuz olmasa da , içeriği ve oyunculukları yüzünden izlenmeyi hak ediyor bence .
Görülmeye değer .
FİLMİN İYİ yanları : + Lewis MacDougall , Felicity Jones ve Sigourney Weaver'ın performansları . + Canavarın anlattığı animasyon hikayeler . + Ortaya atılan özgün fikirler . + Dramatik ağırlığı .
FİLMİN KÖTÜ yanları :
- Ortaya bir sürü soru atıyor ve bunların çoğunu cevaplayamıyor .
- Mantık hataları ve gereksiz sahnelerin olması .
- Filmin içine girmeniz epey zaman alıyor .
TOPLAM PUAN : 6.8 / 10
