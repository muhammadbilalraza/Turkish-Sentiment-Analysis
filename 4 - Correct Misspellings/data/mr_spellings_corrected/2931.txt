IT , çocukların kabusu olan bir palyaçoyla hesaplaşmasını anlatıyor .
Kitabı okuyanların bildiği gibi bu ilk kısım sadece çocukların palyaço pennywise ile olan karşılaşma , hesaplaşma sürecini anlatıyor .
İkinci kısımda ise yine aynı kabusla karşı karşıya kalan çocukların yetişkin halini izleyeceğiz .
Film korku filmi elbette , ama klasik korku filminin özelliklerini çok kullanmaya çalışmıyor gibi . daha çok bize büyümeye çalışan çocukların kabuslarıyla yüzleşmesi ve hesaplaşma sürecini bir korku hikayesi üzerinden anlatıyor .
Burada çocukların kabuslarına giren , korkularından beslenen ve onları yok edip öldüren bir palyaçonun bir türlü yok olmadığını görüyoruz .
Hikaye sırasında çocukların hayatlarına daha çok girdikçe hayatlarındaki anne babaların ya da yetişkinlerin aslında pennywise'ın katil olmayan versiyonu olduğunu görüyoruz : bu anne babalar ve yetişkinler istismar ediyor , sömürüyor , ihmal ediyor , görmezden geliyor ya da gerçekçi olmayan ilgileriyle onları boğuyorlar , gerçek anlamda nefes almalarına engel oluyorlar .
Pennywise'ın farklı olarak yaptığı tek şey ise onları öldürmek .
Alttan alta aslında kendilerine düşmanlık besleyen , görünüşte sevimli olması gereken , ama görüntüsü ile hakikati birbirine uymayan bir palyaço aracılığıyla filmde çocukların korku ve yalnızlık duygularının , kabuslarının yansımasından başka bir şey olmadığını görüyoruz pennywise'ın .
Belki filmin çok korkutucu olmamasının sebebi yönetmenin bu bağın daha net görülmesini istemesindendir .
Klasik korku filmi sahneleri ve bol kan ve ceset yerine bol ima ve bol karanlık atmosferle yönetmen bizi istediği daireye yönlendiriyor , belki de doğa üstü görünen ve doğa üstü hikayesine rağmen bizde ilgi çekici bir gerçeklik hissi yaratmayı başarıyor yönetmen .
Böylece bir korku hikayesi içerisinde çocuklarını yiyen , ezen , istismar eden anne babalara yönelik eleştiriler ve ifşalarla dolu bir hikayesi izlemiş oluyoruz .
Filmin ikinci kısmının daha kanlı olacağına dair haberler okudum .
Bu sefer de geçmişi tetiklenen , ortak geçmiş ve kabuslarıyla yeniden yüzleşmek zorunda kalan yetişkinlerin hikayesini izlemiş olacağız .
Ve bu sefer daha sert hatıralarla , daha sert ve daha karmaşık şekiller almış korkularla ya da hatırlama biçimleriyle karşılaşacağız muhtemelen .
Herkese iyi seyirler .
