Onun en büyük isteği babasının ona sarılmasıydı .
Son derece donuk olan babası ne onunla ne de annesine ilgi gösteriyordu .
Annesi ise onun için babasını feda ettiğini söyleyerek ona en büyük yüklerden birini veriyordu .
Keşke çocuk yapmasaydım diyordu .
Annesini başka bir erkekle yakaladıktan sonra ona karşı saygısı iyice azalmıştı .
Anne ve babası ayrılmıştı .
Yıllar sonra yeniden evlenen ve iki erkek çocuğu olan babasını gördüğünde babasının üvey kardeşleriyle olan ilişkisinin yakınlığından dolayı delirmişti .
Aradığı sevgiydi ancak kovaladıkça kaçıyordu ihtiyaç olan sıcak duygular .
Reginald Kenneth Dwight ismini bile kullanmak istemiyordu .
Özüne ulaşabilmek için olduğu kişiyi yok etmesi gerekiyordu .
Regi olmak ona çok ağır gelmeye başlamıştı .
Kendini ifade edebildiği tek alan genç yaşında tanıştığı piyanoydu .
Anneannesinin teşvikleri ve desteği ile piyano çalma yeteneğini geliştirdi .
Belli grupların arkasında çalmaya başladı .
Kısa süre içinde yeteneği ile ön plan çıkıp ünlü olmak yolunda basamakları hızlıca tırmandı .
Artık onu herkes tanıyordu : Elton John ismiyle .
Bu yeni isimle beraber gelen şöhret , para , uyuşturucu , alkol , eğlence ve cinsellik .
Onu daha da derin bir çukura itiyordu .
Artık durması , çocukluğuna dönmesi ve sadece babasının sarılışına ihtiyacı olan çocukluğuna sarılması gerekiyordu .
Belki de tek gerçek dostu , söz yazarlığını yapan Bernie onun yanındaydı .
Artık kendi olabilirdi .
Yaşadığını ne varsa bugün burada olmasını sağlamıştı .
Artık sevmeye ve sevilmeye hazırdı .
İçinden geldiği gibi müzik yapmaya hazırdı .
AIDS hastalığı ile mücadele için 450 milyon bütçe toplamaya hazırdı .
Daha da tuhaf giyinmeye hazırdı , çocuk yetiştirmeye hazırdı .
O artık Sir Elton John olmaya hazırdı .
