Bu konuyu biliyorsunuz zaten .
1987'de çıkan Fatal Attraction'dan beri Hollywood'da aynı konuyu tekrar ve tekrar çekme saplantısı başladı .
Her yıl buna benzer konulu 2 film vizyona giriyor zaten .
Daha geçen yıl When The Bough Breaks vizyona girmişti .
Peki bu filmin var olması için hiçbir sebep var mı ?
Hayır .
Peki tkendi türü ile ilgili bir şeyleri değiştiriyor mu ?
Sayılır .
Ama yine de ortaya çıkan sonuç hayal edebileceğiniz gibi berbat .
Eğer senaryo 101'i biliyorsanız Unforgettable'ın konusunu biliyorsunuz zaten .
Ama eğer bilmiyorsanız , size anlatayım : " Julia banka ( Rosario Dawson ) , mutlu bir hayat yaşayan bir kadındır ve sevgilisi David ( Geoff Stults ) ile evlenmek üzeredir . Üstelik David'in ilk evliliğinden kalan bir kızı vardır ve Julia da onu David'le birlikte büyütmeye hazırdır . Böylece kızın annesi Tessa ( Katherine Heigl ) , bu çiftin hayatına girer ve David'in Julia ile evleneceği gerçeğine katlanamaz . Bu yüzden daha karanlık yanını ortaya çıkarak bu çifte oyunlar oynamaya başlar ve Tessa'yı kötü birisi olarak göstermeye çalışır . Julia da gerçeği ortaya çıkarmaya çalışır . "
Yani anlayacağınız , tamamen özgün bir film !
Pekala , her ne kadar filmden nefret etmiş olsam da tamamen kötü olmayan birkaç şey vardı filmde .
Bunlardan birisi , Rosario Dawson'ın performansı .
Rosario'yu bir oyuncu olarak çok iyi buluyorum zaten , gerek Sin City filmleri , gerek Marvel / Netflix dizileri olsun .
Rosario , gerçekten de yetenekli bir oyuncu ve bu filmde de başarılı bir performans sergilemiş .
Hatta gereğinden fazla başarılıydı diyebilirim .
Böyle zayıf bir film , böyle iyi bir performansı hak etmiyor doğrusu .
Ayrıca bu klişe senaryoya birkaç farklı element daha eklenmeye çalışılmış .
Her ne kadar bunu takdir etmiş olsam da ortaya çıkan sonuç düşüncelerimi hiç değiştirmedi .
Unforgettable , klişe konusuna karşılık ortaya bir yere varabilecek fikirler atmasına rağmen çıkan sonuç kötüydü .
Yani , hayal edebileceğiniz en kötü film olmasa da dediğim gibi , film çok zayıftı .
Bu yüzden nefret ettiğim yanlara geçiyorum .
Rosario Dawson'ın dışındaki performanslar çok kötüydü .
Dawson'ın eşini canlandıran Geoff Stults rezaletti .
Adamın kendisi bir Biscolata reklamından çıkmış gibi gözükse de oyunculuk adına adamda hiçbir şey yok .
Filmde sırf çekici görünmek için var .
Onun oyunculuğu beni filmden sürekli çıkardı .
Katherine Heigl'ı da Knocked Up'dan beri iyi bir filmde görmedim zaten .
Heigl'ın oyunculuğu gerçekten de kötüydü .
Hiç olmazsa Fatal Atraction filminde ana karakter başta oldukça normal görünüyordu , daha sonra ortaya gerçek yüzünü çıkarıyordu .
Heigl'ın karakterini daha ilk saniyeden ne kadar çatlak olduğunu anlayabiliyorsunuz .
Gerek mimikleri , gerek tavırları olsun .
Normal bir insanın , bu karakteri çevresinden acilen uzaklaştırması gerekir .
Ya da hiç olmazsa iletişimini engellemesini .
Ama filmde böyle bir şey olmuyor .
Bu yüzden de ortaya çıkan sonuç hep gerçekçi olmayan bir şekilde ilerliyor .
Ayrıca şu senaryodan biraz daha fazla konuşmak istiyorum .
Hollywood'un artık bu tarz filmleri yapmaması lazım .
İşlenecek bir konu kalmadı ki !
Yukarıda filmin ortaya koymaya çalıştığı ilginç fikirlerden biraz bahsetmiştim .
Mesela Julia'nın hapishaneden yeni çıkan belalı bir eski sevgilisi var , Tessa'nın oldukça garip bir geçmişi var .
Yani anlayacağınız , film ortaya farklı bir şeyler koymaya çalışmış .
Ancak bu materyalleri o kadar zorlama bir şekilde kullanmış ki , çıkan sonuç sizi istemsizce güldürüyor sadece .
Bir de , filmin finalinden nefret ettim .
Son zamanlarda izlediğim en kötü bitiş sahnelerinden birisiydi .
Filmin kendisinin zorlama olması yetmiyormuş gibi , bir de filmin finali olabilecek en zorlama şekilde bitiyor .
Spoiler vermek istemiyorum ama size şunu söyleyebilirim ; Unforgettable , bir devam filmi yapmaya niyetlenmiş .
Ya da hiç olmazsa , senaryo bunu ima ediyor .
Bu sahneyi gördüğüm zaman resmen ağzım açık kaldı .
Bunun dışında Sia'nın açılış sahnesindeki şarkısı dışındaki diğer şarkılar çok kötüydü , gerilim tonu çok başarısız olmuş ( dakika başı yapılan jump scare sahneleri durumu daha da kötü bir hale getirmiş ) , oyunculuklar ise Rosario Dawson dışında felaketti .
Senaryo adına da yeni bir şey yok doğrusu .
İşte bu yüzden Unforgettable , bitmesi için dakika sayacağınız bir film .
Eğer bu tarz filmleri seviyorsanız , Unforgettable'ı izlerken iyi vakit geçirebilirsiniz ama geriye kalan herkese bu filmden uzak durmalarını öneririm .
Vaktinizi harcamaya değmez .
FİLMİN İYİ yanları : + Rosario Dawson'ın gerçekten deniyor olması . + Ortaya atılan birkaç ilginç fikir .
FİLMİN KÖTÜ yanları : - . ama senaryonun bu fikirleri en zorlama şekilde kullanması .
- Finali .
- Çok kötü oyunculuklar .
- Tahmin edilebilir , klişe senaryo .
TOPLAM PUAN : 2 / 10
