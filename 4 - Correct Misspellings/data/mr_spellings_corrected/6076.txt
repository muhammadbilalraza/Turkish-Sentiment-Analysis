Black Swan ( Siyah Kuğu ) 2010 Yönetmen : Darren Aronofsky Siyahla beyazı ruhunuzda iç içe geçirdiğinizi , duygularınızdan baskın olanını bir kenara koyup karanlıkta kalan yanınıza ışık tuttuğunuzu " hissettiğiniz " zaman dilimleri oldu mu hiç ?
Filmin konusu kısaca şöyle ; Nina ( Natalie Portman ) hayatını baleye adamış oldukça yetenekli bir balerindir .
Balede oyun yönetmeni Leroy ( Vincent Cassel ) , yeni sezonda " Kuğu Gölü Balesi " ni yeniden sahneye koymak ister ve bunun için de hem saflığı , naifliği temsil eden Beyaz Kuğu hem de hırsı ve şehveti temsil eden Siyah Kuğu'yu canlandırabilecek bir balerine ihtiyaç duyar .
Baş balerin Beth'i ( Winona Ryder ) değiştirmeye karar veren Leroy'un ilk tercihi kırılganlığı ve masumluğundan ödün vermeyen Nina olur .
Beyaz Kuğu için oldukça uygun olan isim Nina'dır fakat Siyah Kuğu için ise Lilly ( Mila Kunis ) biçilmiş kaftandır .
Nina'nın içinde büyüttüğü rekabet duygusu ve hırsı ikili arasındaki ilişkiyi ilginçleştirecektir .
Nina , kendisi gibi balerin olan annesi ile yaşamaktadır .
Annesi , Nina'ya hamile kalınca baleyi bırakıp , yarım kalan hayalini kızının omuzlarına yükleyerek biryerde kendi hayalini tamamlamaya çalışmaktadır .
Bu yüzden her şeyin mükemmel olmasını istemekte , kızının mutlu olmak istemesinden çok kendi hayallerinin yıkılma ihtimaline karşı çabalamaktadır .
Bu da anneyi dominant bir karakter yapmaya yeterli bir sebep tabi ki .
Hayallerdir insanı ayakta tutan çünkü .
Annenin dominantlığı Nina'ya resesiflik olarak geri dönüyor .
Nina karakterine baktığımızda ; ürkek , masum , baleden ve annesinden başka hayata kapılarını kapatmış birini görüyoruz .
Tüm çıkıntı duygularını , aşırılıklarını sümen altı etmek zorunda kalan biri dış dünyasında kendini sadece biryere odaklar , bu da muhtemelen işi olur .
Nina için kendini ispatlayabileceği , annesinin takdiriyle özgüven noktasında bir adım ileriye gidebileceği tek durum annesinin yarım kalan hayalini tamamlayacağı ' bale ' .
Aşk , baştan aşağı uçarılık , aklına eseni yapmak , bedenin kontrolünü kaybetmek , bu duyguyla kendinden geçmek demek .
Bu da Nina için birkaç beden büyük bir hadise .
Bu mükemmel duyguyu yaşamayı istemek bile onu korkutmaya fazlasıyla yetiyor .
Yaşamaya korktuğu bu duygu aslında onu Siyah Kuğu rolüne sokacak olan duygu .
Nina'nın iç dünyası daha karışık ; içinden geldiği gibi davranamadığı için belki de sürekli bir sıkıntı ve stres halinde .
Bazen öyle bir hale geliyor ki kendi vücuduna eziyet etmekten geri kalmıyor ama bunu öyle bir halüsinasyon haliyle yapıyor ki kendisi bile farkına varmıyor .
Siyah kuğu rolüne adapte olma olayı tam olarak burada başlıyor .
İçindeki şehvetin ortaya çıkması için ilk adımı Leroy atıyor .
( Nina'nın Leroy'un dudağını ısırdığı an , Leroy içindeki siyahı çıkarabileceğini anlayıp onu seçmeye karar veriyor bence ) .
Kendi vücudunu tanımasını istediğinde Nina mastürbasyonla adım adım bu yönüne eğiliyor .
Korktuğu , görmeye çekindiği yanını en dişli rakibi Lilly ile keşfediyor ve Lilly'nin şehvet yönünün Nina'daki hırsı azami düzeye çıkarışı Nina'da daha fazla strese ve halüsinasyonlara neden oluyor .
Nina'nın bastırdığı yönüyle ilgili halüsinasyonlar oyunun sahne alışı yaklaştıkça hat safhaya çıkıyor .
Bu da kendisini psikolojik olarak Siyah Kuğu rolüne adapte edişinin göstergesi .
Çünkü beyaz kendi , siyah bastırdığı kişiliği .
Film afişi Aronofsky insan psikolojisindeki bölünmeyi andırırcasına göz kırparak film hakkında bir önbilgi veriyor bize .
İnsanın kendisiyle mücadelesi , bastırdığı , gizil kalmış yanına eğilimi , hırslarıyla cebelleşmesi bu kadar sakin ve aynı zamanda keskin ifade edilebilirdi .
Filmde her oyuncu rolünün hakkını fazlasıyla verirken Natalie Portman tapılası bir performansla seyirci karşısına çıkıyor .
Özellikle Kuğu Gölü Balesi'nin sahne aldığı son 20 dakika tadından yenmiyor .
Bakışlar , halüsinasyonlarla gerçeğin iç içe geçişi muazzam !
Film müzikleri Clint Mansell in elinden çıkma ve filmle 4-4 lük uyum içinde .
Natalie'nin Oscar'ı alması farz .
Yönetmen Aronofsky birkez daha başımı ağrıtmayı ve insan psikolojisini nüanslarıyla irdelemeyi başarıyor .
Görmezden geldiğimiz kaç yüzümüz var bizim ?
Kaç kırılma noktasından sonra yüzümüz döner karanlıkta kalmış yanımıza ?
İnsanın karanlıkta kalmış yanını hırsı ile nasıl keşfettiğini " rağmen " lerine rağmen nasıl gün yüzüne çıkardığını görmek istiyorsanız bu filmi kaçırmayın derim .
