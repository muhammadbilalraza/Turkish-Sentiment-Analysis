Hollywood'un 150 milyon dolarlar harcayarak dünya çapında vizyona soktuğu fakat kimsenin istemediği bir devam filmiyle yeniden karşı karşıyayız .
Bu konuda Independence Day : Resurgence ile Transformers : The lastik Knight gibi filmlerden sonra sıra Pacific Rim : Uprising'e geldi .
Şahsen , ilk Pacific Rim filmi zayıf karakterleri ve bilindik hikayesine rağmen epik aksiyon sahneleriyle oldukça eğlenceli bir seyirlik sunuyordu .
İlk filmin bu kadar akılda kalıcı ve keyifli olmasının asıl sebebi , yönetmen Guillermo del Toro'nun görsel efektlere ve prodüksiyona verdiği emekten kaynaklanıyordu .
Filmdeki dev robotların büyüklüğünü hissedebiliyor ve filmin aksiyon sahnelerine hemen giriş yapabiliyordunuz .
Çünkü dev robotların uzaylılara yumruk atarak dövüştüğü bir filmde yönetmenin yapması gereken sadece tek bir iş var ; bunu havalı göstermek .
Bu yüzden ilk Pacific Rim filmi bu açıdan son derecede tatmin ediciydi .
Eğer bu bakımdan Pacific Rim : Uprising de ilk filmdeki boyutu ve eğlenceyi yakalasaydı hiçbir sorun olmazdı .
Fakat Universal , yönetmenlik koltuğundan Guillermo del Toro'yu çıkarıp yerine daha önceden hiç uzun metrajlı bir film yönetmemiş olan Steven S. DeKnight'ı getirince , ne yalan söyleyeyim , film hakkındaki beklentiler ister istemez düşüyor .
Üstelik filmin sıradan fragmanları da bu konuda hiç yardımcı olmuyordu .
Fakat hiçbir zaman bir kitabı kapağına göre yargılamayı doğru bulmadığımdan , filme gidip ortaya çıkan sonucu kendi gözlerimle görmek istedim .
Sonuç olarak film hakkındaki bütün endişelerim doğruymuş .
Pacific Rim : Uprising , beyninizin of tuşuna basarak eğlenebileceğiniz bir film olmaya çalışırken , işin içerisine eğlenceyi eklemeyi unutuyor .
Ki bu da , böyle absürt bir filmde olması gereken en önemli element .
Ve bunun yerine , oldukça sıradan karakterler , stilden yoksun aksiyon sahneleri ve son zamanların en kötü görsel efektleri bu filmin ana merkezi oluyor .
Her ne kadar ilk Pacific Rim filmi bir başyapıt olmasa da , yapması gereken yegane şeyi yapmayı başarıyordu .
Bu filmse bırakın bir şeyi başarmayı , herhangi bir şey yapmayı denemiyor bile .
İlk filme verilen emeğin %10'u dahi bu filmde görülmüyor .
Bu yüzden , film bittikten sonra 150 milyon dolarlık bütçenin nereye harcandığını insan ister istemez merak ediyor .
Yalnız filme derinlemesine giriş yapmadan önce evet , filmin bir konusu var : " Ana karakterimiz Jake , ilk filmde kahramanca ölmüş olan Stacker Pentecost'un oğludur . Ve dünyamız yeniden Kaiju'ların tehditi altında kaldığında Jake , 15 yaşındaki Amara ile birlikte yeni nesil Jaeger pilotlarına öncülük eder ve böylece büyük savaş başlar . "
Konunun epey bilindik olduğunun farkındayım ama eğer Pacific Rim : Uprising , dediğim gibi bunu havalı ve hiç olmazsa gerçekçi göstermeyi başarsaydı benim için hiç sıkıntı olmazdı .
Fakat bu film kolay yoldan ilerlemeyi tercih etmiş ; başlı başına düzgün bir film yapmak yerine bir sinematik evren yaratıp devam filmlerinde kendisini geliştirmeye çalışmak .
Dürüst olmam gerekirse , Pacific Rim : Uprising'i izlerken bir film yerine 2 saatlik bir reklam izliyor gibiydim .
Fakat bir reklam ile bu film arasındaki tek farksa ; bir reklama bu filmden daha fazla emek harcandığı olurdu .
Görsel efektlerden başlayalım .
Jaeger'ların görünüşünden yeşil ekrandan çıkmış olan arka planlara kadar Pacific Rim : Uprising , uzun zamandır dev bütçeli bir filmde gördüğüm en kötü efektlere sahipti .
Üstelik sadece efektlerin kendisi kötü değildi , filmin görünüşü de bir hayli zayıftı .
Mesela ilk filmde Jaeger'lar hareket ettiği zaman dev metal yığınını bütün detaylarına kadar görebilirken , bu filmdeyse her şey bir animasyondan çıkmış gibi hissettiriyor .
Bu filmde Jaeger'lar bir robottan ziyade bir insanın büyümüş versiyonu gibi , daha hızlı ve daha çevik hareket ediyor , aynı zamanda ilk filmden daha fazla enkaz yaratıyor .
Üstelik bütün bunlara karşı ana karakterler hiçbir sonuçla karşılaşmıyor .
Bütün bu enkazın altında kimin ölüp kimin yaşadığını bilemiyoruz .
Bir sinema filmi ile düşük bütçeli bir animasyon arasında büyük bir fark var .
O da şu ; sinema , size ekrana bön bön baktırıp " efektler fena değilmiş " dedirtmek yerine sizi bu filmin içerisine sokmak için var .
Özellikle bu tarz filmlerde bütçe ne kadar büyükse ve yönetmen ne kadar tecrübeliyse , sonuç daha da iyi olur .
Ama Pacific Rim : Uprising esnasında ortadaki hikaye , karakterler , aksiyon ve yönetmenlik öyle sıradandı ki , bir süreden sonra fenalık gelmedi değil .
Hollywood'un para düşkünü olduğunu ve sürekli güvenilir , yeni riskler denemeyen filmler yapmaya çalıştığını biliyoruz .
Bu esnada da nadiren ortaya çıkan Blade Runner 2049 ile Star Wars : The lastik Jedi gibi filmler ise seyirciye daha önceden yapılmamış şeyleri ortaya koymaya çalışıyor .
Bu yüzden bu tarz filmlerin yapılmasını destekliyorum .
Pacific Rim : Uprising ise uzak durulması gereken , ortaya hiç yeni veya iyi bir şey koymayan , tembel , tam da Hollywood'un sevdiği türden bir film .
Mesela MCU'nun 18 filme sahip olmasına rağmen başarısını sürdürebilmesinin nedeni , Disney'in sürekli ne yaptığını iyi bilen farklı yönetmenleri seçerek ortaya yeni stiller koyabilmesinden kaynaklanıyor .
Eğer bu filme birazcık emek verilmiş olsaydı , ortaya bilindik içeriğine rağmen kendini izlettirebilen , kafa dağıtmak için uygun bir seyirlik çıkabilirdi .
İşte bu yüzden Pacific Rim : Uprising , her haliyle sınıfta kalıyor .
Bunun dışında , oyunculuklar " eh işte " den halliceydi .
John Boyega , karakteriyle filme biraz karizma getirmiş ve Cailee Spaeny'nin performansı gayet samimiydi .
Fakat bu ikili filmi kurtarmak için yeterli değildi .
Scott Eastwood ile ilk filmden Rinko Kikuchi'nin bu filmde olması için ortada hiçbir neden yoktu , bu iki oyuncunun bulunduğu sahnelerin hızlıca bitmesini istedim .
İlk filmde gayet iyi olan Charlie Day'in karakteri ise bu filmde resmen yok edilmiş , sırf başka bir devam filmi çekilmesi adına .
Ne diyeyim , yazık olmuş .
Genel anlamda Pacific Rim : Uprising , var olmak için hiçbir nedeni olmayan , ilk filmin epik atmosferini yok eden bir filmdi .
Ana karakterleri bir anlığına bile umursamadım , senaryo ise gereğinden fazla yüzeyseldi ve aksiyon sahneleri insanın uykusunu getirecek seviyedeydi .
İlk filmde Guillermo del Toro'nun yönetmenliği ile Pacific Rim'e bir devam filmi gelmesini dört gözle bekler olmuş olsam da , Uprising'den sonra artık bu serinin bitmesini ister oldum .
Her ne kadar bu filmin içeriği zararsız olsa da , aynı zamanda ortaya hiç yeni veya ilgi çekici bir şey atılmadığı için ortadaki sonucu iyi olarak değerlendiremiyorum .
Eğlence , adrenalin ve epik bir havadan yoksun olan ve bu seriyi en başta neyin iyi kıldığını unutan bir aksiyon filmi olmuş .
Dev bir vakit kaybı .
FİLMİN İYİ yanları : + İçeriğinin zararsız olması . + İdare eder performanslar ?
FİLMİN KÖTÜ yanları :
- Sıkıcı aksiyon sahneleri , görsel efektler .
- Stilden yoksun olan yönetmenlik ve sıradan senaryo .
- Umursamayacağınız durumlar ve karakterler .
TOPLAM PUAN : 3 / 10
