Bir şey hissetmediğiniz halde hissediyor gibi yapmak mı zordur yoksa bir şey hissettiğiniz halde hissetmiyor gibi yapmak mı ?
Konusu ve işlenişiyle distopya özelliği taşıyan film , günümüzün ikili ilişki anlayışına , modern dünyanın toplumsal kurallarına yapılan bir taşlama özelliğine sahip .
The Lobster bize , bekar olmanın yasak olduğu yakın gelecekte geçen bir hikâyenin perdesini aralıyor .
Bekarsanız bir otele yerleştiriliyorsunuz ve 45 gün içerisinde otelden biriyle eşleşmeniz gerekiyor .
Filmin ilginç noktalarından biri otel ziyaretçilerinin ekipler halinde ormana götürülüp bayıltıcı silahlarla bekar avına çıkarılmasıdır .
Ne kadar bekar avlarsanız eş bulma sürenize o kadar gün eklenir .
Bu tam da insanların zayıf noktasına oynayan bir kural , çünkü bekarları avlarsanız eş bulmak için daha fazla süreniz olacak .
Eğer bu süre içerisinde eş bulamazsanız başta belirlediğiniz istediğiniz bir hayvana dönüştürülüyor ve doğaya salınıyorsunuz .
Eğer uygun bir eş seçerseniz şehirde yaşamaya başlıyorsunuz .
Yalnızca evli olanların “şehirli” olabilmesi evlilik kurumuna aristokratik bir anlam atfedildiğini gösteriyor .
Baş karakter David , uzun yaşadıkları ve ömür boyu üreyebildikleri için bir ıstakoz olmayı seçiyor .
Fakat bu otelde eşleşmek hiç de kolay olmuyor ; çünkü seçeceğiniz eşin karakteristik bir özelliği sizinkiyle uyuşmak zorunda .
Örneğin burnu durduk yere kanayan bir kadınla birlikte olmanız için sizin de burnunuz durduk yere kanıyor olmalı veya duygusuzsanız partnerinizin de duygusuz olması gerekiyor .
Otelde düzenlenen çeşitli uygulamalarla çift olmanın önemine sürekli vurgu yapılıyor , yalnız olunca yemek yerken boğazınızda bir şey kalırsa ölebilirsiniz ancak yalnız olmazsanız sizi kurtaracak bir eşiniz olur .
Verilen bir başka örnek ise eğer yalnız bir kadınsanız her zaman tacize / tecavüze maruz kalabileceğinizdir .
Otel ziyaretçilerinin mastürbasyon yapması yasak , mastürbasyon yaptığı öğrenilen ziyaretçilerin elleri ekmek kızartma makinesinde kızartılıyor .
Mastürbasyonun yasak olmasındaki amaç , cinsel arzularını gidermelerini engelleyip eş bulma isteklerini artırmak .
Otelin kadın görevlileri , ziyaretçilerin cinsel isteklerini sürekli kılmak ve eş bulma sürecini hızlandırmak için onları ara ara ziyaret edip cinsel arzularını artırıyorlar .
Başrolde hüzünlü ve sakin bakışlarıyla , köpeğe dönüştürülen ağabeyiyle birlikte otele giren David ( Colin Farrel ) başta olmak üzere tüm karakterler bu sistemi hiç sorgulamadan söylenenleri yerine getiriyor .
Bu durum biz izleyicilere , normların biz onları sorgulamadan gündelik hayatımızda nasıl yer ettiğini düşündürüyor .
Tabii filmde bazı karakterlerimiz açısından , hayatını insan olarak sürdürebilmek için eş bulmaya giden her yol mubahtır .
Böylece dürüst olmayan temeller üzerine inşa edilmeye çalışılan ilişkiler görüyoruz , bu da bana kalırsa günümüz ilişkilerinin yozlaşmasına bir eleştiri olarak anlaşılabilir .
Elbette bekarlığın yasak olduğu sistemi karşısına alan , kendilerine ayrı bir yaşam alanı çizmeye çalışanlar da olacaktır .
Eş bulma macerasına daha fazla devam edemeyen David’in otelden kaçmasıyla birlikte filmin ikinci kısmına giriş yapıyoruz .
Otelden kaçan yalnız gezenlerle yolu kesişen David’in hayatı bambaşka bir yöne gitmektedir .
Bu aykırı dünyada romantik veya cinsel ilişki yasaktır ve cezası vardır , mastürbasyon serbesttir .
Yalnız başına dans edilir , bu yüzden de yalnızca elektronik müzik çalınır , burada hâkim toplumsal davranış şekli bireyciliktir .
Bir aradasın ama yalnızsın , hayatın tehlikedeyken bile yalnız başına halletmek zorundasın .
David burada kendisi gibi miyop bir kadınla romantik ilişki yaşamaya başlar , gizli gizli yürüttükleri ilişkilerini belli etmemek adına kendi aralarında bir beden dili geliştirerek anlaşırlar .
Bu kısmın etkileyici sahnelerindendir , baskının olduğu yerde sevginin gücünü gösterir adeta .
David ile ilişki yaşayan isimsiz kadın aynı zamanda hikâyenin anlatıcısıdır , izlerken sık sık onun sesinden filmin açıklamalarını dinleriz .
Bu gizli aşkın ortaya çıkmasıyla kadın gözleri kör edilerek cezalandırılır , iki aşık bir şekilde oradan kurtulmanın bir yolunu bulup kaçarlar .
Film , David’in eline bir bıçak alıp bir restoranın tuvaletinde bıçağı gözüne doğrultmasıyla sona erer .
Lanthimos bizi çift olmanın zorunlu olduğu bir dünyadan yalnız olmanın zorunlu olduğu bir dünyaya sürüklüyor .
Birbirinin tam zıttı dünyalar yaratarak modern ilişki anlayışını iki farklı uç örnekle yalın bir şekilde aktarıyor .
Oldukça iyi seçilmiş müzikleri , karakter ifadeleri , renk seçimleri , izleyiciye de film boyunca gergin bir ruh hali yansıtıyor .
Bütünsel olarak ele alındığında yönetmenin seyirciye bir ikilemi göstermek istediği ve bunu yer yer de ironi yaparak sorunsallaştırdığı görülüyor .
Filmin alt metninde tartışılan , sorgulatılan sosyolojik ve felsefi birçok konuya rastlıyoruz .
Aşık değilken hayvana dönüşmemek için eş seçenler ve yalnız gezenlerin arasında birbirlerine aşıkken aşık değilmiş gibi davrananlarla yazının başındaki ifadeye gidiyoruz : Bir şey hissetmediğiniz halde hissediyor gibi yapmak mı zordur yoksa bir şey hissettiğiniz halde hissetmiyor gibi yapmak mı ?
spoiler :
