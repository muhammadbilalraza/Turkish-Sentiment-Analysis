MELANKOLİK BİR HİKAYE : LADY DIANA VE YAŞAMISpencer , Lady Diana'nın evlenmeden evvelki soyadı olduğu için filme adını vermektedir .
Filme fragmanı izleyerek gitmeme rağmen , açıkçası hikayenin bir bütün olarak ele alınacağını , Lady Diana'nın ölümüne değin sürdürülecek bir hikaye olacağını sanıyordum .
Sanırım birçok insan da benim gibi düşünerek filme gitmiştir ; fakat film onun yalnızlığı , melankolik ruh hali , evliliğindeki mutsuzluk üzerine yoğunlaşıyor ve onun boşanma kararına kadarki süreci ele alıyor .
Oyuncu Kristen Stewart her zamanki soğuk , soluk ancak çekici tavrı ile sahnede .
Tip olarak Diana'yı anımsatıyor evet , ancak bana kalırsa kimi noktada mutsuzluk duygusunu yansıtmak adına normalden fazla bir tepki gösterdiği sahneler bir hayli fazla .
Filmin özetleyici ve net tutumu güzel , ancak Diana'nın çok sorunlu ve uyumsuzlukta aşırıya kaçan tavırları bana çokça inandırıcı gelmemiştir .
Filmde kullanılan mekan ve dönem kıyafetleri ise filmi yükselten unsurlar arasında yerini almaktadır .
