Hızlı ve Öfkeli serisi , birçok yönden Hollywood'un en dikkat çekici serilerinden biri olmayı başardı .
Seri , başladığından beri oldukça büyük bir dönüşüm geçirdi ve farklılıkları kucaklayıp bunları bir güç haline getiren bir model sunmayı başardı .
Yasa dışı araba yarışlarına katılan bir çetenin anlatıldığı bir öyküden ; bütün dünyayı kapsayan , içinde farklı kesim ve etnik kökenlerden bir çok insanın olduğu dev bir aksiyon filmine evrilmesine tanık olmak oldukça heyecan verici .
Fizik kurallarına meydan okuyan sahneleriyle ve eğlence amaçlı var oluşuyla Hızlı Öfkeli , önemli bir miktarda hayran kitlesi edinmeyi de başardı .
Furious 7 , serinin açık ara en iyi filmi .
Tutku , özveri , adanmışlık ve bol aksiyonla dolu iki saat sinemaseverleri bekliyor .
Filmdeki bazı eksiklikler ve görsel hatalar da , bu şekilde telafi ediliyor .
Paul Walker'ı tekrar aksiyonun içinde görmek ise izleyicide buruk bir his bırakıyor .
Senarist Chris Morgan'ın nefes kesici , kimi zaman mantığa meydan okuyan senaryosunda inanılmaz aksiyon sahneleri yer alıyor .
Filmde Vin Diesel ve Jason Statham arasında çok çetin bir kavga ve dağ başındaki paraşütlü sürücülerin nakavt sahnesini de içeren oldukça heyecan verici bir bölüm var .
Ayrıca izleyiciler ; Dom'un , bir gökdelenin 80. katından diğerine arabayla geçtiği ( adeta uçtuğu ) sahnede gözlerine inanamayacaklar .
Brian'ın yorumu bu sahneyi adeta özetliyor : " Arabalar uçamazlar , Dom , arabalar uçamazlar ! "
" Testere " , " Korku Seansı " ve " Ruhlar Bölgesi " gibi korku filmlerinin yönetmeni James Wan , serinin bu filminde Justin Lin'in yerine yönetmen koltuğuna geçiyor ve ortaya son derece iyi bir iş çıkarıyor .
Aksiyonun yanında duygusal bir yönü de olan film , Paul Walker'a güzel bir veda niteliğinde .
