Senaryosunu da Charles Portis'in aynı isimli romanından ( 1968 ) ikinci kez sinemaya uyarlayarak yazan Coen biraderlerin yönetmen koltuğunda oturdukları “True Grit” , Steven Spielberg'in de elini taşın altına soktuğu bir western olarak çıkıyor karşımıza .
Anımsayacak olursanız , orijinal romanın kendisine de aykırı olarak final bölümü tamamen farklı kurgulanan 1969 tarihli ilk uyarlama , " Horoz " karakterini canlandıran John Wayne'e , " En İyi Erkek Oyuncu " kategorisinde birer Academy ve Golden Globe ödülü kazandırmıştı .
10 farklı kategoride Academy Ödülü adaylığı bulunan Coen biraderlerin filmi ise , Roger Deakins'e verilen " En İyi Görüntü Yönetmeni "
BAFTA Ödülü ile yetinmek zorunda kalmıştı sadece .
Gelin isterseniz biraz daha yakından bakalım ; hemen herkesin bildiği gibi kendisi henüz on dört yaşındayken , intikamını almak için babasını öldüren Tom Chaney'in ( Josh Brolin ) peşine düşen ( yaklaşık 15 bin başvuru arasından seçilen ve ilk uzun metrajlı sinema filminde oynayan Hailee Steinfeld'in canlandırdığı ) Mattie Ross'un hikayesinin anlatıldığı bu filme .
Zira Chaney'in , Amerikan yerlilerinin bölgesine kaçmış olması nedeniyle Şerif ( Leon Russom ) , " O bölge , az sayıdaki federal şeriflerin yetki alanım içinde " diyerek konu ile ilgilenemeyeceğini söylemektedir .
Yani iş başa düşmüştür .
Bunun üzerine Mattie Şerife , en iyi federal şeriflerin kimler olduğunu sorar ve onlardan , bir gözü görmeyen alkolik ihtiyar " Horoz "
Reuben Cogburn'un ( Jeff Bridges ) kapısına dayanır .
Ama tuvalet de hacet gidermekte olduğundan kendisiyle yüz yüze konuşma fırsatı bulamaz .
Geceyi babasının naaşının da bulunduğu cenaze evinde geçiren Mattie , ertesi sabah babasına at ve midilli satan Albay Stonehill'in ( sakin Matthews ) ofisine , hayvanları iade ederek paraları geri almak için gider ve girdiği sıkı bir pazarlık sonrasında 20'si peşin toplam 320 doları koparmayı başarır .
Eğer ikna edebilirse bunun 50 dolarını ödül olarak Cogburn'e verecektir .
Ancak ilk denemesinde başarısız olur ve geceyi geçirmek üzere bir kez daha Bayan Floyd'un ( Candyce Hinkle ) pansiyonuna gider .
Sabah uyandığında odasında , adının LaBoeuf ( Matt Damon ) olduğunu söyleyen biri bulunmaktadır .
Ki o da , bir kanun adamı olup Teksas'lı bir senatörü de öldürmüş olan Chaney'in yakalayarak Teksas'a götürmenin derdindedir ve o yüzden de işbirliği teklif etmektedir .
Fakat Mattie reddeder .
Parasının geri kalanını almak amacıyla Albay Stonehill'in ofisine yeniden gittiğinde kendisi için " Blackie " adını verdiği bir at da satın alır .
Cogburn işine gelince .
Merak etmeyin 100 dolara anlaşmışlardır .
Yalnız sorun şu ki , 50 doları peşin alan Cogburn , kendisine ayak bağı olabilecek bir çocuk olarak gördüğü Mattie'yi ekerek LaBoeuf ile beraber yola çıkmıştır bile .
Tabii Mattie'de kolay lokma değildir ve onlara yetişir .
Yetişir yetişmesine de LaBoeuf , Chaney'i Fort Smith Arkansas'a değil de başına büyük ödül konulmuş olan Teksas'a götürmekte ısrarcı olduğu için Mattie ve Cogburn ikilisinden ayrılarak yoluna tek başına devam eder .
Mattie ve Cogburn yolda gece sığınmak için girecekleri bir kulübede Chaney'in , çetesine katıldığını düşündükleri " Şanslı "
Ned Pepper'ı ( Barry Pepper ) soracakları Emmett Quincy ( Paul Rae ) ve genç Moon'a ( Domhnall Gleeson ) rastlarlar .
Dakika 56. .
Geride , şu ana kadar ki sakinliğin yerine silahların konuşmaya başlayacağı sürprizle dolu 54 dakikalık bir bölüm daha sizleri bekliyor .
Fırsat bulup da bugüne kadar izlememiş olan sinemaseverlere kesinlikle öneririz Coen biraderlerin bu filmini .
Keyifli seyirler ,
