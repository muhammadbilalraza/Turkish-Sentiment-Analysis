Mantıksız Adam - Irrational ManHarika bir konu , Çok kötü bir uygulama " Bir efsane : Woody Allen Bir usta : Joaquin Phoenix Bir yetenek : Emma Stone " bir araya gelince sonuç ne kadar kötü olabilir ki ?
Allen , Hollywood filmlerinin genel kalıbı dışına çıkmadan , bize bir hikaye anlatmak istemiş ama sinemanın varoluş sebebi olan anlatma göster unsurunu uygulamada sınıfta kalmış .
spoiler :

Öncelikle ; Abe Lucas ( Joaquin Phoenix ) ‘ın üniversiteye gelmeden önce herkesin heyecanla hakkında konuşması ?
Abe'in okula gelişi , Felsefe bölümü için ilginç olabilir ama bir kimya hocası veya öğrenciler için sıra dışı bir beklenti yaratması için yeterli bir sebep yaratılmamış .
Belki oranın küçük ve sıkıcılık seviyesinde monoton bir kampüs olduğunu görseydik , Abe Lucas’ın gelişinin yarattığı heyecanı daha iyi anlayabilirdik .
Jill Pollard ( Emma Stone ) ’ın boyfriend’inin daha ortada fol yok yumurta yokken , ve hatta gelen kişi öğretmen ve Jill öğrenci iken , Abe’i rakip olarak gördüğünü söylemesi , biz düşük IQ’lu izleyiciler ( ! ) için bile gereksiz bir zorlama olmuş .
Filmin bundan sonrası ise tamamen aceleye gelmiş .
Peş peşe olayların sıralanması ve hatta çoğu olayı biz anlayamayacağımız ( ! ) için veya sinema gibi görsel bir etkinliğin parçası olduğumuzu unutturmak istercesine sürekli açıklama ve anlatım ile gelişiyor . Woody Allen’ın alışık olduğumuz karakter derinliğini anlamlandıran diyalogların yerine , sadece açıklamalarla geçen diyaloglar .
Bir tiyatro sahnesi kısıtlılığında sahneler , zekice bir atıfta bulunmadan veya mantıklı bir gerekçe yaratmadan açılan konular ve en kötüsü de bir “leitmotif” olarak düşünülmüş ; araya girip çıkan Abe’in derslerindeki bir Wikipedia bilgisi derinliğindeki yüzeysel varoluşçuluk aforizmaları .
Filmin harekete geçiren noktası olan yan masadaki konuşmaları duymaları tesadüfü bile özensizce hazırlanmış .
Sonradan çözülme yolundaki at binen arkadaşla yapılan sohbet , barda rastlanan hafif çakırkeyif Rita ile sohbet ve en kötüsü de masa tenisi oynayan arkadaşın birden gereksiz açıklaması , derinliksiz bir senaryonun ürünleri maalesef .
Hele hiçliğin dibine vurmuş Abe’in yaşadığı değişimden sonra , birden liseli aşık pozlarına girmesi ?
Filmin seyirciye geçen belkide tek noktası , parkta bardağı değiştirdikten sonraki Abe’in yüzü .
Eğer Woody Allen Türkiye’de değişen rating sistemine göre film yapmadıysa , özetle diyebilirim ki : harika bir konu , çok kötü bir uygulama …
