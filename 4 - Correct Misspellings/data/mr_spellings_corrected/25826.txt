" İlk filmden yaklaşık 20 yıl sonra geçen devam filmi T2 Trainspotting , Renton'un arkadaşlarından bütün parayı çaldıktan sonra geri dönmesiyle başlıyor . Ve film boyunca Renton'ın Sick Boy , Spud ve Begbie'yle yeniden görüşmesini , bu zaman aralığında nelerin yaşandığını ve bundan sonra ne yapacaklarını öğreniyoruz . "
İlk Trainspotting filmini kötü bulmamıştım ama filme karşı gösterilen beğeninin biraz abartıldığını düşünmüştüm .
Komedi , gereğinden fazla bel altına yöneliyordu ve bir süreden sonra etkisini yitiriyordu .
Ve uyuşturucunun kötülüğüyle vermek istediği mesajı da Requiem For A Dream'in daha iyi vurguladığını düşünmüştüm .
Bu yüzden Trainspotting , benim için ortalama bir filmdi .
Peki bu devam filmi ilk filmin sorunlarını düzeltiyor mu ?
Benim düşüncem şu : Eğer ilk Trainspotting filmine dair harika anılarınız varsa ve o filme karşı derin bir ilgi duyup nostaljik şeyler hissediyorsanız , bu filmi izlerken iyi vakit geçireceksiniz .
Çünkü T2 Trainspotting'in yaptığı tek şey bu ; ilk filmin ne kadar güzel olduğuna dair yapılan konuşmalar ve sayısız flashback sahneleri .
Bunun dışında , film senaryo bakımından sınıfta kalıyor .
İlk filmle ilgili her şeyi bir kenara koyacak olursak , T2 Trainspotting , kendi başına ayakta durmayı beceremiyor .
Renton'ın arkadaşlarıyla yeniden bir araya gelmesi dışında bu filmin seyirciye sunduğu yeni bir şey yok açıkçası .
İlk 15 dakika ve Renton'ın Begbie'den kaçtığı sahne dışında akılda kalan tek şey dediğim gibi , ilk filme karşı yapılan sayısız göndermeler .
Peki T2 Trainspotting genel anlamda kötü bir film mi ?
Her ne kadar seyirciye yeni bir şey sunmayıp genel anlamda kendisini gereksiz hissettirse de , bu filme dair iyi bir şeyler elbette var .
Danny Boyle'ın yönetmenlik tarzına hayranlık duymuşumdur ve Boyle , tarzını yine bu filmde konuşturmuş .
Oldukça renkli ama aynı zamanda karışık hissettiren sahneler , sıradan mekanları sıra dışı bir şekilde gösterme tarzı hep boy gösteriyor .
Boyle'ın eşsiz kamera tekniğini de unutmamak gerek .
Oyunculuklar tahmin edebileceğiniz gibi başarılıydı .
Ewan McGregor , 20 yılın ardından yine etkileyici bir oyunculuk sergilemiş .
Robert Carlyle , Steven Robertson ve Ewen Bremner da ayrıca başarılıydı , bu ekibi yeniden birlikte görmek güzeldi .
Genel anlamda , eğer ilk Trainspotting filmine karşı nostaljik bir şeyler besliyorsanız ve bir kült klasik olduğunu düşünüyorsanız T2 , size ilk filmi hatırlatacak ve sevdiğiniz karakterleri tekrar bir araya getirerek size iyi vakit geçirecek .
Ama ben şahsen bu filmin çok yetersiz olduğunu düşünüyorum , özellikle de senaryo açısından .
Yeni senaryoyla yeni şeyler yapmak yerine sürekli ilk filme dönüş yapması , T2'nin en büyük sorunuydu benim için .
Bu yüzden sadece ilk filmin hayranlarına tavsiye ederim .
FİLMİN İYİ yanları : + Orijinal kadro yeniden bir arada . + Danny Boyle'ın tarzı . + Birkaç ilginç sahne .
FİLMİN KÖTÜ yanları :
- İlginç olabilecek senaryonun hikayesiyle neredeyse hiçbir şey yapmaması .
- İlk filme gereğinden fazla gönderme yapması .
- Bazı konuları çok hızlı geçmesi , tam olarak nereye odaklanacağını bilememesi .
TOPLAM PUAN : 4.8 / 10
