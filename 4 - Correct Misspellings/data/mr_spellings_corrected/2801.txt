" Fast & Furious " adıyla tekrar ekibi toplayan ve Türkçe adıyla " Hızlı ve Öfkeli 4 " filmi bence serinin en kötü filmiydi .
" 2 Fast 2 Furious " konusuna benzer bir konu , Dom ile beraber işlenmiş ve arada ki bağları kuvvetlendirmeyi amaçlayan bir film olarak görmüştük .
Ardından devamında nasıl bir film geleceğini merakla bekliyordum ve karşıma izlerken büyük keyif aldığım bir film çıktı .
Tamamen aksiyona yönelen seri , bu filmde eski yarışları unutmuyor ve " Evim , evim güzel evim . " gibisinden bir replikle izleyiciyi eski filmlerin tadına götürüyor .
Bu filmle birlikte aramıza Dwayne Johnson gibi bir ismin katılması filme ayrı bir hava katmış .
Kesinlikle rolünün hakkını vererek oynuyor .
Bizim çocuklar zaten bildiğimiz gibi ve nedense Han karakterine bayılıyorum , izlerken keyif aldığım karakterlerden birisi .
Gal Gadot'u bu filmde daha fazla izlemek güzeldi .
Hanla olan ilişkileri zaten çok hoşuma gitti .
Kısacası tüm oyuncular rollerinin hakkını üst düzey vererek , ortaya çok iyi bir film çıkarmışlar .
Aksiyon dozu çok çok fazla ve tatmin edici .
Kesinlikle izlemeniz gerektiğini düşündüğüm bir film .
