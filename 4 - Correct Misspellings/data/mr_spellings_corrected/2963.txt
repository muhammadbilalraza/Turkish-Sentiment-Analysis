Senaryosunu , Dodie Smith'in " The Hundred and öne Dalmatians / 101 Dalmaçyalı "
( 1956 ) isimli romanı ve onun bir çizgi film adaptasyonu olan Walt Disney prodüksiyonundan ( 1961 ) uyarlayarak Dana Fox ve Tony McNamara'nın yazdıkları “Cruella” , yönetmen koltuğunda Craig Gillespie'nin oturduğu , " ailecek izlenebilecek " şahane bir suç komedisi .
Daha fazla uzatmadan gelin başlayalım isterseniz .
Hikaye bu ya .
Doğduğu günden itibaren siyah - beyaz çift renk saçı ile dünyaya , mesaj vererek meydan okumaya başlar Estella .
Herkesten öylesine farklıdır ki bu Estella ( Tipper Seifert - Cleveland ) , ilkokulda Anita Darling ( Kirby Howell - Baptiste ) dışında kimseyle anlaşamaz ve sıklıkla yaşadığı kavgalar nedeniyle de okuldan atılır .
Böylelikle de Estella ve annesi Catherine ( Emily Beckham ) , o küçük kasabadan ayrılarak Londra'ya doğru yola koyulurlar .
Elbette Hellman Konağına uğramayı da ihmal etmeden .
Ancak annesine verdiği sözü tutarak , kendisini arabada beklemek yerine köpeği Buddy ile beraber , konukların kıyafet balosu düzeninde katıldıkları bir moda gösterisinin yapılmakta olduğu konağın salonuna dalar ve konağın yöneticisi John'a ( Mark Strong ) yakalanır .
Yakalanması bir şey değil de , çıkardığı karışıklık sonrasında , annesinin kendisine teslim ettiği kolyeyi orada kaybetmesinin yanı sıra çok sevdiği annesinin ölümüne de yol açar .
Artık Estella'nın yapabileceği tek şey , oradan kaçarak tek başına Londra'ya gitmek ve soluğu Regent's Park'ta alarak , havuzun başında güneşin doğmasını beklemektir .
Tam da ciddi anlamda umutsuzluğa kapılmışken Estella sabah uyandığında yolu , kendisi gibi on iki yaşlarındaki kimsesiz iki küçük hırsız olan Horace ( Joseph MacDonald ) ve Jasper ( Ziggy Gardner ) ile kesişir .
Ve oldukça da sağlam bir ekip oluştururlar .
Derken .
Göz açıp kapayıncaya kadar aradan bir on yıl geçmiş ve artık kendilerine ait bir eve de sahip olmuşlardır .
Tabii hırsızlık işinin boyutlarını da büyütmüştür bu üç kafadar .
Hırsızlıktan fırsat buldukça kıyafet de tasarlayan Estella'nın ( Emma Stone ) aklı fikri , haute couture çalışan Baroness Tasarım Evinin 1965 Kış Koleksiyonundadır .
Ama doğum gününde bir sürpriz yapan Horace ( Paul Walter Hauser ) ile Jasper ( Joel Fry ) Estella'ya , Londra'nın en ünlü moda mağazası Liberty'de , temizlikçi olarak çalışabileceği bir iş ayarlarlar .
Ne yazık ki , bir gece dış vitrinde kendi düzenlemesini yapana ve Baroness'in ( Emma Thompson ) dikkatini çekene kadar da öyle , pasaklı bir kız gibi çalışmak zorunda kalır o mağazada .
Ardından , sıra dışı bir butik işleten Artie ( John McCrea ) ve Baroness'in , sürekli eli ayağı birbirine karışan avukatı Roger ( Kayvan Novak ) ile de tanışır Estella .
Fakat daha da iyisi , Baroness'in gözüne girmiş olmasıdır .
Yalnız o da ne ?
Estella'nın annesinin kaybolan kolyesi , Baroness'in boynundadır .
Ve aynı Baroness , o meşum moda gecesinin ev sahibi de olduğu için , Estella'nın annesinin öldüğü anları en ince ayrıntısına kadar anımsamaktadır .
Şimdi gelde çık işin içinden .
Zira bir zamanlar konakta hizmetçi olarak çalışan ve ayrılırken de kolyeyi çaldığını iddia ettiği annesini , " hırsız " olarak nitelendiren Baroness'ten , düzenleyeceği kıyafet balosuna " Cruella De Vil " kimliği ile katılarak , o kolyeyi geri almaya karar vermiştir Estella .
Asıl bomba haber ise Estella'nın , annesinin kimin yüzünden öldüğünü öğrenecek ve o yüzden de , intikam ateşi ile yanıp tutuşacak olmasıdır aynı gece .
Dakika 47. .
Bitti mi ?
Ne gezer .
Çok daha büyük sürprizler de mevcut , filmin geriye kalanında .
Örneğin , bizzat kolyenin bünyesinde barındırdığı müthiş " sır " gibi .
Yeterli görsel efekt zenginliğini de sağlamış olan , 100 - 200 milyon dolar aralığındaki bir bütçeyle çekilen ve Emma Stone ile Emma Thompson'ın performanslarına da hayran kalacağınız bu filmi , yazılan olumsuz yorum ve verilen düşük puanlara aldırmadan kesinlikle kaçırmamanızı öneririz .
Özellikle de , vakti zamanında Beatles , Supertramp , Bee Gees , The Animals , Deep Purple , Led Zeppelin , Rolling Stone , Black Sabbath , Electric Light Orchestra , Queen , The Doors , Suzi Qatro , David Bowie , Blondie , Doris Day , Judy Garland ve iken & Tina Turner gibi efsane isimlerin 60'lı yıllarda seslendirdikleri şarkılara tutkunsanız , eminiz Nicholas Britell'ın özel olarak besteledikleri dahil filmin soundtrack'ine de bayılacaksınız .
Keyifli seyirler , Son bir not : Finalde yazılar akmaya başladığında sakın yerlerinizi terk etmeyin ve biraz daha bekleyin .
