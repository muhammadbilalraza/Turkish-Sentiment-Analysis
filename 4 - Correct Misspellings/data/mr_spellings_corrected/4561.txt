“The Imitation Game” , yönetmen koltuğunda Norveçli sinemacı Morten Tyldum’un oturduğu İkinci Dünya Savaşı öykülü tarihi bir drama …
Filmin Academy ödüllü senaryosunu , Andrew Hodges’un “Alan Turing : The Enigma” ( 1983 ) isimli biyografik kitabından uyarlayarak Graham Moore yazmış …
14 milyon dolar gibi Hollywood standartlarına göre son derece mütevazı bir bütçeyle çekilen filmin , 233,6 milyon dolarlık bir gişesi var …
Bu hasılat rakamı , ABD dağıtım hakları ( ABD’li bağımsız film stüdyosu ) The Weinstein Company tarafından 7 milyon dolar ödenerek satın alınan 1 Academy dâhil 47 ödülü “The Imitation Game”i 2014 yılının en çok gişe yapan bağımsız filmlerinin zirvesine taşımış …
Aslına bakarsanız filmin , 8 / 10 ( 597.688 oy ) ve 4.2 / 5 ( 103.328 oy ) olan IMDB ve Rotten Tomatoes izleyici puanı ortalamalarıyla 7.7 / 10 ( 264 yorum ) ve 73 / 100 ( 49 yorum ) olan Rotten Tomatoes ve Metacritic yorum ortalamaları da söz konusu gişe hasılatı ve ödül rakamlarını teyit eder nitelikte …
Şimdi gelin isterseniz bu güzel filme , her zamanki gibi önceliği yine oyuncu kadrosuna vermek suretiyle biraz daha yakından bakalım …
Ancak başlarken , küçük bir giriş notu olarak , kendi yorumumuz da filmin hikâyesine , özellikle de Alan Turing’in kişilik karakteri ile eşcinselliğine , bugüne kadar yapılmış ( yerli ve yabancı ) yorumların neredeyse tamamında ayrıntılı bir şekilde değinildiği için , bizim hiç girmeyeceğimizi belirtmek isteriz …
Peki , öyleyse biz ne yapacağız ?
Konusu dışında filmin en dikkate değer kısmına , yani oyuncu kadrosuna bakacağız …
Oyuncu kadrosu denilince de , elbette insan ; başta Benedict Cumberbatch olmak üzere , rol alan oyuncuların istisnasız tamamının eksiksiz bir performans sergilediği bu filmin casting direktörünü merak ediyor …
Bununla ilgili çok küçük bir araştırma sonucunda da karşımızda , “The Illusionist” ( 2006 ) , “The King's Speech” ( 2010 ) , “Les Misérables” ( 2012 ) , “The Danish Girl” ( 2015 ) , “The Martian” ( 2015 ) , “Star Wars : Episode VI - The lastik Jedi” ( 2017 ) gibi filmlerle “Game of Thrones” ( 2011 – 2017 ) gibi bir TV dizisinin castinginde imzası bulunan 4 Primetime Emmy ödüllü Nina Gold’u görüyoruz …
Hal böyle olunca da , söz konusu oyuncu kadrosu daha bir normal gelmeye başlıyor insana …
Tabii bu filmin , J. A. Bayona’nın bütün filmlerinde kamera kullanmış görüntü yönetmeni Oscar Faura , 1 Academy ve 1 BAFTA ödüllü editörü William Goldenberg ve 2 Academy ödüllü film müzikleri bestecisi Alexandre Desplat gibi isimlerden oluşan teknik kadrosu da oldukça etkileyici …
Fakat kim ne derse desin bu filmde , Benedict Cumberbatch’in izleyene , “İşte bu iş böyle yapılır” dedirten oyunculuğunu biz tek geçeriz …
Sonuç olarak , büyük bir ilgi ve beğeni ile izlediğimiz bu film için puanımız 3,5 önerimiz ise , halen izlemediyseniz “bir fırsat yaratın ve mutlaka izleyin” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 31 Aralık 2018 günü saat 00.08’de yazılarak paylaşılmıştır .
