Disney , son yıllarda kendisini iyice geliştirdi .
Özellikle de eski kült animasyon filmlerini canlı bir şekilde yeniden çevirme konusunda .
Her ne kadar geçen yılki BFG ve Pete's Dragon idare eder olsa da Orman Çocuğu , gerçekten de bütün dikkatleri üzerine çekti .
Güzel ve Çirkin de bu sınıfa giriyor .
Eğer bilmiyorsanız , Güzel ve Çirkin , orijinal animasyonunun tıpatıp aynısı .
2015 yılındaki Cinderella'nın yeniden çevrimi gibi .
Şarkı sözlerinden en ufak detaya kadar bu film ile orijinal animasyon arasında neredeyse hiçbir fark yok .
Peki öyleyse , bu film gerçekten de izlenmeye değer mi ?
Eğer hikayeyi bilmiyorsanız , Güzel ve Çirkin'in konusu şöyle : " Oldukça akıllı olan Belle , köydeki herkesten farklıdır ve herkesin dikkatini çekiyordur . Özellikle de onunla evlenmek isteyen yakışıklı bencil prens Gaston'un . Ama bir gün Belle'in babası bir şatoda bir canavar tarafından esir düşünce Belle , babasını kurtarmak için onun yerine geçer . Böylece Belle , şatoda canavar ile yaşamaya başlar . Ama canavar , görüldüğü kadar zalim değildir . Belle de bunu gördükçe canavara aşık olmaya başlar fakat köy halkı bundan hiç hoşlanmaz . Bu yüzden Gaston'un önderliğinde herkes canavarı öldürmeye gider . Fakat bu hikayenin arka yüzünde dahası vardır . "
Siz nasıl düşünürsünüz bilmem ama Güzel ve Çirkin , her haliyle iyi bir uyarlama .
Orijinal animasyona aşırı bayıldığımı söyleyemem , aynı şey bu film için de geçerli .
Her iki filmin taşıdığı sıkıntılar da aynı ama iyi yanları da öyle .
Hatta bu filmin iyi yanları , orijinaline göre daha fazla .
Bu yüzden Güzel ve Çirkin , orijinal animasyondan daha iyi benim için .
Peki neleri sevdim ?
Aklıma gelen ilk şey , prodüksiyon dizaynı ve kostümler .
Bunları ne kadar övsem azdır .
Kostümler capcanlıydı ve renkliydi , ayrıca şatonun ve köyün dizaynı da aynı animasyonundaki gibiydi .
Sadece bu filme daha fazla emek harcanmış .
Eğer bu dallarda Güzel ve Çirkin'e bir Oscar verilmezse çok bozulurum .
O kadar iyiydi .
Şarkılar oldukça başarılıydı .
Aslında şarkılar orijinal animasyonla birebir aynı , 1-2 eklenen yeni şarkı dışında .
Ama genel itibariyle şarkıları dinlemek oldukça keyifliydi ve oyuncuların sesleri çok güzeldi .
Güzel ve Çirkin'in en iyi yanı , hikayesine daha fazla şey eklemesiydi .
Mesela bu filmde Belle ile babası arasındaki ilişkiye daha fazla zaman ayrılmış .
Ayrıca Canavar'ın geçmişi hakkında yeni bilgiler öğreniyorsunuz .
Bu gibi şeyler gerçekten de karakterleri daha anlaşılır bir hale getirmiş .
Oyunculuklar oldukça başarılıydı .
Bu filmin oyuncu seçimini kim yaptıysa onu alkışlayasım geldi .
Emma Watson , Belle rolünde oldukça iyiydi .
Performansı hakkında sıra dışı bir şey diyemesem de karakterinin güzelliğini ve canlılığını iyi yansıtmış .
The Guest ve şimdiki Legion dizisinden tanıyacağınız dam Stevens , Canavar rolünde çok başarılıydı .
Ewan McGregor ve Ian McKellen da sesleriyle filme renk katmışlar .
Kevin Kline , Belle'in babası rolünde harikaydı .
Ama bu filmin en iyi oyuncusu , Gaston'u canlandıran Luke Evans'dı .
Evans , karakterinin karizmatik ama bencil tarzını çok iyi yansıtmış .
Aynı animasyondaki gibi olmuş .
Josh Gad de ayrıca LeFou rolüyle iyi bir iş çıkartmış .
Güzel ve Çirkin'le olan sorunlarım , neredeyse orijinal filmle olan sorunlarımla aynı .
Mesela bazı şarkı sahneleri kendisini gereksiz hissettiriyor ve süresi biraz uzayabiliyor .
Birkaç sahne de mantıksızdı ayrıca .
Ama genel anlamda , Güzel ve Çirkin gerçekten de iyi bir uyarlamaydı .
Orijinal filmi birebir yansıtıp hikayeyi yeni bir nesile uyarlamış .
Canlı müzikleri , başarılı oyunculukları , göz kamaştıran kostümleri ve prodüksiyonuyla Güzel ve Çirkin , görülmeyi kesinlikle hak ediyor .
Orman Çocuğu kadar iyi değil belki ama orijinal animasyonla büyüyenler için kesinlikle nostaljik bir deneyim .
Kaçırmayın derim .
Not : Geçen yıl Orman Çocuğu'nda olduğu gibi Güzel ve Çirkin'i de şiddetle IMAX'de izlemenizi tavsiye ediyorum .
Disney , bu tarz filmler konusunda IMAX'de gerçekten iyi bir iş çıkartıyor .
FİLMİN İYİ yanları : + Kostümler , prodüksiyon dizaynı . + Renkli karakterler ve oyunculuklar . + Orijinal hikayeye daha fazlasını eklemesi .
FİLMİN KÖTÜ yanları :
- Bazı şarkılar biraz uzayabiliyor .
- Mantık hataları gibi orijinal animasyon filmdeki sorunların aynısını taşıyor .
TOPLAM PUAN : 7.6 / 10
