Kaptan Amerika serisinin son filmi , bu yılın en çok beklediğim filmiydi açıkçası .
Çünkü bu film , Marvel'ın daha önce hiç yapmadığı bir şeyi yapıyor ve konuyu daha gerçekçi , politik ve ciddi yapıyor .
Her ne kadar tipik Marvel komedisi de işin içinde olsa da , bu film daha önce hiç yapılmamış bir şeyi daha yapıyor .
O da birden fazla süper kahramanı aynı filme koyup hepsine eşit ağırlık verebilmesi .
Normalde çoğu film , sadece ana karaktere odaklanıp yan karakterleri hep arka plana atarken bu film , kötü karakter bile dahil olmak üzere herkese odaklanıp onlara değer vermemizi sağlıyor .
Konu şöyle : " Yenilmezler'in Sokovia'daki savaşından sonra bir sürü masum insanın ölmesi , hükümetler arasında yeni bir karara yol açar . Dünya , Yenilmezler'in devlete çalışmasını istiyordur . Tony Stark bu karara katılsa da Steve , bu fikre karşı çıkar . Bu yüzden de Yenilmezler takımı karşı karşıya gelir ve bir iç savaş başlar . "
Bu film gerçekten de müthişti açıkçası , beklediğimden bile daha iyiydi .
Yönetmen Rousseau kardeşlerin Kış Askeri filmindeki tekniği oldukça güzeldi ve bu filmde de tekniklerini geliştirmişler .
Öncelikle oyunculuklar oldukça başarılıydı .
Robert Downey Jr , daha dramatik performansıyla Marvel evreninde karakterini daha gerçekçi bir şekilde oynarken Chris Evans , serinin ilk iki filminden biraz daha iyi oynamış .
Bir de Daniel Brühl'ün Zemo karakteri var ( filmin kötü karakteri ) .
Zemo'yu film o kadar sıradan ama bir o kadar da gerçekçi çizmiş ki , onun yaptığı şeyi neden yaptığını anlayabiliyorsunuz aslında .
Aslında bütün oyunculuklar , senaryo sayesinde muazzamdı ama benim özellikle değinmek istediğim 2 kişi var .
Chadwick Boseman'ın Black Panther'i ve Tom Holland'ın Spider - Man'i .
Bu iki karakter MCU'ya ( Marvel Sinematik Evreni ) ilk defa katılıyor ve bu iki karakter oldukça başarılı anlatılmış .
Gelecek yıllarda bu iki karakterin kendilerine ait filmleri gelecek olsa bile onların filmleri , Civil War'dan sonra kaldığı yerden devam ediyor .
Başa dönmüyor yani .
Boseman oldukça iyiydi , Black Panther'i hakkıyla oynamış , Holland ise Sam Raimi'nin Spider - Man 2 filminden beri gördüğüm en iyi Spider - Man'i canlandırmış .
Karakteri çizgi romanlarındaki gibi beş parasız , komik ve genç yapmayı başarmışlar .
Aksiyon sahneleri de mükemmeldi .
İlk yarıdaki Crossbones ve Black Panther'li aksiyon sahneleri her ne kadar mükemmel olsa da , bu iki sahne daha çok senaryoyu hazırlamak için kullanılıyor .
Crossbones ile olan sahne , her şeyin bir bedeli olduğu ve Yenilmezler'in de bunun sonuçlarına katlanacağını söylüyor .
Black Panther'li sahne ise Bucky ile Steve arasındaki arkadaşlığa biraz daha odaklanmamızı sağlıyor .
Bunların hepsinin sonucunda senaryo , 2. yarıda üstüne kurduğu olayları öyle bir bağlayıp seyirciye o kadar iyi anlar yaşatıyor ki , anlatamam .
Filmin 2. yarısında ise iki tane aksiyon sahnesi daha var .
Bunlardan bir tanesi , bir süper kahraman filminde izlediğim en iyi aksiyon sahnesi olan havalimanı sahnesiydi .
Bu sahne o kadar mükemmeldi ki , hem aksiyon sahneleri ile görsel efektler mükemmel , hem de her karaktere odaklanmış bu 17 dakikalık enfes dövüş sahnesi .
Ama bu sahneyi çalan asıl kişiyse kesinlikle Ant - Man'di .
Seyirciye Ant - Man'in büyük bir sürprizi olacak bu filmde .
Ayrıca , bu sahnenin tamamı IMAX'de çekildiği için , sırf bu sahneyi görmek için IMAX'e gitmeniz , bilet parasına değecek .
Bucky , Kaptan Amerika ve Iron Man arasındaki son dövüş sahnesiyse , bu film için nefes kesici bir final olmuş .
Bir de filmin sonlarına doğru Stan Lee'nin cameosu var .
Bilmeyenlere şunu söyleyeyim , Civil War , Stan Lee'nin içinde olduğu son film .
Çünkü Stan Lee artık 94 yaşına gelmiş olsa bile bu filmde bile kısa ama akılda kalır bir cameoya sahip .
Daha da söyleyecek bir şeyim yok bu filmle ilgili açıkçası .
Bir Marvel filminde bulacağınız etmenlerin dışında daha gerçekçi ve ciddi tonu , ilk yarısını acele etmeden karakterlere odaklanması ve havalimanı sahnesi , bu filmi Kara Şövalye'den beri izlediğim en iyi süper kahraman filmi yapıyor .
Beklediğinizden daha fazlasını bulacaksınız bu filmde .
Sakın kaçırmayın , pişman olabilirsiniz .
Not : Bu arada , bu filmi yaklaşık 4 kere izlediğim için şunu söylemem lazım : İlk izleyişimde çok heyecanlıydım , filmden çok etkilenmiş olsam da 2. izleyişim daha da iyi bir etki yarattı , filmi daha iyi anlamamı sağladı .
Sonraki izlediğim zamanlarda da hiç sıkılmadım , havalimanı sahnesi her izleyişte daha da güzel bir hale geldi .
Dipot : Bu filmin 3D'si o kadar iyi değildi ama IMAX'i gerçekten de müthişti .
Spider - Man'in tanıtımı , havalimanı sahnesi , sondaki dövüş sahnesi ve hatta en başındaki Suicide Squad fragmanı için bu filmi IMAX'de izlemelisiniz .
Film bittikten sonra da sakın salondan ayrılmayın , 2 tane enfes son sahne var .
SONUÇ : Kaptan Amerika serisinin son filmi , bir süper kahraman filminden istediğimiz her şeyin fazlasını da veriyor : Etkili ve anlaşılabilir bir kötü karakter , gerçekçi bir senaryo , bütün süper kahramanlara eşit dağılım yapan tekniği ve muazzam aksiyon sahneleri .
Daha ne bekliyorsunuz ?
FİLMİN İYİ yanları : + Tom Holland'ın Spider - Man'i . + Chadwick Boseman'ın Black Panther'i . + Havalimanı sahnesi . + Muazzam senaryo sayesinde bütün karakterlerin anlaşılır olması . + Stan Lee'nin cameosu . + Vision , Scarlett Witch ve Kış Askeri karakterlerine daha da önem verilmesi . + Ant - Man .
TOPLAM PUAN : 10 / 10
