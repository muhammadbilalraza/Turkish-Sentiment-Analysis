Mel Gibson'ın uzun yıllardan sonra yönetmenlik koltuğuna oturduğu ve Andrew Garfield'ın başrolünde olduğu Hacksaw Ridge gerçek bir hikayeden uyarlanmış .
Ve film de Desmond Doss adındaki bir genç hakkında .
Doss , savaşa katıldığı halde birbirini öldürmektense birbirine yardım etmeye çalışan ve silaha karşı çıkan birisi .
Ve bu film de Doss'un bu süreçte neler yaşadığını , savaş alanında nasıl hayatta kaldığını ve 1 gecede nasıl 75 kişiyi kurtardığına değiniyor .
Mel Gibson'ı yeniden görmek çok güzel doğrusu .
Kariyerinde birçok inişi ve çıkışı olsa da , iyi bir yönetmen olduğu kesin .
Ve şunu rahatlıkla söyleyebilirim ki Hacksaw Ridge , Gibson'ın Braveheart'dan sonra yaptığı en iyi iş .
Gibson , normalde olduğundan daha eski usül ve farklı bir tarz ile yaklaşmış bu filme .
İlk önce Doss'un sevecenliğine , hayatına ve sevgilisiyle olan ilişkisine , sonra da bu yaşamın içerisinde savaşın da yer aldığına değinmiş .
Bunu yaparken de hiçbir şeyi aceleye getirmemeye çalışmış .
İyi ki de öyle olmuş çünkü bu sayede karakterlerle bir bağ kurabiliyorsunuz .
İkinci yarı başlayınca da bu filmin bir Mel Gibson filmi olduğunu hatırlıyorsunuz ve ortalık cehennem alanına dönüşüyor birdenbire .
Bu yüzden de filmin bu tonu ve karakterler üzerinde kurduğu yoğunluk , sonucu daha da etkileyici bir hale getiriyor .
Bu filmin çok iyi olmasının en önemli nedenlerinden birisi de oyunculuklardı .
Hatta bu filmdeki oyunculuklar o kadar iyiydi ki , her bir oyuncuya ayrı bir paragraf ayırmaya çalışacağım .
Andrew Garfield , Örümcek - Adam filmlerinden sonra ne kadar müthiş bir oyuncu olduğunu ortaya koymuş .
Karakteri Doss'un samimiyetini ve hissettiklerini çok iyi yansıtmış .
Filmi izlerken Doss karakteriyle o kadar bütünleştim ki , film arası olmasına rağmen bile aklım filmde kaldı .
Sadece Garfield'ın değil , bu yıl gördüğüm en iyi performanslardan birisiydi .
Garfield'ın Scorsese'nin yeni filmi Silence'da da ne yapacağını da ayrı bir merak ediyorum doğrusu .
Orada da müthiş bir iş çıkaracağına da eminim .
Hugo Weaving bu filmde harikaydı !
Zaten Weaving'i Elrond , Ajan Smith , V gibi rollerle tanıyoruz fakat o filmler daha çok fantastik bir yapı taşıdığından Weaving'in gerçekten parladığı bir film görmemiştim .
Şu ana kadar . Weaving , canlandırdığı sarhoş baba karakterine çok iyi bürünmüş , resmen karakterini yaşamış .
Filmdeki bütün yardımcı oyuncular arasından favorim oydu .
Avatar'dan tanıdığımız Sam Worthington'ın performansı da oldukça şaşırtıcıydı .
Smitty'yi canlandıran Luke Bracey de öyle .
Bu iki oyuncu alışılmışın dışında birer performans sergilemeyi başarmışlar .
Sıcak Kalpler , Ben Dört Numara ve bu yılın Işıklar Sönünce'si gibi gençlik filmlerinde tanıdığımız Teresa Palmer , ilk defa bu filmde gerçek bir performans sergilemiş .
Palmer , Doss'un sevgilisi Dorothy'yi çok güzel canlandırmış , oldukça samimi ve gerçekçi bir performansa imza atmış .
Üstelik Garfield'la olan kimyaları da gerçekten başarılıydı .
Palmer , beni bu filmde şaşırtmayı başaran oyunculardan birisi .
Vince Vaughn'ın bu filmde olduğuna inanabiliyor musunuz ?
Oynadığı her filmde neredeyse aynı karakteri canlandıran Vaughn , bu filmde gerçekten parlamayı başarmış .
Doss'un olduğu bölükteki Çavuş Howell'ı canlandıran Vaughn , sadece bağırdığı sahnelerle değil , aynı zamanda da savaş alanındaki sahnelerde tanınmaz bir hale gelmiş .
Gerçekten de başarılıydı doğrusu .
Savaş sahnelerinden konuşalım .
Bu filmdeki savaş sahneleri aklımı başımdan aldı .
Er Ryan'ı Kurtarmak'dan beri böyle şiddetli savaş sahneleri izlememiştim .
Bazen yönetmen Gibson'ın bu konuda aşırıya kaçtığını düşünüyor olabilirsiniz çünkü ana karakter Doss , savaşa karşı çıkıyor ama filmin kendisinin çok yoğun savaş sahneleri var .
Ben şahsen bu konuda hiç öyle düşünmüyorum .
Bu filmdeki savaş sahneleri neredeyse bir korku filmi gibiydi .
Sert ve bazen de tüyler ürpertici .
Gerçekten yaşanmış olması sonucu daha da etkileyici yapıyor doğrusu .
Bu sahneleri izlerken bunların gerçekten yaşandığına inanamıyorsunuz .
Ve ana karakter Doss'un da bütün bunların içerisinde yaptığı kahramanlığı görünce , ondan daha çok etkileniyorsunuz .
Film de bu noktada amacına ulaşıyor zaten .
Sırf bu yüzden bile Hacksaw Ridge'in çekilmiş en iyi savaş filmlerinden birisi olduğunu söyleyebilirim .
Savaş sahneleri sert ve gerçekçi , ortaya çıkan sonuçsa epey etkileyiciydi .
Üstelik filmin sadece savaştan ibaret olmayışı ve karakterlerine zaman ayırması da bu film hakkında çok sevdiğim kısımlardan birisiydi .
Hacksaw Ridge'le ilgili sadece ufak bir sorunum var sadece , o da sonu .
Filmin sonu kötü bitti demiyorum , sadece biraz hızlı bittiğini düşünüyorum .
Savaş sahnelerine rağmen filmin içerisinden çıkmak ve karakterlerden kopmak istemiyorsunuz doğrusu .
Ve film de birdenbire bitince , bundan sonra nelerin yaşandığını görmek istiyorsunuz .
Genel anlamda Hacksaw Ridge gerçekçi savaş sahnelerine sahip olan ama aynı zamanda da karakterleriyle yüreğinize dokunmayı başaran , gerçekten de etkileyici bir iş .
Kısa süresine rağmen içeriğiyle çekilmiş en iyi savaş filmlerinden birisi olduğunu düşünüyorum .
İzlemenizi kesinlikle tavsiye ederim .
FİLMİN İYİ yanları : + Mel Gibson'ın yönetmeliği ve bütün oyuncu kadrosu . + Korku filminden çıkmış olan sert savaş sahnelerinin duruma kazandırdığı gerçekçilik duygusu . + Diğer savaş sürelerine nazaran kısa süresine rağmen hikayesini olması gerektiği gibi anlatması . + Filmin savaş , dram ve romantizm duygusunu çok iyi dengelemesi .
FİLMİN KÖTÜ yanları :
- Sonu birazcık daha uzatılabilirdi .
TOPLAM PUAN : 9.4 / 10
