Gerçek olaylara dayanan bir " doğada kendini bulma " filmi .
Akıllara hemen " Into the Wild " ı getiriyor tabii ki .
Bu sefer genç bir kadının , Sheryl'in , yaşadığı zorlu süreçlerin ardından çıktığı yolculuğu izliyoruz .
Kendini izleten , ancak kimi zaman sıkmadığını söyleyemeyeceğim bir yapım .
Karakter ve yaşadıkları , yaptıkları oldukça etkileyici , ama bu kısmı değil de filmi değerlendirmek lazım . Witherspoon'un başarılı oyunculuğu ( daha önce pek alışık olmadığımız bir rolün altından kalkıyor kendisi ) ona bir Akademi adaylığı getirdi .
Aynı zamanda Laura dernek de Yardımcı Kadın adayı .
Bana kalırsa bu sene Yardımcı Kadın adaylıkları oldukça zayıf .
Hele Yardımcı Erkekler ile karşılaştırılırsa .
Zayıftan kastım , kötü değil , genellikle çok sönük kalmış karakterler .
Örneğin buradaki anne rolü çok kritik bir rol , ancak oyunculuk anlamında zaten toplasak 100 saniye kadar gözüken Laura Dern'in " koskoca "
Akademi adaylığını alması enteresan .
Şimdi bilenler Hopkins'in " Kuzuların Sessizliği " örneğini verecek belki , ancak aynı kefeye koymak mümkün değil tahmin edileceği üzere .
Sheryl bir kendini bulma yolculuğuna çıkıyor , yürüyor , yürüyor .
Bazı insanlarla tanışıyor .
Bazı olaylar yaşıyor .
Ancak karakterinde herhangi bir ilerlemeye , veya değişime , neden olabilecek şeyler değil gibi geliyor bunlar .
Tamam , 90 günlük bir yürüyüşün insanı bir anda şuradan alıp buraya koymasını bekleyemeyiz belki , ancak beklentiler arada yaşananların daha " dişe dokunur " tecrübeler olması gerektiği yönünde ister istemez .
Mutlaka görülmeli mi , emin değilim .
