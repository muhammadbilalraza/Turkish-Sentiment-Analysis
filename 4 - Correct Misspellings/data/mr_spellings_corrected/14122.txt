SPOILER İÇERMEYEN BÖLÜM : " Yaptığı işte en iyisi olan Baby ( Ansel Elgort ) , bir kaçış sürücüsüdür . Yaklaşık 10 yıldır Doc ( Kevin Spacey ) adına çalışan Baby , son bir vurguna imza atıp bu işlerden çekilmek ister . Son işini yaptıktan sonra da Baby , sevimli garson Debora'ya ( Lily James ) aşık olur ve birlikte hayata açılmak isterler . Fakat Doc , Baby'yi bir vurgun için daha geri çağırır ve bu sefer işler kötü sonuçlanır . Polislerden ve ekibinden kaçmaya çalışan Baby , Debora'yı zarar görmekten kurtarmaya çalışır . "
Edgar . Wright .
Ne zaman Edgar Wright yeni bir işe imze atsa , hemen orada olurum .
Filmin adını veya konusunu bile bilmem gerekmez .
Sadece bir Edgar Wright filmi olduğunu bilmek bile benim için yeterlidir .
Baby Driver için de beklentilerim böyleydi .
Bu Mart ayında SXSW film festivalinde galası yapılan Baby Driver'ı , Wright'ın bir önceki filmi The World's End'in çıktığı günden beri bekliyordum doğrusu .
Çünkü Edgar Wright , gerçekten de eşi benzeri olmayan bir yönetmen ve her zaman hızlı ilerleyen , orijinal filmlere imza atmayı başarıyor .
Bu yüzden geçen hafta Perşembe günü bir Baby Driver ön gösterimi olduğunu öğrenince direk gösterime katıldım .
Fakat filmden çıktıktan sonra bazı tatmin olmadığım kısımlar vardı .
Her ne kadar filmi izlerken eğlenmiş olsam da bazı bölümler beni biraz hayal kırıklığına uğratmıştı .
Bu yüzden Baby Driver'ın eleştirisini erkenden yazmamaya karar verdim .
Bu sayede filmi bir kere daha izleme fırsatı buldum .
Ve iyi ki de öyle yapmışım çünkü filmi ikinci defa izledikten sonra Baby Driver hakkındaki sorunlarımın neredeyse tamamı yok oldu .
Ve şahsen , Baby Driver'ın bir başyapıt olduğunu düşünüyorum .
Öncelikle Edgar Wright , her zamanki gibi döktürmüş . Wright , bu filmi öyle bir yönetmiş ki bütün film boyunca " bunu nasıl çekmeyi başarmışlar " diyerek ağzınız açık kalıyor .
Gerek arka plan seslerinin çalan şarkılarla uyumlu ilerlemesi , gerek güçlü aksiyon ve kovalamaca sahneleri olsun Wright , bu filmde resmen imkansızı başarmış .
Ayrıca filme koyduğu detayların sayısı da aklımı başımdan aldı .
Oyunculuklara bayıldım .
Aynı Yıldızın Altında filmindeki performansını iyi bulduğum ama böyle bir filme yakışmayacağını düşündüğüm Ansel Elgort , beklentilerimin çok ama çok üzerinde , karizmatik bir performans sergilemeyi başarmış .
Ayrıca Jamie Foxx , Eiza Gonzalez ve Jon hamam de filme eşsiz bir hava getirmiş .
Ve Kevin Spacey de her zamanki gibi başarılı bir performans sergilemiş .
Spacey , kendisini hiç kasmadan bile güçlü performanslar sergilemeyi başaran nadir oyunculardan .
Mesela Spacey , bütün film boyunca hiç sinirlenmemesine veya bağırmamasına rağmen sürekli bulunduğu sahnenin iplerini elinde tutuyormuş hissini vermeyi başarıyor .
Bu film bittikten sonra insanların Baby Driver hakkında en çok konuşacağı şeylerden birisi , soundtrack olacak .
Yapılan şarkı seçimlerini söylemek istemiyorum ama size rahatlıkla şunu diyebilirim ki Baby Driver , tüm zamanların en iyi film soundtracklerinden birisine sahip , nokta .
Şimdi de Baby Driver hakkında değişen düşüncelerime değinelim .
İlk izlediğimde sevmediğim ama ikinci izleyişimde takdir ettiğim yanlara yani .
Baby Driver'ı ilk izlediğim zaman filmle ilgili en büyük sorunum , birinci ve ikinci yarıdaki ton uyuşmazlığıydı .
Çünkü ilk yarı eğlenceli bir soygun filmi edasında ilerlerken , ikinci yarı ise birazcık daha karanlık bir suç / aksiyon filmi olarak ilerliyor .
Her iki yarıyı izlerken eğlenmiş olmama rağmen filmi ilk izlediğim zaman bu iki yarı biraz fazla kopuk geldi .
Çünkü filmin fragmanları bunun aksine , daha eğlenceli ve dinamik bir yapıya sahipti .
Ama filmi ikinci izleyişimde Wright'ın ikinci yarı ile ilgili , ilk yarıya serpiştirmiş olduğu detayları fark ettim ve çıkan sonucu çok daha takdir ettim .
Çünkü Baby Driver , kolayca " bu yazın en eğlenceli " filmi olabilirdi .
Ama Baby Driver , beyninizin " of " tuşuna basıp seyirciye 2 saat boyunca eğleneceğiniz filmlerden biraz daha fazlasını sunmayı tercih ediyor ve ortaya gerçekten de umursayacağınız karakterler ve özgün bir atmosfer sunuyor .
Eğer bu filmi benim gibi beklentileriniz çok yüksek bir şekilde izlediyseniz , bu detayların çoğunu kaçıracaksınız .
Bu yüzden ne olur ne olmaz , filmi iki kere izlemenizde fayda var .
Bunun dışında Baby Driver ile ilgili ufak bir sorunum daha var , o da Baby'nin Debora ile olan romantik ilişkisi .
Bu konunun filmi biraz yavaşlattığını düşünüyorum .
Çünkü film hızlı ilerleyen bir ilk yarıya ve aksiyon dolu bir finale sahip .
Ve ortalarda bir yerde de bu romantik bölüm var .
Yani bu konu hikayenin ilerlemesi bakımından işe yaramış ama Baby ile Debora arasındaki ilişkinin çok daha güçlü işlenebileceğini düşünüyorum .
Çünkü onları aşırı umursadığımı söyleyemem .
Ayrıca , Debora'nın filmde hayatını değiştirecek kararları bir saniye içinde almasını da garip buldum .
Çünkü o zaman Debora ya çok zayıf bir karakter , ya da bu film bazen hayal gibi hissettiriyor .
Bu da Baby Driver'la ilgili tek sorunum .
Ama bu ufak soruna rağmen Baby Driver beni etkilemeyi başardı .
Yarattığı etkiyi tamamen hissetmek için filmi 2 kere izlemiş olmama rağmen .
Kısacası Edgar Wright , yine yapacağını yapmış .
Baby Driver , inanılmaz performanslara , nefes kesici aksiyon sahnelerine , müthiş bir soundtracke ve kusursuz bir yönetmenliğe sahip olan bir iş .
Bu yıl izlerken en çok eğlendiğim film oldu .
Edgar Wright , harika işler yapmaya devam ediyor ve benim gözümde Baby Driver , ufak sorunlarına rağmen kesinlikle bir başyapıt .
Olabilecek en yüksek sesle ve dev ekranda , en az iki kere görülmesi gereken bir deneyim .
Kesinlikle bu yılın en iyi filmlerinden birisi , kaçırırsanız pişman olursunuz .
İyi seyirler .
Not : Filmin ikinci sahnesinde Baby'nin sadece tek çekimde kahve almaya gittiği bölümde duvardaki grafitilere dikkat edin .
Çok havalı bir detay yakalayacaksınız .
Dipnot : Bu arada merak ediyorsanız Edgar Wright'ın filmografisini size şöyle puanlayabilirim : 1 - ) Hotel Fuzz ( 9.5 / 10 ) 2 - ) Baby Driver ( 9.3 / 10 ) 3 - ) Shaun Of The Dead ( 9.2 / 10 ) 4 - ) The World's End ( 8.9 / 10 ) 5 - ) Scott Pilgrim vs. The World ( 8.6 / 10FİLMİN İYİ yanları : + Kesinlikle Edgar Wright ! + Elgort , Spacey , hamam ve Foxx'un karizmatik performansları . + Soundtrack . + Sahne geçişleri ve filmin hızlı ilerleyişi ( bu filmin En İyi Film Kurgusu veya En İyi Ses Kurgusu'nda Oscar'ı kazanması lazım , o derece yani ) . + Özellikle ilk yarıdaki kaçış sahneleri . FİLMİN KÖTÜ yanları : - Debora ile olan ilişkinin filmi biraz yavaşlatması . - Filmdeki bütün detayları yakalayıp atmosferi gerçekten anlayabilmek için filmi 2 kere izlemeniz gerekebilir . TOPLAM PUAN : 9.3 / 10SPOILER İÇEREN BÖLÜM :
spoiler :
Edgar Wright , gerçekten de eşi benzeri olmayan bir yönetmen . Ve filmlerinin çok özgün bir işleyişi olmasının yanı sıra , onun bütün filmlerini tekrardan izlediğinizde hiç görmediğiniz detayları fark ediyorsunuz . Ve Wright'ın yeni filmi Baby Driver'ın her saniyesi de bu ufak detaylar ile dolu . Şimdi , normalde Baby Driver'ın spoiler içermeyen eleştirimin sonunda ufak spoilerlara değinmiştim . Fakat o kısım hakkındaki düşüncelerim tamamen değişti ve ben de genel anlamda bu filmde olan biten her şeye değinmek istedim . Böylece filmi dördüncü defa izledim ve bu sırada da not defterime 11 sayfa not aldım . Belki yanlışım veya eksiğim olabilir ama bu yazı tamamen kendi düşüncelerime göre olacak . Bu yazıyı daha çok yönetmenin bu filme koyduğu emeği ve filmin gerçek anlamını açığa çıkarmak ve bu esnada da filmin neredeyse bütün sahnelerinde gözünüzden kaçmış olan şeylere değinmek için yazıyorum . Hadi başlayalım .
Film , tam 6 dakika süren bir araba kovalamaca sahnesi ile başlıyor . Filmde Baby , sürmeye başlamadan önce arabada şarkı söyleyip ritim tutuyor . Bu sahne , aslında Wright'ın 2003 yılında çektiği kısa filme direk gönderme yapmış . Wright'ın kısa filmi ile aynı tonu taşıyan bu sahneden sonra Bellbottoms şarkısı eşliğinde soluksuz bir kovalamaca sahnesi izliyoruz ( ayrıca , Bellbottoms'dan daha mükemmel bir şarkı seçilemezdi bu sahne için ) . Zaman zaman bu kısım bana Drive'ı da hatırlatmadı değil .
Sonra ikinci sahneye geçiyoruz . Filmin en çok sevdiğim sahnelerinden birisi olan , Baby'nin kahve almaya gittiği bölüm gerçekten de inanılmaz bir başarı . Bu sahneyi 28 defa çekmişler ve filmde de 21. çekimi kullanmışlar . İşte bu sahne , Wright'ın sinemaya dair tutkusunun kesin kanıtı . 2 dakika 50 saniye boyunca Baby , tek bir çekimde müzik dinlerken kahve almaya gidiyor ve bu esnada da dinlediği şarkının sözleri duvarda grafiti olarak görünüyor . Artı , Baby kulaklıklarını çıkarıp yeniden takınca müziğin ses tonu da aynı seviyede inip çıkıyor . Ve sahne bittiği zaman aynı anda şarkı da sonlanıyor . Yani bütün bu sahne , kusursuz biçimde senkronlanmış gibi hissettiriyor . Wright'ın bu sahneyi çekmeyi nasıl başardığına dair hiçbir fikrim yok doğrusu .
Üçüncü sahne , soygun ekibinin bir araya toplandığı kısım . Ve bu sahnede Griff ( Jon Bernthal ) , Baby'ye ; " Eninde sonunda elini kana bulayacaksın ve kanı yıkadığın zaman çıkmaz " diyor . Bu doğru aslında çünkü bu sahne , filmin sonlarına direk bağlantı kuruyor . Önemli bir detay .
Daha sonra , asansörden çıktıktan sonra Griff diyor ki : " Eğer beni bir daha görmezseniz , ölmüşümdür . " İşin komik yanı , onu filmde bir daha görmüyoruz . Ayrıca Buddy , Baby'ye : " Eğer Doc ararsa , telefonunu açma diyor . " Baby ise telefonunu açtığı için bütün bu işler başına geliyor . Çünkü bir sonraki soygun sahnesinde birisinin öldüğünü görüyor ve bu yüzden görevine bir türlü konsantre olamıyor . Bu arada otopark katında B3 ( yani Baby'nin B'si ) yazması hoş bir detay .
Sonraki sahne , Baby'nin tekerlekli sandalyede olan bakıcı babası ile yaşadığı evde geçiyor . Bütün film neredeyse imkansız kaçış sahneleri ile dolu olduğu için filmin kendisi biraz hayal gibi hissettiriyor . Ev ortamı ise , Baby'nin hayal dünyasından çıkıp gerçek dünyaya geçiş yapması gibi hissettiriyor . Televizyonda onun yüzü görünüyor , hatta onun bakıcı babası bile Baby'ye sürekli " O dünyaya ait değilsin " diyor . Ayrıca , kanalları geçerken televizyondakilerin dedikleri şeyler , Baby'nin içinde bulunduğu duruma da direk bağlantılı . Bu sahne ile bir sonraki soygun sahnesi , filmin en önemli 2 sahnesi aslında . Ev sahnesi ile sonraki soygunda Baby , hayal dünyasından sıyrılıp gerçek dünyaya geçiş yapıyor ve suç işlerine bulaşmanın büyük sonuçları olup insanların zarar görebileceğini görüyor . Bu yüzden Baby , Doc ile 10 yıl çalıştıktan sonra bir sonraki soygundan sonra ödeşmek için ayrılıyor ve bundan sonra işin içine tekrar girip başkalarının hayatlarını tehlikeye atmak istemiyor .
Gelelim gelecek sahneye . Baby , Debora ile tanışıyor . Ve Debora , Baby'de kendi şarkısını buluyor . ( Baby , sonraki sahnede Debora'ya T - Rex'in Debora şarkısını öneriyor ) Ve Baby de kendi şarkısını buluyor ( Carla Thomas'dan Baby şarkısı ) . Bu sahne çok klişeymiş gibi görünse de işin iç yüzünde kaçıracağınız bir sürü şey yatıyor . Mesela restoranın duvarındaki Route 66 resmi . Debora'nın filmin sonunda Baby'ye gönderdiği ve Baby'nin hücresine astığı kartpostal resminde de Route 66 yazıyor . Çünkü o resim , Baby'nin Debora ve annesi ile olan bağlantısı gibi aslında ( ikisi de aynı restoranda çalıştığı için ) . Bir de unutmadan Baby , Debora'ya " You are so beautiful " diyor , tıpkı bir önceki sahnede Baby'nin televizyonda izlediği çocuğun " You are so beautiful " demesi gibi . Bence bu sahne , Baby'nin çocuksu ( bu durumda bebeksi de olur ) yanını , masumiyetini daha fazla ortaya çıkartmak için yapılmış . Gerçek dünyaya atılıp en baştan , yeni bir başlangıç yapmak için .
Sonraki sahne ! Bats , Eddie Burunsuz , J. D. ve Baby , soygun planını Doc'dan dinliyor . Ve bu basit sahnede bir ton detay görüyoruz . Bu detaylardan en büyüğü , Bats'in giydiği tişörtün üzerinde kral iskambil kağıdı resmi olması . Bu , Bats'in durumu her zaman ele geçirmeye çalışması ve sürekli ekibin başında o varmış gibi davranmasını açıklıyor . Ama gerçekte ekibin başı o değil , Doc . Bats ve Doc ile çene çaldığı sahnede bu belli oluyor zaten . Bunun dışında Baby'nin sorununun adının Tinnitus olduğunu ve büyük planı öğreniyoruz . Burada en çok dikkatimi çeken kısım , şaşırtma ekibinin bir aracı havaya uçuracağı oldu . Gerçek soygun sırasında böyle bir şey yaşanmıyor . Bu da aklıma şunu getirtti : Eğer Baby'nin arabada dikkati dağılmasaydı bile soygun sırasında işler ters gidebilirdi .
Ve soygun kısmına geliyoruz . Bu sefer çalan şarkının adı , The Damned'den Neat Neat Neat . Ve şarkının sözlerinde " Be a man , mystery man " olup ekibin Mike Myers maskesiyle soyguna gitmesi çok komikti ( Mike Myers , Austin Powers'ı canlandırıyor ve Power da " international man of mystery " olarak biliniyor ) Onun dışında bu sahneden yeterince bahsetmiştim , soygunda her şey alt üst oluyor . Ama bundan sonra Bats'in arabada Baby'le konuştuğu sahne önemli bir detay içeriyor . Bats : " Bu işte duygusallaştığında , kurşunu yersin " diyor ve finalde de Baby , kurşunu yiyor zaten . Kulaklarına . Burası hakkında yazının sonunda konuşacağım .
Bundan sonra bir flashback sahnesi ile Baby'nin geçmişine gidiyoruz . Sky Ferreira'nın canlandırdığı Baby'nin annesini görüyoruz . Baby'nin annesi ve babasını bir araba kazasında kaybettiğini ve annesinin ona aldığı ilk iPod'un kırıldığını görüyoruz . O iPod , Baby'nin ilk gözağrısı . Bu yüzden Baby , her gün ve farklı moda karşı yanında iPod'lar taşıyor . O ilk iPod ise annesini temsil ediyor .
Bundan sonra Baby , iPod'unu açıp The Commodores'ın Easy şarkısını dinliyor . Bu şarkı hikayenin gerçek kalbi çünkü : 1 - ) İçinde Baby kelimesi geçiyor . 2 - ) Final sahnesinde Baby'nin annesinin söylediği şarkının aynısı . 3 - ) Şarkının sözleri , Baby'nin içinde bulunduğu durumu çok iyi anlatıyor . Hatta o kadar iyi anlatıyor ki , sırf şarkının sözlerinden filmin senaryosunu yazmışlar gibi hissettiriyor .
Sonra Baby , Debora'nın yanına gidiyor ve sonra da , Goodfellas pizza dükkanında bir şöför olarak işe gidiyor ( pizzacı adının Goodfellas olması bir tesadüf olamaz herhalde ) . Bu sayede Baby , kendisi yerine başkalarını da düşünmeyi öğreniyor . Bakıcı babasının sürekli " kendimden bahsetmiyorum " demesi ondan . Baby , gerçek dünyaya atılıp ayaklarının üzerinde durmaya başlıyor . Artık bir işi var , sevgilisi var ve kimsenin hayatlarını tehlikeye atmıyor . Derken Doc çıkıveriyor .
Doc , Baby'yi geri çağırıyor ve eğer gelmezse ona ve sevdiklerinin başına gelecekleri söylüyor . Bu arada " why do you serve to goodfella instead a great fella like me ? " cümlesi bayağı komikti . Doc , Baby'ye aynı grupla 2 kere iş yapmadığını ama onunla 10 yıldır çalıştığını söylüyor . Ama bir sonraki işte , önceden görmüş olduğumuz insanların ikinci defa bir araya geldiğini görüyoruz . Teorim şu : Baby , bu işe 12 yaşındayken başladığı ve daha küçük olduğu için her şey ona masumca geliyordu . Ve 10 yıl boyunca da bu devam etti . Ama asıl soygunu yapan kişiler , en büyük tehlikeyle karşı karşıya olduğu için işte bir daha çalışmak istemedi ve gerçek dünyanın sonuçları biraz ağır geldi . Baby ise bunun daha yeni farkına varıyor . Ve aynı ekip bir kere daha toplandığı zaman , çıkan sonuç pek de iyi olmuyor .
Postane sahnesine geliyoruz . Bu sahne de oldukça önemli çünkü gişede bulunan bayan , direk filmin finalini 9 To 5 filminden replik kullanarak seyirciye anlatıyor : " Kimse acı istemez , herkes mutluluk ister . Ama biraz yağmur olmadan gökkuşağını göremezsin . " Sonraki soygun sahnesinin başında Baby'nin arabasına yağmur yağıyor ve finalde de Baby , hapishaneden çıktıktan sonra arkada gökkuşağı beliriyor . Bundan sonra Doc , Baby'yi evine bırakıyor ve asansörü çağırıyor . Baby ise merdivenlerden çıkmayı tercih ediyor , Doc'la yollarını ayırmak istediği için .
Bundan sonra ekip , planı duymak için bir araya geliyor . Siyah giyinmiş olan Buddy ve Baby , siyah iPod'dan ( ilginç detay ) Queen'in Brighton Rock şarkısını dinliyor . Bats ise lanetli olan şarkılardan bahsediyor : End Of The Road , Knock Knock Knock on Heaven's Door ( Bats öyle diyor , şarkının gerçek adıysa Knockin on Heaven's Door ) ve Hotel California . Ve bütün bu şarkıların sözlerinin bir kısmı da film ile ilgili !
Bu sahnede en çok ilgimi çeken diyalog şuydu :
 - Buddy : " Senin hikayelerin sonunda hep birileri ölüyor mu ? "
 - Bats : " Bunu bekleyip göreceksin herhalde . "
Ve bir sonraki soygunda ölen ilk kişi Bats oluyor , başka birisinin öldüğünü görmeden önce . İyi bir detay .
Bundan sonra son soygun planını dinliyoruz . Elindeki oyuncak arabayı geri çeken Baby , kazara arabayı aşağıya düşürüyor ( son sahnede Buddy ve arabasının aşağıya düşmesine gönderme ) . Ve bu sahneden sonraki şarkının adı şu durumu özetliyor aslında : Martha And The Vandellas'dan " Nowhere To Run Baby " şarkısı .
Yalnız bu sahnede geçen şaka bildiğin dahice . Bats'in önceden duyduğu şeyleri yanlış söylediği ile ilgili birkaç şey yazmıştım . Bu yüzden bu sahne altın değerinde . Bats , Buddy'nin sevgilisi Darling'e gerçek adını soruyor . Buddy ise Bats'e " adımız gerçekten bu değil ki , lakap ( moniker ) bunlar " diyor . Darling ise bundan sonra adının Monica olduğunu söylüyor . Bu şakayı filmi anca dördüncü izleyişimde yakaladım .
Bu arada şu isimlere de bir değinmek istiyorum . Bu isimler hakkında beni en çok büyüleyen şey , karakterlerin gerçek isimleri olmamasına rağmen herkes , hitap ederken farkında olmadan lakaplarıyla hitap ediyor olması . Baby'nin adı bütün şarkılarda geçiyor , Bats ise deli olduğu için böyle bir ismi var , Darling ise Buddy ona hitap ettiği için . Ve Buddy ise filmde en çok geçen lakap . Baby , restorana girince Debora'yı görüp Debora'nın " Your Buddy is here . " demesi veya son sahnede bir polisin Buddy'nin yanına gelmesi ve " Are you OK , Buddy ? " diye soru sorması . Gerçek isimlerini kullanmadan karakterlere hitap edilmesi dehşet derecede zeki bir fikir .
Kasap sahnesine geliyoruz . Oradaki adam Baby'nin kulaklıklarından şüpheleniyor ve ona kayıt alıp almadığını soruyor . İşin ilginç yanı ise , Baby'nin yanında sürekli bir kayıt cihazı var . Konuşmaların mixini yapmak için . Ve bundan sonra Tequila şarkısının ritmine göre kurşunlar havada uçuşuyor ve ana karakterler arasında 360 derece bir çekim görüyoruz .
Bunun ardından Bats , Debora'nın çalıştığı Bo's Dinner'a gitmek istiyor . Ekip içeriye girince " There's Something Wrong With My Baby " şarkısı çalıyor . Jamie Foxx , Darling'in tehditinden sonra : " Tam da Oscar'lık konuşma ! " diye alkışlıyor . Oscar'a sahip olan Jamie Foxx'dan ilginç bir replik .
Sonra ekip , Doc'un yanına geri dönüyor ve Doc , kasapta Bananas ( delilik ) kelimesini duymadığını söylüyor . ( Bats de delilik anlamına geldiğinden , duyulmamasının nedeni belli zaten ) . Doc , ekibe kimin ilk ateş ettiğini soruyor ve büyük karar Baby'ye kalıyor . Büyük adam kararı veren Baby , soygunu yapmak istiyor .
Edgar Wright , seyirciyi ufak tefek şeylerle şaşırtmayı başarabilen birisi . Baby'nin gece saat 2'de dışarıya çıkmaya çalışmasını ele alalım . Bats'in uyandığını görüyoruz ve onun Baby'yi durduracağını düşünürken onu engelleyen kişi Buddy oluyor . Ve tam Buddy , Baby'ye gitme izini vermişken işte o zaman Bats geliyor . Ana karakterine kolay çıkış yolunu vermiyor Wright ve bu sahnede filmin asıl kötü adamının kim olduğunu yavaş yavaş görmeye başlıyoruz .
Gelelim son soygun sahnesine . Daha sahneye giriş müziğinden bir şeylerin olacağını anlıyoruz . Baby'nin bu işin içinden çıkmak istediğini fakat bu konuda bir şey yapamadığını görüyoruz . Ve bütün ekip arabaya bindiğinde Baby , beklenmeyen şeyi yapıyor : Hareket ediyor . Bats'i öldürüyor ve ekipten sıyrılıp tek başına kaçmaya çalışıyor . Fakat başarısız oluyor çünkü Buddy ve Darling ile yeniden karşılaşıyor . Bu arada müzik için de bir şeyler demek istiyorum , bu sahne için " Focus - Hocus Pocus " şarkısından daha iyi bir şarkı seçilemezdi .
Ayrıca , Baby'nin farklı nedenlerden dolayı ekipten ayrı hareket etmeye çalışması da çok etkileyici . Mesela filmin açılış sahnesinde Griff , Baby'ye parmağıyla ileriyi gösterirken Baby ise arabayla geriye gidiyor çünkü onun işi bu ( ve aynı zamanda hayatında yanlış yolda ilerliyor ) . Bu sahnede ise geriye gitmesi gerekirken Baby , tam gaz ilerideki araca sürüyor ve Bats'i öldürüyor çünkü bu işten sıyrılmak istiyor ( işten çıkmak için tek doğru yol bu çünkü ) .
Sonra Baby , Debora'nın yanına geliyor ve Buddy'yi görüyor ( buradaki şakayı söylemiştim zaten ) . Şimdi , bu sahneyi ilk izlediğimde aklımı kurcalayan bir kısım vardı . Buddy , kahve istediği zaman Debora , sıcak kahveyi onun yüzüne atıp dikkatini dağıtmak yerine fincana koyuyordu . " Debora niye böyle bir şey yaptı ki ? " diye düşünüyordum . Şimdi ise nedenini anladım . Debora'nın yaptığı şeyin saçma olduğunun farkındayım ama Baby'nin istediği şey de buydu zaten : Onu bu işlerden uzak tutmak . Bu yüzden bütün bu tehlikelerin içine giriyor Baby ve Debora'nın bir şey yapmasını engelliyor . Çünkü Baby , bu işin çoktan içinde . Debora ise masum bir kız .
Buddy'nin bu sahnede Baby'ye söylediği söz önemli bu arada : " Müziğin sonuçlarına katlanacaksın . " Bunu en sonda konuşacağım .
Bundan sonra Bonnie & Clyde'a bir gönderme yapılıyor ve Baby , Debora'yı alıp Doc'un yanına son sürat gidiyor . Baby'nin arabayı durdurduğu zaman kameranın ona değil , onu geçip Debora'ya odaklanmasını da çok sevdim bu arada .
Baby , kasetlerini almak için Doc'un yanına gidiyor . Doc , başta bunu kabul etmese de Debora'yı gördükten sonra izin veriyor . Sonra da diyor ki : " Bir zamanlar ben de sevmiştim . " Doc'un bunu yapmasının nedeni biraz hızlı geçiştirilmiş olsa da aslında sadece bu cümle Doc'un amacını belirtiyor .
Ve büyük final aksiyon sahnesine başlıyoruz . Bu sahneyi fragmanda gördüğüm zaman Doc'un ana kötü adam olduğunu düşünmüştüm , filmi izlediğim sıradaysa Bats'in ana kötü olduğunu . Ama hayır ! Filmin asıl kötü adamı , Buddy ! Brighton Rock şarkısı eşliğinde inanılmaz bir kovalamacadan sonra Buddy , Baby'yi kulaklarından vuruyor ama sonra üst kattan aşağıya düşerek ölüyor .
Bundan sonra Baby , annesinin sesine uyanıyor . Annesi , filmin başlarında çalan Easy şarkısını söylüyor ( bu arada , annesini canlandıran şarkıcı Sky Ferreira'nın seni gerçekten de inanılmaz ) . Ve birlikte gün batımına ilerliyorlar . Derken .
Polis , barikat kurarak ikiliyi kıstırıyorlar . Ve Debora , geriye gitmeye çalışırken Baby , onu durdurarak araçtan dışarı çıkıyor ve ileri gidiyor , tıpkı son soygunda yaptığı gibi . Çünkü doğru olan yol bu . Ve Baby'nin 5 yılını hapishanede , 20 yılını ise göz altında geçirmek üzere mahkeme kararı veriliyor . Debora , ona kartpostallar atıyor ve Route 66 resimli olanı hücresine asıyor Baby . Ayrıca hapishane üniformalarının arkasında koca harflerle D. O. C. yazması da inanılmaz bir detay . Baby hapishanede olduğu içim bu işten hala tam olarak kurtulamadığını gösteriyor . Fakat hapishaneden çıktıktan sonra Baby'nin hayallerini süsleyen siyah beyaz ton , gerçeğe bürünüyor ve Debora ile Baby birbirine kavuşuyor . Bu sahnenin önceden hayal olduğunu düşünmüştüm çünkü Debora'nın tek hayali , Batı'ya doğru yol almak ve hiç durmamaktı . Bu final ise o amacı yok ediyor gibi duruyor ama işin de güzelliği burada zaten . Filmin çoğunluğu bir hayal gibi hissettirse de bir süreden sonra gerçeklik işin içine giriyor ve ana karakterlere tam olarak hayal ettikleri sonu vermek yerine gerçekçi ama mutlu bir son veriyor .
Peki filmin asıl amacı neydi ? Müzikle olan şeyler sırf havalı görünmek için mi vardı yoksa bir amaca hizmet ediyor muydu ?
Bu filmin ana karakteri ne Buddy , ne Doc , ne Bats , ne Debora , ne de Baby . Bu filmin ana karakteri , müziğin ta kendisi . Bu filmdeki müzik , hayatı temsil ediyor . Filmin her saniyesi müzikal gibi hissettirdiğinden filmden müziği çıkarmayı hayal bile edemiyorsunuz . Eğer çıkarırsanız , sonuç hiçbir şeye benzemez çünkü . Bu yüzden Baby Driver , bilindik konusuna rağmen bu kadar farklı ve özel hissettiriyor .
Baby'nin kulakları , onun hayatta en önem verdiği şey aslında . Çünkü annesinin müziği , Debora'nın sesi ve iPod , filmin müzik konusunda en çok odaklandığı şeyler . Karakterleri birbirine bağlayan ve hayat gibi hissettiren şey , müzik . Bu yüzden filmdeki karakterlerin adı müzik sırasında geçiyor ve bulunduğu duruma hitap ediyor . Hatta Buddy : " Müziğin sonuçlarına katlanacaksın " diyor , yaptıklarından dolayı hayatın sonuçlarına katlanmak gibi . Filmin ana karakterinin müzik olmasının en büyük nedeni , filmde en çok karaktere sahip olması . Müzik , sadece tonu ve sözleri ile ana karakterlerin içinde bulunduğu durumları anlatıp size de o duyguyu yansıtıyor .
Baby Driver , tam anlamıyla kusursuz bir film olmayabilir ama kesinlikle bir şaheser . Edgar Wright , resmen kendisini aşmış . Oyunculuklar , senaryo ve kovalamaca sahneleri inanılmazdı . Ama en önemlisi , soundtracke hayran kaldım . Spoilersız eleştirimde dediğim gibi , Baby Driver tüm zamanların en iyi soundtracklerinden birisine sahip . Bulunduğu durumu sırf sözleri ve ana karakterlerin adlarıyla anlatmayı başaran , bundan daha iyi bir soundtrack bulabileceğinizi zannetmiyorum . Bu analiz yazımda atladığım şeyler elbette var , ben sadece en çok dikkatimi çeken noktaları yazmak istedim . Şahsen , benim film hakkındaki düşüncelerim bunlar . Umarım bazı düşüncelerinizi açığa kavuşturmuşumdur . Uzun lafın kısası , Baby Driver'ı izleyin . Sevseniz de sevmeseniz de , vaktinizi ayırmaya kesinlikle değer . Bu yılın en iyilerinden birisi . İyi seyirler .
