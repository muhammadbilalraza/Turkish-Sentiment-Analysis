Amerika Başkanı John F. Kennedy'nin suikastinden 1 hafta sonrasında , John'un eşi Jackie'nin bir muhabire verdiği röportajla başlıyor Jackie .
Film de bu röportaj üzerinden ilerleyerek Başkan Kennedy'nin nasıl suikaste uğradığını , eşi Jackie'nin bu duygusal travmayı nasıl atlatmaya çabaladığını ve hayatının ne yönde değiştiğini görüyoruz bu süre içerisinde .
Jackie , her ne kadar mükemmel bir film olmasa da beni çok büyüledi .
Bunun da en büyük sebebi , müzik ve görüntülerdi .
Bu sayede de hikayenin taşıdığı dramatik ağırlık çok iyi dengelenmiş .
Besteci Mica Levi'nin bu filmdeki müziği muhteşemdi .
Hem durumu iyi yansıtmış , hem de hikaye akışını daha güçlü bir hale getirmiş .
Ama görüntülerden de bahsetmemek de olmaz .
Jackie'nin her bir karesi sanki bir tablodan fırlamış gibi hissettiriyor .
Her bir kareye konulan ufak detayların sayısı ve renklerin uyumu inanılmazdı .
Bu konuda yönetmen Pablo Larraín gerçekten de zoru başarmış .
Jackie , bu sayede oldukça gerçekçi ve tam da bu olayın gerçekleştiği zaman vizyona girmiş bir filmmiş gibi hissettiriyor .
Natalie Portman'dan da bahsetmemek olmaz tabii ki .
Portman , gerçekten de benim sevdiğim bir oyuncudur ve onun performanslarını çok beğenirim .
Ve her ne kadar Portman'ın en iyi performanslarının V For Vendetta ile Black Swan filmlerinde olduğunu düşünsem de Jackie'yle Portman , resmen kendini aşmış .
Hiç tartışmasız Jackie , Natalie Portman'ın en iyi performansı .
Çünkü Portman , bu filmde karakterine gerçekten de hakimdi ve sırf yüz ifadeleriyle bile seyirciye duygusal durumu yaşatmayı başarmış .
Görülmesi gereken , inanılmaz bir performanstı doğrusu .
Bir de filmin sorunlarından konuşalım .
Jackie , neden kusursuz bir film değil ?
Bu sorunun nedeni , filmin duygusal yoğunluğundan kaynaklanıyor .
Eğer film bu noktada sadece Portman'a odaklansaymış yeterli olurmuş .
Çünkü az önce dediğim gibi , Portman'ın yüz ifadeleri her şeyi anlatıyor .
Ama film bunu yeterli görmemiş anlaşılan ve bunun dışında hikayeye aynı durumun tekrar ve tekrar üzerinden geçildiği sahneler eklenmiş .
Filmin süresi de 100 dakika olduğu için bir süreden sonra hikaye iyice yavaşlıyor ve seyirciye istediği dramatik etkiyi verememeye başlıyor ve filmin 100 dakikalık süresi 2 saat gibi hissettiriyor .
Bu yüzden de her ne kadar bayıldığım yanları olsa da Jackie'yi bir daha izleyeceğimi sanmıyorum .
Kısacası , eğer bu olaya ilginiz varsa ve Oscar'a aday olabilecek filmleri teker teker izlemeye çalışıyorsanız Jackie'ye bayılacaksınız .
Muhteşem performansları , görüntüleri ve müziğiyle size o an yaşanan durumu hissettirmeyi başarıyor .
Fakat ağır temposu ve tekrara bağlayan sahneleri yüzünden herkese hitap eden bir film olmadığını da belirtmeliyim .
Herkese iyi seyirler .
FİLMİN İYİ yanları : + İnanılmaz görüntüler , her bir kareye konulmuş olan detayların sayısı . + Mica Levi'nin yaptığı soundtrack . + Natalie Portman'ın kariyerinin en iyi performansı .
FİLMİN KÖTÜ yanları :
- Bazı sahneler gereğinden fazla tekrara sarmış ve bu yüzden de bir süre sonra seyirciye istediği dramatik tepkiyi verememiş .
TOPLAM PUAN : 7.4 / 10
