( Afiş ve medya tanıtımları için ANИA olarak stilize edilerek kullanılan ) “Anna” , senaryosunu da yazan Luc Besson’un yönetmen koltuğunda oturduğu bir aksiyon – drama …
21 Haziran 2019 tarihinde Amerika’da vizyona giren filmin , 6.6 / 10 ( 63.318 oy ) ve 4.1 / 5 ( 1.0 üzeri oy ) olan IMDB ve Rotten Tomatoes izleyici puanı ortalamalarıyla 4.9 / 10 ( 69 yorum ) ve 40 / 100 ( 14 yorum ) olan Rotten Tomatoes ve Metacritic yorum ortalamaları , her ne kadar oylamaya katılan sayıları yeterince yüksek olmasa da bir Luc Besson filmi için fazlasıyla düşündürücü …
O nedenle bizde , 30,7 milyon Avroluk bir bütçeyle çekilen ve 31,6 milyon dolarlık bir hasılat rakamına takılıp kalarak ciddi bir hayal kırıklığı da yaratmış olan bu filmi , her zamanki gibi önceliği oyuncu kadrosuna vermek suretiyle bizzat kendimiz mercek altına alarak inceleyecek ardından da puanlamaya çalışacağız …
Bunun için de Luc Besson açısından yeni bir “Nikita” ( 1990 ) yahut da “Léon” ( 1994 ) olmak yerine 1960’lar sonrasındaki ( aksiyonu bol – içi boş ) soğuk savaş dönemi prodüksiyonları tarzındaki , abur cubur atıştırmalıklar eşliğinde sadece sinema salonlarını dolduranları eğlendirmeyi amaçlayan bu filme ilişkin ilk tespitimizi , sonrasında da naçizane ilk önerimizi paylaşalım istiyoruz …
Bu bağlamda da işe ; karşımızdakinin , son derece gereksiz olması nedeniyle , başkarakteri olan Dominika Egorova isimli Rus istihbarat casusunu Amerikalı aktris Jennifer Lawrence’ın canlandırdığı “Red Sparrow” ( 2018 ) ile kıyaslayarak yorumlamaktan özenle kaçınacağımız bir film olduğunu söyleyerek başlayabiliriz …
Elbette bu söylediklerimiz ile Besson’un oyuncu tercihleri ( “Red Sparrow” un kadrosunda tek bir Rus oyuncuya dahi yer vermeyen ) yönetmen Francis Lawrence’ınkilerden daha doğruydu demek de istemiyoruz …
Zira bu filmde de Rus ( aslında SSCB ) istihbarat örgütü KGB liderleri Vassiliev ve Olga ile Anna’nın KGB ajanı sevgilisi Alexander " Alex "
Tchenkov karakterlerini de sırasıyla , Belçikalı Eric Godon , ( babası Rus olan ) İngiliz Helen Mirren ve Galli Luke Evans gibi Rusya ile doğrudan bağlantısı olmayan isimler canlandırmışlar …
Aynen Amerikalı CIA ajanı Lenny Miller karakterine İrlandalı aktör Cillian Murphy’nin hayat vermesi gibi …
Çekimleri Paris , Moskova , Belgrad , Guadalup ve Milano’da gerçekleştirilen filmin silahlarla ilgili danışmanlığını “Nikita” ( 1990 ) , “Léon” ( 1994 ) , “Ronin” ( 1998 ) , “Angel - A” ( 2005 ) , “Lucy” ( 2014 ) , “The Hunger Games : Mockingjay - Part 2” ( 2015 ) , “Dunkirk” ( 2017 ) ve " Mission : Impossible - Fallout "
( 2018 ) tan da tanıdığımız Christophe Maratier yaparken , bol miktarda profesyonel figüranın kullanıldığı kavga sahnelerinin koreografisini hazırlama işini de , aksiyon sinemasının bir başka marka ismi olan Alain Figlarz üstlenmiş …
Aslına bakarsanız Besson , filmin müziklerini yapan Éric Serra , görüntü yönetmeni Thierry Arbogast , editör Julien Rey , sanat yönetmeni Gilles Boillot , set tasarımcısı Evelyne Tissandier ve kostüm tasarımcısı Olivier Bériot gibi ekip arkadaşlarını da daha önce birlikte çalıştığı isimlerden seçmiş …
Yani Besson , ( ne , nerede , nasıl , neden , ne zaman ve kim tarafından gibi soruları yanıtlayıcı unsur olarak kullanılmak üzere ) tatlı flashback geçişli kurguyu tercih ettiği filmin bu noktasında da işi garantiye almış …
Ki , zaten bırakın her şeyin yolunda olduğu bunca teknik ayrıntıyı , sırf araba takip sahneleri ile silahlı çatışma ve kavga sahnelerinin bol olduğu aksiyon filmlerinin tutkunlarından olmanız durumunda bile benzeri Hollywood yapımlarını kesinlikle aratmayan bu filmi , 119 dakika boyunca yerinizden kıpırdamadan izleyeceksiniz …
Belki , yine klasik bir laf olacak ama diğer yorumlarımızda olduğu gibi “spoiler vermeden” yazılmayanları yazmaya , anlatılmayanları anlatmaya , söylenilmeyenleri söylemeye çalıştığımız bu satırlar , Luc Besson'un KGB üzerinden anti – komünizm , CIA üzerinden de anti – emperyalizm propagandası yapmak yerine yukarıda da belirttiğimiz gibi izleyen herkesi eğlendirmeye çalıştığı filme dair ilk tespitimiz olsun …
İlk önerimize gelince : O hakkımızı da bu kez ; iyi yönetmen filmi izlemekten her zaman için haz duyan sinemasever dostlara , “Söz konusu olan bir Luc Besson filmi ise gerisi teferruattır” diye seslenerek kullanmak isteriz …
Sonuç olarak , kendi değerlendirme sistemimiz içinde puan olarak da 3 verdiğimiz bu film için önerimiz de lüzumsuz yorum ve olumsuz puanlara aldırmadan , “bir şans da siz verebilirsiniz” şeklinde olacak …
Keyifli seyirler …
