13 yıldır Ankara'da yaşayan biri olarak , ekstra etkilendiğim bir film oldu .
Demirkubuz'un eserinde başkent aynı zamanda baş rollerden biri zaten .
Dostoyevski'nin " Yeraltından Notlar " kısa romanının serbest bir uyarlaması .
Oyuncular , özellikle Engin Günaydın'ı başarılı buldum .
Senaryo özellikle belli bölümlerde ( evet " arkadaşlarla yemek " sahnesi ) gerçekten çok başarılı .
Bunun yanında filmde fazlalık kalan ve olmasa daha iyi olurmuş dedirten bazı bölümler de yok değil kendi adıma .
Ancak genel anlamda baktığımda , atmosferiyle , soru işaretleriyle dolu karakteriyle , yaşananlarıyla , sonuna kadar izlenebilir ve etkileyici , sürükleyici bir yapım olmuş .
Son dönemin başarılı Türk Sineması örneklerinden biri olduğu söylenebilir rahatlıkla .
Bireyselliğe odaklanan , bir karakterin derinlemesine analizine ve onu anlamaya yönelik filmlerin , ülkemiz sinemasında sayısı artarak devam etmeli .
Yönetmen pek çok boşluk bırakarak bizleri " tahmin etmeye " yöneltiyor .
Bu da filmi izlenebilir kılan unsurlardan biri .
