Daha önce Celeste and Jesse Forever'dan tanıdığımız Lee Toland Krieger'in yönetmen koltuğunda oturduğu filmde , Blake Lively , Ellen Brustyn ve Harrison Ford gibi ünlü isimler de yer alıyor .
Henüz 29 yaşında olan Adaline Bowman , geçirdiği bir trafik kazası sonucunda sıradışı bir şekilde yaşlanmamaya başlar .
Bu olayın ardından sırrını kimsenin öğrenmemesi için sıklıkla taşınır , insanlardan kaçar .
Yalnız bir yaşam sürerken bir davette Ellis Jones ile tanışır .
Ellis ve Adaline zaman geçtikçe birbirlerine bağlanırlar ama Adaline'nin sırrı ilişkilerini ve kendisini ikilimlere sürükler .
Adaline , kazadan beri ilk defa hayatını tekrar yaşamaya başlayacak ve Ellis'le birlikte olmaya devam mı edecektir , yoksa her zamanki gibi kaçacak mıdır ?
Senaryoda tatmin edici olmayan bazı noktalar var ve bu noktaların telafisi için pek de özen gösterilmemiş .
Çok fazla raslantıya yer verilmiş olması bu noktalardan biri .
Artık öyle bir noktaya geliyor ki zaten baştan tatmin etmeyen senaryo , izleyicinin filmden aldığı zevki düşürmeye başlıyor .
Final ise tam bir hayal kırıklığı ; senaryoyu toplamaya çalışmaktansa izleyiciye istediğini vermek amaçlanmış ve son derece klişe bir finale imza atılmış .
Ama bu iki noktayı saymazsak ilgi çekici bir senaryo olduğunu söylemek mümkün .
Adaline'nin anılarında geri dönüşler yapılması ise başarılı bir şekilde uygulanmış ancak bazı yerlerde de düzensizliğe ve filmin dağılmasına neden olmuş .
Filmde dikkatimi çeken bir diğer unsur ise kayda değer ve izlerken gerçekten büyük bir zevk veren çekim teknikleri .
Bu çekim tekniklerini maalesef filmin her yerinde göremiyoruz ama birkaç sahnede gözüme çarptı ve hoşuma gitti .
Oyunculuklar , senaryoyu biraz da olsa toparlamış .
Özellikle de Blake Lively , karakterinin duygularını , içinde olduğu psikolojik durumu ve yaşının getirdiği o bilge havayı kameraya çok iyi yansıtmış .
Zarafeti ve şıklığı ise de bu davranışlarını bir bütün haline getirerek her şeyi harmanlamış .
Harrison Ford da aynı şekilde , uyumlu bir performans sergilemişler .
Michiel Huisman ( Ellis ) ise onların yanında biraz daha amatör kaçmasına rağmen kötü bir iş çıkarmamış .
Kısacası klişe finaline ve senaryodaki aksaklıklara rağmen , romantik film severlere farklı bir deneyim yaşatacak bir yapım The ege of Adaline .
