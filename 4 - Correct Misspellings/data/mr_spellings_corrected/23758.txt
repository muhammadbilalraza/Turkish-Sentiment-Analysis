Tüm Sırların Sahibi Kız , M. R. Carey'in ünlü romanından uyarlanmış ve başrollerinde Gemma Arterton ile Glenn Close'un bulunduğu bir zombi - gerilim filmi .
Ve bu film de Melanie adlı bir çocuk hakkında .
Melanie , askeri bir tesisin içerisinde diğer çocuklarla birlikte yaşayıp eğitim görmektedir .
Fakat artık dünyada hayatta kalan çocuklar yarı zombi yarı insan olduklarından ( insan eti kokusu alınca zombiye dönüşen , ama normalde insan gibi düşünebilip davranabilen kişiler yani ) yoğun koruma altında tutulmaktadır .
Bir gün bu askeri tesisin güvenlik duvarları yıkılır ve zombiler içeri girmeye başlarlar .
Bunun sonucunda da Melanie , öğretmeni Bayan Justineau , Doktor Caldwell ve birkaç askerle birlikte üsten ayrılıp hayatta kalmaya çalışırlar .
Filmin iyi yanlarından başlamak istiyorum .
Öncelikle bu film çok güzel gözüküyor .
Gerçekten .
Başarılı bir sinematografi , çarpıcı sahneler ve farklı bir senaryo barındıran bir film var karşımızda .
Filmin kendisi her ne kadar bu iyi yanların hakkını veremese de , ortaya çıkan sonucun bir hayli iyi olduğunu belirtmeliyim .
Oyunculuklar çok başarılıydı .
Gemma Arterton ile Glenn Close'un performanslarına bayıldım doğrusu .
Filmin büyük bir kısmını onlar götürmüşler , onları izlemek çok zevkliydi .
Ama filmi çalan asıl kişi , Melanie'yi oynanan kız Sennia Nanua'nın performansıydı .
Nanua , bu rolü resmen sahiplenmiş ve ortaya görülmesi gereken bir performans çıkarmış .
Filmin en iyi yanlarından birisi de oydu .
Bunun dışında bu filmi izlerken hiç sıkılmadım .
Evet , bazı sahnelerinde tempo düşse de genel anlamda bu filmi büyük bir merakla izledim .
Her şey hızlı ve etkileyici geliştiğinden seyirciye yaratılan etki daha da başarılı olmuş bu filmde .
Şimdi de filmin kötü yanlarına değinmek istiyorum .
Her ne kadar bu filmi izlerken keyif aldıysam da bu filmin kocaman bir sorunu vardı : Mantık hataları / saçma sahneler !
Eğer bu filmi izlerken beyninizin " of " düğmesine basarsanız , epey başarılı bulacağınıza eminim .
Fakat bu filmi izledikten sonra , kafamda bir ton sorunun biriktiğini fark ettim .
Hatta aklımda kalanlar ile buraya bir listesini çıkarmaya çalışacağım ( burası ağır spoiler içerir , uyarmadı demeyin ) .
spoiler :

- Melanie , tesiste çalışan askerlerin isimlerini öğrenmeyi nasıl başardı ?

- Neden Bayan Justineau , birdenbire Melanie'yi kendi kızı gibi sevmeye başladı ?
Melanie'nin hikayesinin Justineau'yu ağlatması pek de iyi bir neden değil açıkçası çünkü bu tarz durumlar okuldaki törenlerde de yaşanıyor bazen .
Diyelim ki bunun arkasında çok iyi bir neden var , aralarındaki öğretmen - öğrenci ilişkisi ne zaman bu kadar önemli bir boyuta ulaştı ?

- Melanie'yi diğer öğrencilerden farklı kılan özellik nedir ?
O da diğer öğrenciler gibi yarı zombi , yarı insan .
Tek farkı derse katılması ve askerlerin adını söylemesi .

- Neden Doktor Caldwell , Melanie'nin söylediği rastgele numaralara denk gelen çocukları deney olarak kullandı ?
Caldwell , kendisi seçemez miydi ?

- Zombilerin baskını sırasında dışarıda , Melanie'nin bir erkek askeri ısırdığı sırada hemen yanındaki bayan asker niye ateş etmedi ?
Melanie ona doğru koşunca da niye silahını yere attı ?
Onu kolayca öldürebilirdi .

- Tesisteki diğer askerlere ve çocuklara ne oldu ?
Onlar neden bu kadar önemsiz ?

- Ekibin ormanda su topladığı sahnede neden askerlerden bir tanesi " susturucu takın " uyarısına rağmen bir saçmalık yapıp susturucusunu takmadı ?
Bundan sonra da bütün zombiler hangi ara oraya geldi ?
Fight Club gibi bir ekip oluşturup pusuda bekliyorlar mıydı yoksa ?
Ve hayır , Melanie'nin " Onlar yalnız da ondan . " cevabı doğru değil .

- AVM sahnesindeki zombiler neden öylece duruyorlardı ve niye hareket etmiyorlardı ?

- Ekibin zombilerden korunmak için sürdüğü özel kremin bir işe yaradığını düşünmüyorum .
Zombilerin arasından geçseler bile o sessiz ortamda çıkardıkları sesler çok rahat duyulur bence .
Zombiler sağır olmadığından , filmin zombileri anlatış tarzının eksik olduğunu düşünüyorum .

- Hareket etmeyen zombilerin içerisinden neden bir zombie bebek arabası ile ilerliyordu ?

- Bu zombi kalabalığının içerisinde neden sadece birkaç zombi silah sesine tepki verdi de diğerleri öylece durdu ?

- Ekibin hastaneye benzeyen yerde kalmaları hiç güvenli değildi bence .
Justineau'nun bir zombi öldürmesine rağmen herkes kapılar açık , rahatça yattı .
Halbuki binanın içerisinde daha fazla zombi olabilirdi .
Acemi şansı olabilir belki .

- Hastanenin önünde toplanan zombileri dağıtmak için dışarı çıkan Melanie , bir kedi yedikten sonra neden her şeyi unutup uzun bir süre orada oyalandı ve şans eseri orada duran köpeği görünce hemen harekete geçti ?

- Mantarların oluşturduğu dağdan dünyanın her tarafında yok mu ?
Sadece orada mı var ?
Eğer bunun yakınında sel veya yangın olursa bütün insanlığın , buranın içerisinden çıkan gazın sonucunda öleceği bilgisi verildikten sonra .
Yani dünyanın herhangi bir yerinde , bundan haberi olmayan birisi kazara bunu yaksa ne olacaktı ?

- Siyahi asker Kieran'ın yaptığı saçmalığa hala inanamıyorum .
Yaptığı şey şu ; ortalarda yarı zombi yarı insan olan çocuklar var ve Kieran da yiyecek arıyor tek başına .
Ve yerde bir yiyecek kutusu görüyor .
Alıyor .
İleride bir daha görüyor .
Alıyor .
Ve böyle ilerleyip karanlık bir dükkanın önüne geliyor .
Ve oradan içeri giriyor !
Bu mantık , Scooby Doo ve Sünger Bob gibi animasyonlarda geçiyor zaten , bir askerin böyle bir şeye kanmasına inanamadım !
Ve sonra da orada çocuklar tarafından tuzağa düşüyor ve tam ölmek üzereyken Kieran diyor ki : " Bana daha fazla yaklaşmayın yoksa elimdeki el bombasını patlatırım ! " diyor ve çocukların ona saldırmasına rağmen Kieran , elindeki bombayı patlatmıyor !
Bu gerçekten de saçmaydı .

- Neden Melanie ile çocuk zombilerin lideri Fight Club tarzında bir kavgaya girişti ?
Silahla hepsini anında vursalardı olmaz mıydı ?

- Doktor Caldwell ile asker Parks'ın gecenin bir vakti Melanie'yi bulmak için dışarı çıkmalarındaki amaç neydi ?
Melanie şehri biliyor zaten , ona bir zarar gelmeyeceğini de biliyorlar .
Bunun sonucunda da ikisi ölüyor zaten .
O zaman niye böyle saçma bir şeye kalkıştılar ki ?

- Ve son olarak da finale geldi sıra .
Final şu : Melanie , mantarlardan oluşan dağı yakıyor ve bütün insanlığı yok ediyor .
Bu sırada da sonsuza kadar ( ! ) oksijen soluyabileceği , güvenli bir cam laboratuvarın içerisinde hapsolan Justineau dünyada kalan son kadın olarak bu ufak yerde , hayatının geri kalanını yarı zombi yarı insan çocuklara ders öğretmekle geçirir .
Bu sahneyle ilgili ters giden o kadar çok şey var ki , anlatamam .
Tek bildiğim şeyse , bu sonun saçma olduğu .
Bu kadar uzun bir yazı yazdığıma göre bu filmi hiç de sevmediğimi düşünüyorsunuzdur .
Açıkçası , hayır !
Bu filmden epey hoşlandım açıkçası .
Güzel performanslar , başarılı sahneler ve yaratıcı bir konuya sahip bu film .
Filmin mantık hatalarını bu kadar uzun yazmamın sebebiyse , ortada bir başyapıt olabilecek materyal varken ortaya " izlesen de izlemesen de bir şey kaybetmezsin " türünde bir işin çıkmış olması .
Bu filmi sevebilirsiniz de , sevmeyebilirsiniz de .
Ben sadece materyale ve ortaya çıkarılan sonuca saygı duyuyorum , o kadar .
Eğer bu filme benim olduğum kadar kafayı takmazsanız , elinizde izlenebilir bir türde , farklı bir zombi filmi var aslında .
Ya da eğer sadece benim eleştirdiğim noktalara odaklanırsanız , bu filmden nefret edersiniz .
Benim fikrimse , bence bir göz atmanız .
Tüm Sırların Sahibi Kız , kesinlikle göz atmaya değer bir film ve her ne kadar çok başarılı olmasa da , şu an vizyonda olan çoğu filmden daha başarılı .
İyi seyirler .
FİLMİN İYİ yanları : + Gemma Arterton , Glenn Close ve Sennia Nanua'nın oyunculukları . + Yaratıcı fikirleri . + Hiç sıkıcı olmaması , seyirciyi yavaş anlarına rağmen sürüklemesi . + Ufak detaylar , sinematografi ve zombilere yapılan makyajlar .
FİLMİN KÖTÜ yanları :
- Bir sürü eksik , gereksiz ve mantıksız olan sahnenin bulunması .
- Finali .
TOPLAM PUAN : 6.5 / 10
