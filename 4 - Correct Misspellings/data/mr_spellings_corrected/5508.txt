Gizli Dünya çarpıcı ve farklı konusu , ürperten oyunculukları ve etkileyici anlatımıyla kaçırılmaması gereken bir film olmuş .
Lenny Abrahamson’ın yönetmenliğini üstlendiği bu sıradışı ve sarsıcı filmin oyuncu kadrosunda Joy rolünde Brie Larson , Jack rolünde ise Jacob Tremblay'i izliyoruz .
Oyunculuklar olağanüstü .
İkiliye Sean Bridgers , Joan Allen , William H. Macy ve Matt Gordon eşlik ediyor .
Olayları 5 yaşındaki Jack'in gözünden izliyoruz .
Jack’in bakış açısıyla izlemek filme çocuksu bir saflık , endişe ve heyecan katıyor .
Filmin en etkileyici sahnelerinden biri , Joy'un Jack'e sorumluluk yükleyip yardım istediğinde , Jack'in " tekrar 4 yaşında olmak istiyorum " demesiydi .
Küçük bir cümle ama anlamı ne kadar derin .
