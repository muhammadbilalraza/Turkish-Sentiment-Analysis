insanlar buraya yazdıkları yorumlarla gerçekten kendi kalitelerini ve hayal güçlerinin sınırlarını gösteriyorlar . filmi şiddete yöneltici bulanından , gerçekçi bulmayanına kadar değişik olumsuz yorumlar gördüm . filmi kurtlar vadisiyle kıyaslayan bile var . akıl yürütmeye mecali olmayan tembel zihinlerin her geçen gün daha da afyonlandırıldığı aksiyon filmlerindeki heyecanı bulamayanlara zaten diyecek bir şey olamaz . bu filmden sosyalizm argümanları ya da anarşi teorileri çıkarmak için uğraşmak ve toplumsal düzeni çözdüğünü beklemek de benzer ölçüde yersiz olur . dolayısıyla ağız suyu akıtarak alkışlamanın da , bilmiş bilmiş kötülemenin de nesnesi değil bu film . bu filmi kıymetli yapan şey amerikan kültürünün çizgi romanlarda keşfettiği önemli bir nüansın altının çizilmesi olmuş . medeniyeti baştan kurduğunun hayalinde yaşayan bir toplumun nasıl toplumsal uçurumlar yarattığının ve bunun bireysel düzeyde ne gibi sonuçları olabildiğinin tespitidir bu nüans . onun ilacı ya da çözümü değil . kısacası ; bu filmde empati kurmak zorunda olduğumuzu fark ettiğimiz patolojik vakaların aslında hepimizin hayatına sirayet eden kapitalist yapıdan kaynaklandığını görüyoruz . izlerken canımızı acıtacak denli insanlık dışına çıkan jokerin bir kahraman olmadığını fark etmememiz mümkün değil . pamuk ipliğine dönmüş tüm bağlarıyla , düzen tarafından köşeye sıkıştırılmış bir insan ; ve kendi değerini ancak yanılsamalı ve bilinçdışı bir şekilde hayallerinde yaşatabiliyor . ve hayatın onu böyle bir tesadüfe / kadere sürüklemesiyle kolay olan gerçekleşiyor : var etmektense yok etmek - çünkü hayat onun elinden var etme araçlarını alacak bir tiyatroya dönüşmüş durumda . film bir erdemsizlik güzellemesi değil . film insanları erdemsizliğe iten bir kayıtsızlığın ( düzen ; sistem ; yapı ; kapitalizm . ) her gün erdem üzerine boş keseden söylem ve yasa üretmesinin eleştirisi .
