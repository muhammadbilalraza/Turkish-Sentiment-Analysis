Senaryosunu da , " hür man stoppar et bröllop ( How Stop a Wedding - Bir Düğün Nasıl Durdurulur ) "
( 2014 ) isimli İsveç filminden uyarlayarak , " Silsile " de ( 2014 ) olduğu gibi yine Faruk Özerten ile birlikte yazan Ozan Açıktan'ın yönetmen koltuğunda oturduğu “Yarına Tek Bilet” , romantik komedi tarzındaki bir yol hikayesi olarak geliyor karşımıza .
Henüz daha iki gün önce Açıktan'ın " Silsile " sine kapsamlı bir yorum yazmış biri olarak ; o filmdeki ekipten , senaryo yazımındaki Faruk Özerten'in , görüntü yönetmenliğindeki Cenk Altun'un ve editörlükteki Erkan Erdem'in yerlerini koruduklarını görünce , aynı coşku ve beklenti ile geçtik ekranın başına .
Ancak film akmaya başladığı andan itibaren de , kaç kişiyle oynanırsa oynansın filmlere , casting direktörlerinin de damgalarını vurduklarını bir kez daha iliklerimize kadar hissettik .
Zira Metin Akdülger ve Dilan Çiçek Deniz , fazlasıyla sırıtmışlardı rollerinde .
Yani benzeri bir hatanın , düşük bütçeli bağımsız Amerikan komedilerinde sıklıkla tekrarlandığı gibi bu filmde de , dizi film oyuncusu kullanma kolaycılığına teslim olunarak oyuna , daha ilk dakikadan itibaren 2 - 0 geriden başlanılmış .
Üstelik Türkçenin , kelimelerdeki bazı harflerin yutularak " sokak jargonu " ile konuşulduğu faslına hiç girmiyoruz bile .
Özellikle de , aynı yıllarda ( davranışlarıyla ele avuca sığmayan ) Burak Sergen ile de Ankara Bahçelievler Cumhuriyet Lisesinde aynı yıllarda okumuş biriyken .
Tabii şöhretli öğrencilerimiz Burak ile de sınırlı değildi . , Daha kimler mi vardı ?
Zülfü Livaneli'den tutun da , Çetin Tekindor , Kayahan , İlhan Şeşen , Hülya Avşar , Meral Okay , Köksal Engür , Osman Yağmurdereli , Salih Memecan , Mehmet Ağar ve Selçuk Ural gibi ülkenin sosyal ve siyasal gündeminde etkili olan isimler ile de okuduk o yıllarda .
Peki , biz nal mı topluyorduk o arada ?
Ne gezer .
Kendisine , " Mutluluklar Prensi " unvanını da lanse ettiğimiz İlhan İrem ile yıllardır hastası olduğumuz Cem Karaca'nın fan clublerinin yöneticiliğini yapmaktaydık o gençlik günlerimizde .
Eminiz meraklıları ; " Hey " dergisi arşivlerinde gerekli kontrollerini de yapabileceklerdir , Türk pop müziği tarihinde arşiv kıvamında yerini almış olan bu bilgilerin .
Şimdi diyebilirsiniz ki , " Ne yani , mektepliler dışındaki alaylı oyuncular taş mı yesinler ? "
Elbette hayır .
Ama bir zahmet , en azından diksiyon dersi alarak , ailelerinden öğrendikleri yerel şiveleri ile kulaklarımızı tırmalamaktan da bir vazgeçsinler .
Zaten böylesine bir faciaya yol açmamak amacıyla , " Yeşilçam " sineması döneminde , Cüneyt Arkın'dan Kadir İnanır'a , Türkan Şoray'dan Filiz Akın'a kadar bütün yıldızların canlandırdığı karakterler , yıllarca profesyonel tiyatro sanatçılarınca seslendirilmedi mi .
Bu ufak fakat önemli serzenişimizin de ardından , e madem 90 dakika boyunca oturup sabırla izledik , hadi gelin kısaca filmde anlatılan hikayeye de bir bakalım .
BÖLÜM 1 : ( Tanışma ) İzmir'e gitmek üzere Mavi Tren'e binerek boş bulduğu bir kompartımana yerleşen Leyla ( Dilan Çiçek Deniz ) , aslında Ali ( Metin Akdülger ) ve diğer üç erkek arkadaşı adına biletlendirilmiş olan koltuklardan birinde oturmaktadır .
Zira o gün için yer bulamayan Leyla'ın bileti yarınadır .
Derken önce Ali , ardından da bilet kontrolü için kondüktör ( Tevfik Kartal ) aynı kompartımana teşrif ederler .
Neyse ki , bileti olmayan Leyla , baştan beri ters davrandığı Ali sayesinde , sadece cezalı bir bilet parası ödeyerek yoluna devam edebilecektir .
BÖLÜM 2 : ( Muhabbete Giriş ) Karşılıklı laf atma ve dokundurmaların baskın olduğu derin bir muhabbet başlar .
Ki böylelikle , her ikisinin de bir " düğüne " gitmek de olduklarını öğreniriz .
BÖLÜM 3 : ( Muhabbetin Koyulaşması ) Laf lafı açtıkça , Avukat olan Ali'nin yolculuğunun , " davetli olmadığı " halde Urla'da tanıştığı eski sevgilisi Burcu'nunkine doğru olduğunu anlarız .
Çünkü Ali , bu evliliği durdurmak istemektedir .
BÖLÜM 4 : ( İtiraflar ve Yüzleşme ) " Spoiler " oluşturmasın diye anlatımı burada kesiyoruz .
Konuya ilave edebileceğimiz tek husus , Ali ile yolu tesadüfen kesişen Leyla'nın da gerçekleşmesini istemediği aynı düğüne doğru yola koyulduğu .
Yalnız Ali'nin aksine Leyla'nın elinde , bir düğün davetiyesi mevcuttur .
Dakika 36. .
Artık gerisi sizlerde .
En başta da belittiğimiz gibi film , oyuncularının yetersiz performansları nedeniyle bizim açımızdan tam anlamıyla bir hayal kırıklığı oldu .
Ozan Açıktan sinemasına dair görüşümüzü ise , yine bir Netflix filmi olan " Geçen Yaz " ın ( 2021 ) yarınki yorumunda paylaşacağız .
