" Gerçek bir hikayeden uyarlanan American Made , başarılı plot Barry Seal'ın nasıl CIA'de çalışmaktan Pablo Escobar gibi uyuşturucu tüccarlarına hizmet ettiği ve hükümetin ana hedeflerinden birisi haline gelmesini anlatıyor . Bu süre içerisinde de Seal'ın evlilik hayatındaki iniş ve çıkışları , yasa ile yaşadığı ufak sorunları görüyoruz . "
Bu filme girerken ne düşüneceğimi bilmiyordum çünkü son zamanlarda Jack Reacher 2 ve The Mummy filmleri ile Tom Cruise kariyerinde biraz düşüşe geçti .
Her ne kadar bu film The Bourne Identity ve yine Tom Cruise'lu Edge Of Tomorrow'un yönetmeni Doug Liman tarafından çekilmiş olsa da , bilindik konusu yüzünden filme pek ısınamamıştım .
Ama ne diyeceğim biliyor musunuz ?
Bu film hiç de fena değildi .
Dürüst olmak gerekirse , American Made benim için bu yılın en hoş sürprizlerinden birisiydi .
Film kesinlikle bir başyapıt değil ama böyle bilindik bir konuya sahip olduğunu düşünürsek , ortaya olabilecek en sürükleyici ve dinamik filmi yapmışlar .
Bir süredir Tom Cruise'un canlandırdığı karakterlerde büyük bir motivasyon ve biraz da karizma eksikliği vardı .
American Made filmini , Tom Cruise'u kaybolduğu yola geri sokan film olarak düşünebilirsiniz .
Cruise'un canlandırdığı Barry Seal karakteri çok karizmatikti ve onu bu filmde izlemesi çok eğlenceliydi .
Fakat Doug Liman'ın yönetmenliğinden de bahsetmem lazım .
Çünkü bu filmin bu kadar iyi olmasının en büyük sebebi o aslında .
Filmin fragmanından American Made'in aşırı uzun , tahmin edilebilir ve sıkıcı bir iş olacağını düşünmüştüm .
Ama gerçekte ise bu filmi izlerken hiç sıkılmadım .
Her ne kadar biraz tahmin edilebilir olsa da film sürükleyiciliğini benim için hiç kaybettirmedi .
Liman'ın bu konuda başardığı en büyük şey , karakterleri ve büyük olayları olabilecek en hızlı ve ilgi çekici şekilde işleyip senaryoda boşluklara yer bırakmamasıydı .
Bu sayede film çok daha hızlı bir şekilde ilerliyor .
Ayrıca filmin açılış logosundan çeşitli ülkelerdeki atmosferlere ve dekorlara kadar 70'li yılların sonu ve 80'li yılların başlarındaki atmosfer çok iyi yansıtılmış .
Normalde yapılması çok zor olan bir işi başarmışlar ve bu benim için filmin en çok takdir edilesi bölümlerinden birisiydi .
American Made , tahmin edebileceğiniz gibi kusursuz bir film değil .
Konusunun bilindik olmasının dışında bazı yan karakterlerin filme çok fazla katkısı olmadığını düşünüyorum .
Gerçek bir hikayeden uyarlanmış olmasına rağmen ( gerçi filmdeki olayların ne kadarı sahte , ne kadarı gerçek bilmiyorum ) eğer hikayeden bazı karakterler çıkarılsaydı , film çok etkileyici bir tempoya sahip olurdu .
Çünkü filmin hızlı bir temposu olmasına rağmen ortalara doğru biraz yavaşladığı kısımlar oluyor .
Gereksiz yan karakterler de bunun en büyük sebebi .
Ayrıca film tahmin edebileceğiniz gibi yeni duvarları yıkmıyor , yani American Made'in içinde daha önceden hiç izlemediğiniz bir şey yok .
Sadece filmin hikayesini o kadar stil sahibi bir şekilde anlatıyordu ve hızlı ilerliyordu ki , elimden gelen tek şey kendimi hikayenin akışına bırakmak oldu .
Film beni derinden etkilemedi ama izlerken çok iyi vakit geçirdim .
Filmi özetleyecek olursak ; yeni duvarların yıkılmamasına ve işlenişinin kusursuz olmamasına rağmen American Made , izlemesi çok eğlenceli bir filmdi .
Hikayenin içinde geçen zaman dilimi çok iyi yansıtılmış , Doug Liman'ın yönetmenliği filme dinamik bir hava katmış ve Tom Cruise da karizmasıyla çıkan sonucu daha iyi bir hale getirmiş .
Eğer American Made'i izlemezseniz bir şey kaybetmezseniz ama eğer sinemalarda kafanızı dağıtacağınız eğlenceli bir film arıyorsanız , bu filme bir şans verin .
Pek pişman olacağınızı düşünmüyorum .
İyi seyirler .
FİLMİN İYİ yanları : + Tom Cruise'un geri dönüşü . + Doug Liman'ın stil sahibi , dinamik yönetmenliği . + Yaratıcı durumlar , komedi ve dramın iyi dengelenmiş olması . + Hareketli temposu .
FİLMİN KÖTÜ yanları :
- Konusu oldukça bilindik olduğundan bazı sahneler rahatça tahmin edilebiliyor .
- Yeni duvarlar yıkılmıyor .
TOPLAM PUAN : 7.4 / 10
