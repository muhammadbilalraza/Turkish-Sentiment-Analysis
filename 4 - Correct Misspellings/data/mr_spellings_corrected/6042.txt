spoiler :

Sinema tekniğini ele alacak olursak bir iki teknik hata dışında kusursuz denilebilir .
Klasik Nuri Bilge Ceylan filmi .
Hatice ile geçen konuşma sahnesinde yine " Bir Zamanlar Anadolu'da " filminde savcının karısının intiharı hakkında konuştuktan sonra kapıdan dönüp " Karım . " diye söylemesi gibi Hatice'nin hayalini seyircinin yine anlamayacağını düşünerek dile getirmesi gereksiz olmuş denilebilir .
Ana karaktere bakacak olursak agresif , insanlarla girdiği diyalogları kendi kazanacağını düşündüğü psikolojik bir savaşa çekmesi , zorlama edebi konuşmaları , babasına duyduğu öfke , kendini beğenmiş ve karşısındaki tüm insanları küçümsemesi nefret edilmesi için yeterli sebepler aslında fakat buna rağmen sadece bende mi oldu bilmiyorum fakat karaktere yakınlık hissettim .
Daha üzerinde konuşulabilecek çok fazla sahne var aslında ama daha da uzatarak yorumu okunulamaz hale getirmek istemiyorum .
Kısaca güzel bir film izlenebilir fakat uluslararası bir ödül için yeterli değil .
