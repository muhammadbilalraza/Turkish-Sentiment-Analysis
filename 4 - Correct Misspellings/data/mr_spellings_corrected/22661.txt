" Tinker Tailor Soldier Spy'ın yönetmeni Tomas Alfredson'ın yönettiği ve Martin Scorsese'nin yapımcılığını üstlendiği The Snowman'ın başrolünde son zamanların başarılı oyuncularından Michael Fassbender , Rebecca Ferguson ve J. K. Simmons var . "
Başlı başına bu cümle ile ortaya hiç olmazsa ortalamanın üzerinde bir iş çıkması gerekir , değil mi ?
Ama maalesef The Snowman , bu tabirin yakınından bile geçemiyor .
Hatta ortaya bu yılın kaçırılmış en büyük fırsatı çıkmış diyebilirim .
İlk önce konuya değinelim .
Filmin fragmanına göre The Snowman'in konusu şu : " Son zamanlarda ortaya çıkıp insanları vahşetli bir şekilde öldüren Kardan Adam Katili'ni yakalamak için ünlü detektif Harry Hole ile meslektaşı Katrine Bratt , kendilerini oldukça tehlikeli bir gizemin içerisine bulurlar . Ve bu ikili katili bulmaya yaklaştıkça cinayetler artacak , durum ise içinden çıkılamaz bir hal alacaktır . "
Öncelikle fragmanının anlatmaya çalıştığı konunun filmle alakasızlığını bırakın bir yana , bu fragmanın seyirciyi en çok yanıltacak yönü , The Snowman'i aşırı vahşetli bir korku filmi olarak gösteriyor oluşu herhalde .
Çünkü film başlamadan önce arkamda oturan çiftlerden bir tanesi " Eğer film fazla şiddetli gelecekse salondan hemen ayrılabiliriz " gibi bir laf etti .
Dürüst olmam gerekirse , ben de bu filmin ne kadar rahatsız edici olacağını bilmiyordum .
Ama ortaya çıkan sonuçtan oldukça memnun kaldım çünkü bu film sayesinde 2 saat boyunca mışıl mışıl uyudum .
Ama şaka bir yana The Snowman , muhtemelen şu an vizyonda oynayan en sıkıcı film sayılır .
Neden mi ?
Çünkü bu filmde hiçbir şey yaşanmıyor da ondan !
Aslında her ne kadar The Snowman'in ilk yarısı , tıpkı filmin geri kalanı gibi sadece diyaloglardan ibaret olsa da sürekli kendi kendime ; " Meraklanma , cevaplar yakında gelecek , yaşananlar en sonunda bir yere bağlanacak . " deyip durdum .
Sonra film ikinci yarıya girdi .
Ve film bittiğinde süre boyunca sorulan soruların hiçbirine cevap alamadığımı fark ettim , katilin kim olduğu dışında .
Bu film Søren Sveistrup , Peter Straughan ile Hossein Amini gibi kuvvetli senaristler tarafından yazılmış .
Fakat film stüdyosunun sürekli içeriğe karışması , filmin %15'lik bir diliminin çekilememesi , yönetmen ile senaryonun son anda değişikliğe uğraması ve hatta bir sürü sahnenin yeniden çekilmesiyle The Snowman , görüleceği üzere , büyük bir dağınıklıktan ibaret olmuş .
Ve işin asıl acı veren tarafı bu filmde o kadar çok yetenek var ki , film bunların hiçbirini kullanmayı beceremiyor .
Bu filmin de yaşadığı en büyük sıkıntı burada aslında .
The Snowman harika manzaralara , başarılı bir yönetmene , güçlü oyunculuklara ve bazı yaratıcı fikirlere sahip olsa da ortaya çıkan sonuç o kadar dağınık olmuş ki , çıkan sonuç tek kelimeyle izlenemez bir hal almış .
Aylar sonra bu film ev sinemasına gelip The Snowman'in DVD'sini rafta gördüğünüzde içinizden büyük ihtimalle şöyle bir düşünce geçecek : " Vay be , oyuncu kadrosuna ve yönetmene bak hele ! Gizem filmlerini sevdiğim için muhtemelen bu filmi de severim , bence eleştirmenler olayı fazla abartmış . "
Ama filmi izlemiş birisi olarak size diyorum ki , bu filmi sakın izlemeyin .
Biliyorum , film ekibi ile içerik hakkında o kadar yerden yere vurulacak bir şey yok .
Hatta bu yıl izlediğim en kötü filmler arasında ilk 10'a gireceğinden bile şüpheliyim .
Ama bu filmi öyle bir kırpmışlar ki , çıkan sonuç neresinden tutsan elinde kalıyor .
Bir gizem filmi için fazla durağan , bir korku filmi için fazla kansız , sırf oyuncuların döktürmesini görmek isteyenler için fazla sıradan .
The Snowman , neredeyse her açıdan sınıfta kalıyor .
Bunun da en büyük nedeni , dediğim gibi filmin editlenmesinden kaynaklanıyor .
Eğer bu filme karşı gerçekten ilgi duyuyorsanız , yazının bu bölümünü geçebilirsiniz çünkü gelecek paragraflar spoiler içerecek .
Çünkü bu sorun hakkında spoiler vermeden konuşabileceğimi zannetmiyorum .
spoiler :
Daha filmin ilk dakikalarında sahne geçişlerinin ne kadar acemi bir şekilde hazırlanmış olduğunu fark edebiliyorsunuz .
Çünkü film çekilmeyen sahneleri sürekli gereksiz diyaloglarla doldurmaya başlıyor ve bir süreden sonra bundan bunalmaya başlıyorsunuz .
Sırf bu yüzden film boyunca ana karakter Harry Hole'un ( garip bir isim bu arada ) kişiliği ve geçmişi hakkında hiçbir şey öğrenemiyoruz , hatta katilin amacını ve neden özellikle Harry'ye ipuçları bıraktığını anlayamıyoruz .
Filmin sonunda katilin Harry'nin eski eşinin yeni kocası olduğunu görüyoruz ama yine de geçişliklerde o kadar çok kopukluk var ki , mesela neden katilin çocuklu aileleri hedefi olarak belirlediğini ve Harry'yi tuzağına çekmesi istemesini anlamıyoruz .
Zaten film de olabilecek en saçma şekilde , katilin buzun üzerinde yürürken birdenbire suya düşmesi ve sudan çıkmak için hiçbir şekilde çaba göstermeyip ölmesiyle bitiyor .
Bir de filmin temposundan bahsedelim .
Kardan Adam Katili , film boyunca aşağı yukarı 4 defa harekete geçiyor .
İlk defa katilin birisini öldürmesini görmek için 45. dakikaya , ikinci defa birisini öldürmesini görmek içinse 70. dakikaya kadar bekliyoruz .
Üstelik bu sahneler de 18 + yaş sınırı almamak için öyle hafif geçiştirilmiş ki , her cinayet sahnesi çok zorlama bir şekilde filme alınmış gibi hissettiriyor .
Üstelik son 5 dakikada Harry ile katil arasındaki ufak dövüş sahnesi , 13 + yaş sınırı almış bir filme ait gibiydi .
Asıl sorun ise bu filmin 15 + yaş sınırı almış olması .
Ayrıca film boyunca ortada gerçek bir tehlike , azalan bir süre bile yoktu .
Katilin her işlediği cinayetten sonra ana karakterler film boyunca bunun hakkında konuşup sonucu hiçbir yere vardırmadan başka bir sahneye geçiyor , bu esnada da Val Kilmer gibi hikayeye hiçbir katkısı olmayan yardımcı karakterlerle tanışıyoruz .
Bu arada ana karakterleri bir anlığına umursamadım , birisinin başına bir şey geldiği zaman " Ay , umarım hayatta kalır . " yerine sürekli kendimi uyuklarken buldum .
Sorun oyuncularda değildi ama bu karakterler öyle zayıf bir şekilde yazılmış ki , ortada onları umursamam için gerçek bir neden bile yoktu .
Kısacası , The Snowman'in harika bir sinematografisi , başarılı oyunculukları ve iyi bir yönetmenliği var ama bunları hiçbiri film üzerinde uygulanan editlenme tarzının acemiliğini geçiştirmiyor .
Tıpkı geçen yılki Suicide Squad gibi , bu film de gereksiz derecede dağınıktı ve fragmanlarında gösterilen sahnelerden o kadar çoğu filmden çıkarılmış ki , çıkan sonucu bir film olarak göstermek sinema camiasına aykırı sayılır .
Gerçi bu yıl çıkan " Cumali çember " gibi başından sonuna kadar kötü bir film değil The Snowman ama bu filmin içinde o kadar iyi ve umut verici şeyler var ki , çıkan sonucun hiçbir yere bağlanmadığını görmek büyük bir hayal kırıklığı yaratıyor .
Eğer yakın gelecekte bu filme bir göz atmayı düşünürseniz , sakın düşünmeyin .
Kötü bir filmden ziyade , tek kelimeyle bir vakit kaybı .
FİLMİN İYİ yanları : + Yönetmen Tomas Alfredson'ın deniyor olması . + Başarılı oyunculuklar . + Sürükleyici bir ilk yarı .
FİLMİN KÖTÜ yanları : - . ama ilk yarıda anlatılan hiçbir şeyin bağlanmadığı ikinci yarı .
- Birdenbire biten sonu .
- Kötü editleme , umursamayacağınız karakterler , mantıksız sahneler .
TOPLAM PUAN : 3.7 / 10
