Neredeyse 50 yıldır sinema sektörünün içinde bulunan ve ilk Jaws filmi ile " Blockbuster " terimini icat etmiş olan Steven Spielberg'ün yeni filmi Ready Player One'ı ne kadardır beklediğimi size anlatamam .
Evet , fragmanları filmin kendisini " sadece göndermelerden ibaret olan bir CGI gösterisi " gibi göstermiş olsa da , Spielberg'e olan güvenim tamdı .
Ne de olsa Spielberg , Jurassic Park , Er Ryan'ı Kurtarmak ve Indiana Jones filmleri gibi sayısız kült filme imza atmış olan birisi .
Ve yeni filmi Ready Player öne ile Steven Spielberg , sinema sektörünün en güçlü yönetmenlerinden birisi olduğunu bir kez daha kanıtlamayı başarıyor .
Konu blockbuster filmleri olunca , Ready Player öne bana istediğim her şeyi ve fazlasını sunmayı başardı .
Sinema salonundan çıkarken ne kadar mutlu olduğumu size anlatamam .
Ama öncelikle filmin konusundan başlayalım .
Ready Player öne , 2045 yılında Ohio'da geçiyor ve bize oldukça gerçekçi bir gelecek sunuyor .
İnsanlık , dünya hakkındaki sorunları düzeltmek yerine onlarla yaşamayı öğrendiği için kimsenin gidecek bir yeri kalmamıştır , Oasis adındaki bir sanal alem dışında .
Ana karakterimiz Wade Watts , filmin başında bize Oasis'i tanıttıktan sonra bu oyunun yaratıcısı olan James Halliday'in öldüğünü ve ölmeden önce oyunun içerisine üç tane gizli anahtar yerleştirdiğini öğreniyoruz .
Bu anahtarların hepsini bulan kişi ise Oasis'in kontrolünü ele geçirecektir .
Bunu yapmak için oyunda kimsenin fark etmediği ip uçlarını keşfetmeye başlayan Wade , bu yolculuk esnasında yeni arkadaşlar edinecek ve onu durdurmaya çalışan oyunun yöneticilerine karşı amacından vazgeçmemeye çalışacaktır .
Bu filme girmeden önce kafamdaki en büyük endişe , Ready Player One'ın yüzeysel bir hikayeye sahip olup sırtını sadece pop kültür referanslarına yaslayarak seyirciye " Bunu hatırlıyorum ! " dedirtmesiydi .
Ready Player One'ın gelmiş geçmiş en çok göndermelerle dolu filmlerden birisi olduğununa dair hiçbir şüphem olmasa da bu film hakkında en çok sevdiğim şey , hikayesinin yarattığı hissiyattı .
Bu yüzden filmin içerisindeki bol göndermelere karşı aklımda en çok kalan şey , filmde yaratılan dünyanın içerisindeki macera oldu .
Ve Spielberg'ün sihri de burada devreye giriyor .
Eğer bir blockbuster filmi çekilecekse , bunu Spielberg'den daha iyi birisi yönetemez .
Çünkü Spielberg , hikayenin içerisinde geçtiği dünyayı nasıl gerçekçi kılacağını ve karakterlerini nasıl ön plana çıkaracağını çok iyi biliyor .
Ready Player öne sona erdiğinde , Oasis'e dair bütün detayları biliyormuş ve bu dev dünyanın bütün hatları içerisinde uzun bir yolculuğa çıkmışsınız gibi hissediyorsunuz .
Ben küçüklüğümde ne zaman bir film izlesem , iyi veya kötü olması fark etmez , eğer hikayenin içerisinde benim için ön plana çıkan samimi bir karakter veya havalı bir sahne varsa bunlarla ilgili hikayeler yazardım .
Bu bakımdan filmler bana çok ilham verirdi .
Bunların sayesinde sayısız hikayeler , hatta senaryolar yazdığım bile oldu .
Ve eğer ben bu filmi yaklaşık 10 yaşımdayken izlemiş olsaydım , bu filmin karakterleri veya filmde geçen olayların içerisinde bulunduğu sayısız hikayeler yazardım .
Bu film beni çocukluğuma geri götürmeyi başardı - nostalji bakımından değil üstelik - ve küçükken hayalini kurduğum sıra dışı hikayeleri yeniden kafamda canlandırdı .
Bu film kusursuz olsun veya olmasın , son yıllarda sinemada bir film izlerken hiç bu kadar iyi vakit geçirmemiştim .
Buradan Steven Spielberg'e şapka çıkarıyorum , adam 70'lerinde olmasına rağmen halen dev bütçeli , kaliteli filmler çekmeyi başarıyor .
Bunu nasıl başardığına dair hiçbir fikrim yok , yaptığı filmlere hayranlık duymaktan başka bir şey elimden gelmiyor doğrusu .
Peki eğer daha derine inecek olursam , Ready Player öne hakkında başka neler başarılıydı ?
Filmdeki karakterler ve oyuncuların performansları çok iyiydi mesela .
Gerçi karakterlerin geçmişleri hakkında daha fazla bilgi edinmek iyi olabilirdi ama hikayenin anlatmak istediği arkadaşlık , aşk ve kararlılık duygularını çok iyi yansıtmayı başarıyor .
Oyunculuklardan da ; ana karakteri canlandıran Tye Sheridan gayet karizmatik ve samimiydi , Olivia Cooke ise karakterinin içten ve güçlü yapısıyla bulunduğu her sahneyi çalıyordu , kötü adam rolünde Ben Mendelsohn epey akılda kalıcıydı ve izlemesi çok eğlenceliydi , Mark Rylance ise bir kez daha inanılmaz bir performansa imza atmış .
Filmin aksiyon sahnelerine gelecek olursak herkes , kimsenin Steven Spielberg gibi bir aksiyon sahnesi çekemeyeceğine hemfikir .
Filmin " epik " kelimesinin tam karşılığı olan bu sahnelerde uzun kamera çekimleri , ekranda görünen her şeyin canlılığı ve bu sahnelerin taşıdığı güçlü adrenalin , bu filme apayrı bir hava katıyor .
Filmin başındaki araba yarışı sahnesinde müziğin kullanılmaması ve sadece araba motorları ile kaosun yarattığı seslerin oluşu harikaydı .
Finaldeki dev savaş sahnesini izlemenin ne kadar tatmin edici ve eğlenceli olduğunu ise size anlatamam .
Oasis'in içerisinde geçen sahnelerdeki görsel efekt kullanımı ise gayet iyiydi .
Bazı kişiler bu bölümleri CGI'nın aşırı kullanılmış olması yüzünden hiç de gerçekçi bulmayabilir ama bu bölümlerin bir oyunun içerisinde geçtiğini ve gerçek hayatta oynadığımız oyunlarda da bunun fazlaca kullanıldığını düşünürsek , efektlerin bazı sahnelerdeki zayıf görünümü canımı sıkmadı .
Üstelik Oasis dışında filmin gerçek dünyada geçen sahnelerindeyse ilginç bir şekilde , o kadar fazla görsel efekt yoktu .
Bu da hikayenin gerçekçi havasına yardımcı olmuş .
Şimdi sıra asıl merak ettiğiniz bölüme geldi ; pop kültür göndermelerine .
Spielberg genel itibariyle hikayenin akışını bozmadan ortaya harika göndermeler serpiştirmeyi başarmış .
Bazı ufak istisnaların dışında bu film , içerisine yerleştirdiği göndermeleri layığıyla işlemeyi başarıyor .
Bu konuda size fazla spoiler vermeyeceğim ama sürükleyici bir hikayenin içerisinde bu ufak detayları görmek gerçekten de yüzümü gülümsetti .
Eğer filmin çok da başarılı olmadığı taraflara gelecek olursam ; filmin ilk 15 dakikasında gereğinden fazla sesli anlatım vardı .
Ana karakter Wade'in Oasis'in işleyişini ve dünyamızın ne hale geldiğini anlattığı bu uzun bölüm , bu sıra dışı hikayeye yapılabilecek en sıradan girişmiş gibi hissettiriyor .
Bu yaşananları gerçekten görmek yerine başka birisinin ağzından dinlemek ise aynı hissiyatı yaratmıyor .
Bunun dışında filmde I - R0k adında bir kötü karakter vardı - kurukafalı olan - ve bu karakter filmde resmen işe yaramazdı .
Hikayeyi ileride etkileyecek bazı detayları göstermekte yardımcı olmasının dışında bu karakter , filmin süresini uzatmaktan başka bir işe yaramıyor .
Bu arada süreden bahsetmişken , Ready Player One'ın 141 dakikalık süresi biraz fazla uzun hissettirebiliyor .
Filmi ilk defa izlediğinizde her şey tadında ve tatmin edici bir şekilde sona erse de , zaman zaman tempoyu yavaşlatan birkaç sahne yüzünden filmi yeniden izlediğinizde bu sahneleri hızlıca sarmak isteyebilirsiniz .
Bu bahsettiğim bazı sahneler kötü olmasa da , hikayenin akışı adına daha kısa tutulabilirdi .
Fakat bunun dışında Ready Player One'ı izlerken harika bir vakit geçirdim .
Filmin sadece göndermelerden ibaret olmaması ve bu göndermeler yaşandığı esnada ortadaki sürükleyici hikayeyi izlemeye doyamadım .
Üstelik bu filmin günümüz teknolojisi ve insanlarına dair güçlü mesajlar yöneltmesi de bu filmi eşsiz kılan yanlardan birisiydi .
Çünkü çoğu zaman bu kadar gönderme içeren dev bütçeli bir aksiyon filmi gördüğünüzde , stüdyonun ve yönetmenin tek amacı , seyirciye hiçbir ağırlığı olmayan , sırf havalı görünsün diye yapılmış aksiyon sahneleri göstermektir .
Daha buna benzer bir örneği geçen haftaki Pacific Rim : Uprising filminde görmüştük .
Ready Player One'ın ise gerçekten de iyi bir mesajı , samimi karakterleri , izlemeye doyamayacağınız bir dünya ve sıradışı yapısına karşın gerçekçi hissettiren bir tonu var .
Spielberg , E. T. ve Jurassic Park gibi filmleriyle nasıl 80'li ve 90'lı yılların nesline damgasını vuran filmler yaptıysa , aynı başarıyı Ready Player One'da da yakalamış .
Eğlenceli , sürükleyici ve hatta ilham verici blockbuster filmlerinin yapılmasını istiyorsanız , Ready Player One'ı mutlaka destekleyin .
Özellikle de bulabildiğiniz en büyük perdede filmi izlemenizi tavsiye ederim .
İyi seyirler .
FİLMİN İYİ yanları : + Steven Spielberg'ün filmlerine kattığı eşsiz havanın burada da geçerli olması . + Aksiyon sahneleri ve pop kültür referansları . + Samimi karakterler , güçlü performanslar . + Bitmesini istemeyeceğiniz bir hikaye .
FİLMİN KÖTÜ yanları :
- İlk 15 dakikanın gereğinden fazla sesli anlatım içermesi .
- Hikayenin temposunu yavaşlatan bazı gereksiz karakterler .
TOPLAM PUAN : 8.5 / 10
