Victoria !
Bize ilk anlamı ' ' zafer ' ' olarak çağrıştırsa da zaferine pek de ulaşamayan bir kızın hikayesi aslında bu .
Victoria , İspanyalı , Berlinde yaşayan , yalnız , tutunamayan bir kızdır .
Onunla bir diskoda tanışırız .
Güzelce dans eder .
Plan sekans eşliğinde süren yolculuğumuz 140 dakika boyunca da sürer zaten .
Yalnız bir kız olduğunu , barmene içki teklifinden anlarız .
' ' Barmene içki ısmarlayacak kadar yalnız biri eğlenceli , biraz serseri 4 gençle tanışırsa ne olur ? ' ' sorusunu yönetmen bize film boyunca anlatır .
spoiler :

 Victoria , diskodan çıktıktan sonra yolda sürekli sempatik yalanlar söyleyen karakterlerle karşılaşır ve inanmak ister .
' ' Bu araba benim ' ' der hepsi yolda gördükleri herhangi bir araba için .
Özellikle Sonne karakteri bizi kendine çekmeyi başarır .
İlk etapta bu gençler seyirciyi ürkütse de sonradan sempatik , dost canlısı tipler olduğunu anlarız .
Yönetmeni , işte burada tebrik etmek gerekir .
Yoldan geçen 4 içkili , serseri kişiyi bize sempatikleştirir .
Bunda , kameranın çekim tekniğinin de çok önemi var .
Zira ingilizce tabirle ' ' hand cam ' ' tekniğiyle çekilmiş gibi duran film , sanki biz de filmin , karakterlerin içindeymişiz gibi bir etki yarattı bende .
Bunun için ve 140 dakikalık plan sekans için yönetmeni ayrıca tebrik etmek lazım .
Yalnızlığın , insan psikolojisindeki etkilerine , hiç bilmediğiniz bir şehirde yalnız kaldıysanız 140 dakika içerisinde nelerin olabileceğine değinilmiş güzel bir film Victoria .
Son zamanlarda izlediğim en başarılı filmlerden biriydi .
Bana bu filmi izleme şansını bana veren Eskişehir Film Festivaline de ayrı teşekkürlerimi sunuyorum .
