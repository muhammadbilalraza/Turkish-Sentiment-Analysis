Bu seri normalde 3. filmiyle son bulması gerekirken şimdiyse Testere'nin 8. filmiyle karşı karşıyayız , özellikle de bir önceki filmin adında " Son Bölüm " yazmasına rağmen .
Ben hiçbir zaman Testere serisinin büyük bir hayranı olmadım , hatta hiçbir filmini doğru düzgün başından sonuna kadar izlemedim .
Fakat bütün filmlerin içerisinde geçen ters köşeleri , oyunları ve karakterleri yeteri kadar bildiğim için bu filme bir şans vermek istedim , belki seriye büyük bir ilgi duyarım diye ( zaten eğer bir gün Testere serisini izlemeye başlarsam büyük ihtimalle sadece ilk filmi izleyip diğerlerini es geçeceğim ) .
Çünkü bu film Predestination ve Daybreakers adlı 2 etkileyici filmin yönetmenleri Spierig Kardeşler tarafından yönetiliyordu .
Bu yüzden Testere'nin 8. filminin artık bu seriye anlamlı bir nokta koyacağını veya hiç olmazsa ortaya daha farklı bir şeyler sunacağını düşünüyorum .
Ama bir yandan da bu seriye hiç ısınamadığımdan beklentilerim oldukça düşüktü .
Ve Jigsaw , serinin 8. filmi olmasına rağmen hala serideki diğer filmlerle aynı işleyişe sahip .
Bütün film boyunca hiç umursamadığınız birkaç insanın John Kramer'ın büyük oyunundan sağ kalmasını ama hepsinin yaptıkları saçma tercihlerden dolayı teker teker ölmesini görüyorsunuz .
Bu esnada da birkaç detektif bu durumla bağlantılı olayları çözmeye çalışıyor ve filmin son 10 dakikasında da büyük bir ters köşe yaşanıyor .
Eğer Testere serisinin bütün filmlerini severek izlediyseniz ve hikayenin arkasındaki ideolojiye , karakterlere ve hatta oyunlara çok düşkünseniz bu filme bayılacaksınız , hatta serinin en iyi filmlerinden birisi olduğunu düşüneceksiniz .
Ben ise bu filmi sadece ortalama buldum .
Şaşırtıcı derecede , bu film beni gücendirmedi .
Filmi izlerken içimden " bu kısım çok kötüydü , bu yılın en kötü filmlerinden birisi " diye bir düşünce de geçmedi .
Ama aynı zamanda hikayedeki hiçbir şey beni etkilemedi ve " bunca yıldır ben böyle bir şeyi nasıl kaçırmışım ? " dedirtmedi .
Jigsaw , her şeyiyle bir klasik Testere filmi .
Ne iyi ne de kötü , her şeyiyle ortalama bir iş .
Spierig Kardeşler , bu filme serinin diğer filmlerindeki " aşırı hızlı kamera dönüşleri ve garip sesler " yönetim mantığından uzaklaşıp daha sinematik bir şekilde yaklaşmışlar .
Filmin görüntüsünün en - boy oranı bu sefer 2.35 : 1 boyutundaydı mesela , bu sayede filmin içine biraz daha rahat bir şekilde girebildim .
Ama aynı zamanda , Spierig Kardeşler'den daha iyi bir yönetmenlik beklerdim .
Çünkü film stüdyosuna daha fazla para kazandırmanın dışında , Jigsaw'ın var olması için pek bir neden yok ortada .
Bu filmde anlatılan şeyler serinin diğer filmlerinde de rahatça anlatılabilirdi .
Bu arada pek fazla spoiler bölgesine girmek istemiyorum fakat filmin finaldeki ters köşesi çok saçmaydı .
Film sırasında bu ters köşe kulağa çok hoş geliyor , hatta " demek bunlar böyle bağlantılıymış , çok zekice " diyorsunuz .
Ama film bittikten sonra bunun üzerinde bir anlığına bile düşünürseniz , yapılan ters köşenin hiç de mantıklı olmadığını anlatacaksınız .
Hatta o kadar mantıksızdı ki , serinin diğer filmlerinin zamanlamasını her zamankinden daha da karışık bir hale sokuyor .
Kısacası bu filmi herkese tavsiye ediyor muyum ?
Hayır .
Eğer Testere serisinin büyük bir hayranıysanız bu film sizi son derecede memnun edecek fakat geriye kalan herkes için bir vakit kaybı olacak .
Evet , filmdeki oyun sahnelerinin bir kısmı yaratıcıydı ve genel anlamda film kendisini izlettirdi .
Fakat bunun gibi her Testere filminde olmasını beklediğiniz şeylerin dışında , bu film ortaya yeni bir şeyler sunmaktan son derecede aciz kalıyor .
Bu noktada artık bu serinin ne zaman noktalanacağını merak eder oldum .
Filmden tam olarak nefret etmedim ama çıkan sonuca iyi de diyemem doğrusu .
Serinin hayranı olmayanlar için izle - unut türünde bir film olmuş .
Seçim size kalmış .
İyi seyirler .
FİLMİN İYİ yanları : + Bazı yaratıcı oyunlar . + Serinin diğer filmlerine göre daha sinematik hissettirmesi . + Filmi izlerken havalı bulacağınız bir ters köşe .
FİLMİN KÖTÜ yanları : - . ama üzerinde düşündüğünüz an hiç de mantıklı olmadığını anlayacaksınız .
- Seriye yeni bir şey kazandırmıyor .
- Umursamayacağınız karakterler , tahmin edilebilir yerler .
TOPLAM PUAN : 5 / 10
