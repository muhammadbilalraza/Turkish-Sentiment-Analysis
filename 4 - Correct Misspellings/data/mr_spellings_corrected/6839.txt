Bu film bana Mimar Sinan’nın çıraklık ( Şehzade ) , kalfalık ( Süleymaniye ) ve ustalık ( Selimiye ) eserleriyle ilgili kurduğu ünlü cümleyi hatırlattı .
Murat Cemcir ve Ahmet Kural ikilisini hayatımıza sokan Çalgı Çengi ( çıraklık ) , Kardeş Payı ( kalfalık ) ve bu Düğün Dernek filmi de tam bir ”ustalık” eseri olmuş .
Kalemiyle kelimeleri dans ettiren , yaptığı esprilerle beynimdeki serotoninlere halay çektiren , yazdığı bir harf kelimeye , o bir kelime cümleye , o bir cümlede senaryoya , o bir senaryoda ömrüme mutluluk ve her daim ”gülme efekti” yaratan Selçuk Aydemir gene komediyi öttürmüş .
Adetimdir bir filme başlayacağım zaman filmin ne konusunu , ne fragmanı ne de derinlemesine oynayan oyunculara bakarım .
Filme başladıktan sonra tüm hikaye ve olay kurgusu film boyunca akar gider zaten .
Bir nevi kervanı yolda düzdürenlerdenim .
Sırf bu yüzden ve Düğün Dernek filmi 6.961.909 kişiye ulaşmış olduğundan ben 6.961.909 + 1 olarak bir kez daha filmin konusunu size anlatmayacağım .
7 milyon insan , bilen biliyor zaten .
Film 10 üzerinden 10 puan ve kusursuz bir güzellik .
Tarafımdan tüm takdirleri hak eden bu filme bir teşekkürü de şuradan sunmak isterim .
Yıl olmuş 2014 ve hala daha Muğla Şivesiyle dizi kasan ”Güzel Köylü” gibi onlarca Muğla şiveli espri , dizi ve film izlemekten artık gına gelmişti .
Ben kendim Fethiye doğumluyum ama ben bile şahsen bu kadar Muğla şivesini Fethiye’de duymadım .
Bu filme de , artık espri argümanını Muğla’dan alıp Anadolu’nun bağrındaki Sivas’a taşıdığı için bir alkış daha gelsin .
