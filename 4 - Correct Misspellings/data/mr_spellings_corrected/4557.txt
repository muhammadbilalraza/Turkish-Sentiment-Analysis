Bazen kimsenin hayal edemediği şeyleri hayal edip yapabilen insanlar vardır .
- Problem çözmeyi severim komutan .
Enigma da dünyadaki en zor problem .
- Hayır , Enigma zor değil imkansız .
Herkes Enigma'nın kırılmaz olduğunu düşünüyor .
- Güzel .
Denememe izin verin ki kesin olarak bilelim , değil mi ?
Enigma .
Bana göre kulağa hoş gelen , anlamı gizem veya bulmaca olan Yunan kökenli bir kelime .
Hem bu kadar hoş görünüp hem de bu kadar karmaşık olmayı başarabilen bir sözcük elbette ki fazlaca kafa karıştırıcı olabilir .
Zaten buna oldukça müsait bir durumda .
Öyle ki bu kelimeyle adlandırılan bir makine II. Dünya Savaşı sırasında Nazilerin yüksek önem taşıyan gizli sırlarını şifrelemiş .
Ve bu sırlar elbette ki o dönemi göz önüne alırsak hiç de masum şeyler değil .
Kitlesel katliamlar söz konusu o sırlarda ve ne zaman , nerede olacağı bu makineden geçiyor .
Naziler o dönemde güçlü olduklarından , onları yenebilmek için en akılcı yöntemlerden birisi onlardan önce onların karşısında güçlü bir şekilde durabilmek .
Bu da onlar gidecekleri yere varmadan önce , onların nerede olacaklarını bilmekten geçiyor .
Bunun ise tek yolu Enigma'daki tüm şifreleri kırmak .
Bunu yapabilmekse hiç kolay değil , bazılarına göre imkansız ama aslında imkansız filan değil .
Özellikle bir ' adam ' için .
Bilim dünyaya ışık tutan , aklı her zaman daha da geliştiren en önemli şey .
Toplumları , medeniyetleri geliştiren , çağları değiştiren önemli bir olgu .
Asla yok edilemez ancak ve ancak geliştirebilir .
Adeta bir güneş gibi düşünebilir .
Gözünü kapattığında olmadığını düşünürsün ama aslında her zaman oradadır .
Burada da bilimin zaferini izliyoruz kelimenin tam anlamıyla .
Tüm bunların ortasında savaşla veya politikayla hiçbir alakası olmayan sadece matematik için yaşayan bir adam , Alan Turing'in insan zihninin sınırlarını zorlayan hikayesi .
Savaşın kaderini değiştirebilecek bir hamle arayan , İngiltere'nin bunu ülkenin en iyi beyinlerinde araması sonucu , tarih sahnesine çıkan Turing'in yaptıkları gerçekten birçok şeye rehberlik edip , her yönüyle takdir toplayacak türden .
O modern çağın en önemli olgularından birinin başlangıç taşlarını koyanlardan birisi .
Her anıyla sürükleyici bir film .
II. Dünya Savaşı ile ilgili çok fazla film görmüşüzdür ama bu savaşa çok daha farklı bir pencereden , farklı ve ' dijital ' bir kahramanlık hikayesi olarak bakıyor .
İzleyen herkese bir şeyler katabilecek ve hayata dair , yaşadığımız zamanının önemini bize bir kez daha hatırlatacak bir yapım .
Film , Imdb sıralamasında da çok geçmeden kendini en iyi 250'nin içerisinde bulmuş .
Zamanla şu anki sıralamasından daha da yükseleceğini düşünüyorum .
Hem savaşa çok farklı bir açıdan bakması , farklı bir kahramanın hikayesini ele alması hem de bir çağa rehberlik eden bir buluşun keşfini konu almasıyla bunu hak ediyor .
Aldığımız herhangi bir tarih dersinde ya da okuduğumuz herhangi bir makalede duymuşuzdur ; ' Savaş çok kötü bir deneyim olsa da insanlığın gelişimi açısından çok önemli buluşların ortaya çıkmasına sebep olmuştur . '
Bu düşünceyi bir kez daha anlamlı kılıyor .
İnsan panik ve korku anında ' zorunda ' olduğu için hayati önem taşıyan çok mühim şeyleri gerçekleştirebiliyor ve bu elbette bir buluş oluyor .
Alan Turing'in inanılmaz hikayesine bu filmle tanıklık etmek oldukça güzeldi .
Benedict Cumberbatch takdire şayan bir performansa atmış .
Hem bu kadar duygusal olup hem de adeta bir makine soğukluğunda olabilen Turing'i gerçekten çok başarılı bir şekilde canlandırmış .
Keira Knightley ve diğer oyuncuların performansları da ayrı ayrı oldukça başarılı .
Son dönemlerin en fazla ön plana çıkan filmi .
Alan Turing'in gerçek biri oluşu ve yaşananların da gerçek olması filmi çok daha önemli bir seviyeye taşıyor .
İzlenmesi gereken bir biyografi .
Son derece sürükleyici , güçlü ve etkili bir yapım . '
- Peki söyleyin , ben neyim ?
Bir makine miyim yoksa insan mı ? '
Puanım : [ 8.2 / 10 ] ' İyi seyirler ' .
