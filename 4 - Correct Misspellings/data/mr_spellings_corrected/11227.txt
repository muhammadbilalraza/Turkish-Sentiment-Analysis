Senaryosunu kendi hikayelerinden uyarlayarak Boaz Yakin ve Edward Ricourt’un , Ed Solomon ile birlikte yazdıkları “Now You See Me” , yönetmen koltuğunda Louis Leterrier’in oturduğu seyir keyfi yüksek bir aksiyon filmi .
Lionsgate tarafından üç film olarak planlanan serinin ilki olan ve gizemini sonuna kadar da koruyan filmde ilk önce , ( Atos , Portos , Aramis ve Dartanyan benzeri ) “Dört Süvariler” olarak isimlendirilen sihirbazlar ve nevi şahıslarına münhasır becerileri ile tanıştırılıyoruz .
Gelin bizde daha yakından bakalım bu karakterlere . •	Chicago , PazartesiKarşımızdaki iskambil kartları ile yaptığı numaralarla şöhrete kavuşan J. Daniel “Danny” Atlas ( Jesse Eisenberg ) . •	New Orleans , SalıSıradaki akıl okuma ve hipnoz becerisine sahip olan Merritt McKinney ( Woody Harrelson ) . •	New York , ÇarşambaEl çabukluğu ve çilingirlik Jack Wilder’ın ( Dave Franco ) işi . •	Los Angeles , PerşembeGöz boyamada , Danny’nin eski yardımcısı da olan Henley Reeves’in ( Isla Fisher ) üstüne yok .
Kendilerini yönlendirecek meçhul biri tarafından takibe alınmış olan bu farklı hünerlere sahip dörtlü , belirlenen bir gün aynı mekânda beraber olacakları bir davet alırlar .
Kendisini hiçbir kilidin durduramadığı Jack’in marifetiyle kapısının önünde buluştukları odaya girdiklerinde alacakları mesaj : “Now you don’t” .
Yani “Şimdi yapmıyorsunuz” dur .
Hesaplaşma zamanın gelip çatacağı bir sene sonra Las Vegas’tayız .
Localarında genç karısı Jasmine ( Caitriona Balfe ) ile yan yana oturarak izlemekte olan sigortacı milyarder Arthur Tressler’ın ( Michael Caine ) sponsor olduğu “Dört Süvariler” , MGM Grand’deki sahne şovundadırlar .
Sunacakları gösteri , bir banka soygunudur .
Bunun içinde izleyiciler arasından , tam da Sayısal Loto tarzı bir çekiliş ile Crédit Républicain de Paris adlı bir Fransız bankasında hesabı bulunan Etienne Forcier’ı ( José Garcia ) seçerler .
Sahneye aldıkları Etienne’in kafasına ülkeler arası yolculuk yapabileceği bir başlık geçirerek saatin Vegas’ta 23.50 Paris’te de 8.50 olduğu bir anda onu Paris’teki bankanın paralarla dolu olan kasa dairesine yollarlar .
Sonrasında da “sahnede imzaladığı kart” ve bu “gösterinin biletini” para yığınının ortasına bırakmasını isteyerek kasadaki bütün parayı hortumlamak suretiyle şovun yapıldığı salondaki seyircilerin kafasına boşaltırlar .
Ki hemen söyleyelim , 3 milyon Avroluk bu miktar yapılacak asıl büyük vurgunlar öncesindeki leblebi çekirdek parası niteliğindedir .
Artık bu durumda İnterpol Fransa’dan Alma Dray’i ( Mélanie Laurent ) gönderirken FBI’dan da Evans’ın ( Common ) ekibinde yer alan Dylan Rhodes ( Mark Ruffalo ) ile ajan Fuller ( Michael Kelly ) dört kafadarların peşlerine düşerek onları sorguya alırlar .
Fakat elde kanıt olmayınca , çok da fazla tutamayarak serbest bırakmak zorunda kalırlar .
Bu arada gösteride olan biten her şeyin , otuz yıl öncesinde kendisi de sihirbazlık numaraları ile uğraşmış ve şimdi de başkalarının sihirbazlık hilelerini ifşa etmeyi meslek edinmiş olan Thaddeus Bradley ( Morgan Freeman ) ve asistanı Hermia ( Jessica Lindsey ) tarafından kayıt altına alınmış olduğunu öğreniyoruz .
Duyduğu habere çok sevinen Dylan , yanına Alma’yı da alarak onlarla buluşmaya gider .
Henüz dakika 33. .
Geride , aradan geçen bunca süreye karşın dikkatinden kaçıranlar , filmin “Extended” versiyonunu izlemeleri durumunda , hali hazırda yaşanmış olan bu küçük çaplı vurgun ile yaşanacak çok daha büyük soygunların yanı sıra bütün bunların ardındaki “kişinin kimliği” ile kendisini bu yola sevk eden “nedeni” keşfedecekleri 90 dakikalık koskocaman bir bölümün daha mevcut olduğunu görecekler .
75 milyon dolarlık bir bütçeyle çekilerek brüt 351,7 milyon dolarlık bir hasılat rakamına ulaşmış olan bu filmin yorumuna ilave edeceğimiz son husus ise , gerek oyuncu kadrosunun ve gerekse de kullanılan görsel efekt ile yeşil perde teknolojilerinin yeterince göz doldurduğu biçiminde olacak .
Keyifli seyirler ,
