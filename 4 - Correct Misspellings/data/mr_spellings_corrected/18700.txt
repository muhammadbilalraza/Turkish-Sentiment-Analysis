Lou Bloom ( Jake Gyllenhaal ) hayatını hırsızlık yaparak geçiren bir adamdır .
Kendine iyi bir iş bulma çabaları ise hırsız olması sebebiyle reddedilir .
Bir gece yaptığı son hırsızlık olayından sonra arabasıyla yolda giderken bir kaza görür ve arabasını durdurup olayı seyretmeye başlar .
Etrafta elinde kamera olan birini görür ve bu işin nasıl yapılacağı hakkında ön bir bilgi ile kendine bir kamera alır .
Eski model arabasıyla sokaklarda gezip polis telsizini dinleyen Lou , elde ettiği birkaç görüntüyü haber yapımcısı Nina Romina ( Rene Rousseau ) ' ya satar ve yenilerini çekmek için kendini eğitmeye ve bir yardımcı aramaya başlar .
Sokaklarda yaşayan ve eğitimi olmayan Rick ( Riz Ahmed ) adındaki genç ile anlaşan Lou her gün yeni bir haber yakalamakta ve adından söz ettiren bir haberci olmaya başlamaktadır .
Genelde filmlere başlık atmam ; ama bu sefer film biter bitmez aklıma gelen ilk şey " Ölüler Üzerinden Yürümek " oldu .
Evet , bu filmin başlığı bu .
Lou , hırslı , zeki , vicdansız , empati yoksunu , duygusuz yani kısacası sosyopat bir adam .
İstediğini elde edebilmek için her yolu mübah görebilen , kolay yalan söyleyebilen , etkileyici konuşmalar yapan ve de hep mutlu mesut etrafta dolanan bir adam .
Tabi bu tür vasıflara sahip bir haberciyi kim Lou kaftan .
Tabi bu kaftanında bir bedeli olacak .
Daha popüler haber yapabilmek için kendini ve ekibini tehlikeye atmaktan çekinmeyen Lou , yaptığını ahlaksızlık olarak görmekten oldukça uzak .
Empati yoksunu bu adam öyle kolay kolay da sinirlenmiyor , her şeyin bir zamanı ve o zamandan alınabilecek bir karı düşünüyor .
" Gece Vurgunu " bence sistem eleştirisinden çok bize alın size bir sosyopat böyle olur diyor .
Böyle biriyle çalışmak nasıl olurdu düşüncesini veriyor .
Böyle bir insanla çalıştığınızı bir düşünün .
Karşısındaki insana karşı en ufak bir acıma duygusu olmayan biri ile .
Ölmek üzere olan insanları rahatlıkta çekebilen bir sosyopatla .
Hırs , ne zalim bir hastalıktır ki sonu gelmiyor .
Hırs insana nasıl bir güç veriyor ki en umulmadık şeyleri insanlara yaptırıyor .
Sosyopatların fiziksel özellikleri diye bir şey yoksa bile onları tanımanın bir çok yolu vardır .
Jake Gyllenhaal film için verdiği kiloları görünce 14 kilo vermek niye diye soruyorum bende .
Sıska görümün altında bir psikopat mı aramak gerek diye düşünmeden edemiyorum doğrusu .
Zayıf görünümü altında empati yoksunu , narsist bir adam daha mı iyi görünüyor sorusunun cevabı evet .
İtiraf etmeliyim ki zayıf görüntü ile donuk yüz ifadesi altından gelen psikopatça gülüş çok uyumlu .
" Benim yapmayacağım bir şeyi sizden asla istemem "
" Gece Vurgunu " , her ne kadar içinde başka oyuncuları barındırıyor olsa tek kişilik tiyatro .
Jake Gyllenhaal , Oscar'a göz kırpıyor .
Filmin puanı 8,1.
