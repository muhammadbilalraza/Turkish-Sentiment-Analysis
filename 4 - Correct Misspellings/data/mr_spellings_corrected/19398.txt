" Aşırı özel bir koruma ajanı olan Michael Bryce ( Ryan Reynolds ) , bir müşterisi vurulduktan sonra işini kaybeder ve hayatında dibe batar . Bu sırada da CIA'de çalışan eski sevgilisi Amelia Roussel ( Elodie Yung ) , Bryce'dan elinde tuttuğu bir suçluyu yargılanması için mahkemeye götürmesini ister . Ve bu suçlu da Darius Kincaid ( Samuel L. Jackson ) ' ın ta kendisidir . Birbirleriyle hiç anlaşamayan bu ikili , yoldaki tehlikelerden sağ çıkıp diktatör Vladislav Dukhovich ( Gary Oldman ) ' in yargılanması için yola çıkar . "
Bu filme girerken ne düşüneceğimi bilmiyordum çünkü bu film her türlü sonuçlanabilirdi .
Filmin fragmanlarından çok etkilenmemiştim ve eleştirmenlerin bu film hakkında yazdıkları yazıları görünce bu film için bütün beklentilerimi iyice düşürmüştüm .
Ama bu film benim için büyük bir sürpriz oldu .
Uzun zamandır hiç bu kadar eğlenceli bir film izlediğimi hatırlamıyorum .
Gerçi bu , filmin çok iyi olduğu anlamına gelmiyor ama bir yaz filmi olarak The Hitman's Bodyguard , bana istediğim her şeyi verdi .
Önce iyi yanlardan başlayalım .
Bir önceki filmi Cehennem Melekleri 3 olan Patrick Hughes'ın bu filmdeki yönetmenliğini daha başarılı buldum .
Her ne kadar filmdeki bazı aksiyon sahneleri bazen sallantılı ve karanlık olsa da , çoğu zaman netti ve sizi direk olayın içine alıyor .
Mesela Ryan Reynolds'ın bir hırdavat dükkanında eline geçen her türlü alet ile kötü adamı öldürmeye çalışması , bana Kingsman'daki kilise sahnesini çok anımsattı ( bütün sahnenin tek çekim gibi gösterilmesi ve kamera stili gibi ) .
Eğer bu filmden bol miktarda aksiyon bekliyorsanız , The Hitman's Bodyguard'da bunu fazlasıyla bulacaksınız ve yönetmen Patrick Hughes da bu konuda başarılı bir iş çıkartmış .
Aynı zamanda bu film çok komikti !
Tamam , bazı şakalar ortalamaydı ama genel anlamda yerlere yattığım sahneler çok oldu bu filmde .
Bunun da en büyük nedeni , Samuel L. Jackson ile Ryan Reynolds'un kimyasından kaynaklanıyor .
Eğer Jackson ile Reynolds'un sosyal medyada ve filmlerinde gösterdiği absürt kişiliklere bayılıyorsanız , bu filmde onun 10 kat fazlasını bulacaksınız .
Özellikle de Jackson'ın bu filmi çekerken ne kadar iyi vakit geçirdiği rahatça görülüyor .
Ayrıca oyunculuklardan Salma Hayek de çok komikti .
Benim için filmin en büyük sürprizi oydu , Hayek'in bu kadar eğlenceli olmasını beklemiyordum .
Sırf bu saydığım şeyler bile The Hitman's Bodyguard'ı son derece eğlenceli bir film yapmaya yetiyor .
Fakat her filmde olduğu gibi , bu filmin de kusurları var .
Ve benim için bu filmin en büyük sorunu karmaşık tonundan kaynaklanıyor .
Bu film , bir anda patlamalarla ve bolca ölümle dolu absürt bir aksiyon filmiyken , birdenbire herkesin tehlike içinde olduğu ve insanların hayatını kaybedip herkesin üzüldüğü bir filme dönüşüyor .
Bu özellikle de son 15 dakikada fark ediliyor .
Mesela Gary Oldman'ın karakterini ele alalım .
Oldman'ın oyunculuğuna lafım yok ( hatta onun yeniden bir kötü adamı canlandırmasını görmek çok havalıydı ) fakat ne zaman film ona odaklansa başka bir film izliyormuşsunuz gibi hissediyorsunuz , sanki Oldman'ın bu filmle hiçbir alakası yokmuş gibi .
Ayrıca filmin süresi gereğinden fazla uzundu .
Çünkü film ortalara doğru biraz kendisini tekrarlamaya başlıyor ve konusunu başka bir yere çekmek için de ortaya yeni karakterler , ayrı hikayeler atmaya çalışıyor .
Bu da haliyle , filmin dinamik temposunu biraz düşürmüş .
Ama genele bakacak olursak , bu sorunlara çok da kafanızı takmanıza gerek yok .
Her ne kadar senaryosu ve tonu hakkında büyük sorunlar yaşasa da The Hitman's Bodyguard , hoş bir yaz sonu seyirliği .
Oyunculukları keyifli , esprileri çoğu zaman başarılı ve aksiyon sahneleri oldukça doyurucu .
Çok akılda kalıcı olmasa bile , izlerken eğlenceli vakit geçireceğiniz kesin .
Daha önceden benzerleri yapılmış olsa da sırf Reynolds / Jackson ikilisinin atışmalarını izlemek bile bu filme göz atmak için yeterli bir sebep .
İyi seyirler .
FİLMİN İYİ yanları : + Ryan Reynolds , Samuel L. Jackson ve Salma Hayek'in kimyaları . + Çoğunlukla başarılı olan yaratıcı aksiyon sahneleri . + Hızlı ilerleyen tempo . + Çoğunlukla başarılı espriler .
FİLMİN KÖTÜ yanları :
- Filmde çok gereksiz duran ton değişiklikleri .
- Gary Oldman'ın başka bir filmdeymiş gibi hissettirmesi .
- Filmin bir süreden sonra kendisini tekrara sarması .
TOPLAM PUAN : 6.8 / 10
