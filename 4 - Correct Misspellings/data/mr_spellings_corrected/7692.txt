Muhteşem bir eser .
Çok farklı bir " aşk " filmi .
Yeri gelmişken filmin Türkçe çevirisinin de çok yersiz ve temsiliyetten uzak olduğunu belirteyim bu arada .
Evet bir aşk filmi , ancak " Her " ün karşılığını bulmakta epey başarısız olunmuş , neyse .
Üzerine çok uzun sohbetler yapılması gerekiyor .
Yalnızca tek bir durum değil , pek çok farklı durum ve karmaşık konu var filmde işlenen .
Bunların hepsi de başta Phoenix olmak üzere şahane kadro tarafından başarıyla yansıtılıyor .
Tabii bir de Johansson'ın sesini anmadan geçmeyelim .
Yalnızca bu haliyle bile muhteşem bir etki yaratıyor .
Tam bir " yönetmen filmi " .
Spike Jonze yeteneğini konuşturuyor .
Çok klişe tabirlerdir ; " günümüz dünyası " , " modern insanın sorunları " vs. Yakın gelecekte geçiyor film , günümüze nazaran biraz daha gelişmiş bir teknoloji var .
Hani o alışıldık bilimkurgulardaki gibi çok aykırı bir dünya değil .
Hatta dışarıdan bakınca çoğu sahne günümüzde yolda yürürken etrafımızda tanık olduğumuz sahnelere çok benziyor .
Fakat " yapay zeka " kavramını biraz daha ilerletmişler .
Aynı zamanda her şey çok " stilize " .
Yaşanılan yerler , ulaşım araçları , ofisler , şehir merkezleri .
( Kullanılan renkler ( özellikle kırmızı ) ve geometrik şekiller filmin dokusunu oluşturmada önemli bir paya sahip ) Gökdelenler arasında kaybolmuş insanların yalnızlığı .
Bağlanma sorunları .
İnsan ilişkilerinin çıkmazları .
İlginç bir uğraşa sahip Theodore karakteri .
İronik bir şekilde , bu kadar teknolojinin ortasında , başkaları için , başkasının kaleminden mektup yazmakla uğraşıyor .
İşinde gayet de başarılı .
Duygusal , romantik , düşünceli bir adam , ancak bazı problemleri de var özellikle kendiyle ilgili .
Bu problemlerden belki de bir çıkış , bir kaçış yolu buluyor .
Kısa süre sonra , hiç hayal etmediği bir noktaya ulaşıyor bu kaçış yolu .
Senenin en başarılı 2-3 filminden biri .
Bunu çok içten belirtiyorum .
" İnsan " ı anlatıyor .
Ruh nedir ?
Bağlanmak nedir ?
Bir açıdan bakınca Metin Erksan'ın " Sevmek Zamanı " nda işlediğine benzer bir konu .
Bir fotoğrafa aşık olunabilir mi ?
Veya bir sese ?
Aşık olduğun kanlı canlı bir insan değilse , her şey daha mı kolay oluyor ?
Daha mı sorunsuz , dertsiz tasasız bir ilişki ?
Hayal gücünün ilişkilerdeki önemi yeteri kadar biliniyor mu ?
İlk akla gelen sorular , ancak onlarcası daha üretilebilir .
Mutlaka öneriyorum .
Bu kadar boş filmin arasında , salonun camlı vitrinine koyulası , bir kuş yavrusunu tutarcasına taşınması gereken ender filmlerden .
