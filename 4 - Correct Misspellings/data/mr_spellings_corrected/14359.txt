Öncelikle devam filminin , akışı ağır bulunan ilk filmden daha sürükleyici , daha aksiyonlu ve daha akıcı bir seyirlik olduğunu söyleyerek söze başlayalım .
Cameo’yu ve havuç pek seven Peter Jackson , Hobbit üçlemesinin ikinci filminde büyük bir gişe hitinden beklenecek ve Tolkine - LOTR hayranları dışındaki seyirciye de kendisini seyrettirecek tüm elemanları kullanıyor zannımca .
spoiler :
Erkek karakterlerin hüküm sürdüğü Orta Dünya evrenine savaşçı bir dişi Orman Elf’ini hiç yoktan dahil etmek , üstelik bu dişiyi iki ayrı ırka mensup erkeğin ilgisi arasında bırakmak , şaşkın büyücülerin , baştan çıkartıcı yüzüklerin , iğrenç ork’ların cirit attığı bir öyküde şüphesiz ki dengeleyici ve Orta Dünya fantasyasını günümüze yaklaştıran bir adım . “Kitapta yok , filmde ne gerek vardı ! ” argümanına sinema sanatının kendisine has dinamikleri olduğunu da yeniden anımsatmak lazım .
Tolkein ve Jackson evrenlerinin en göze çarpan unsurlarından biri de yol haritasına ait her lokasyonda karşımıza yeni bir macera çıkması .
Yalnız Dağ’a giderken ekibin geçtiği her kulvar , Kuytu Orman , Elf Krallığı , Göl Kasabası’nın hiçbir sekansı boş geçmiyor , dahası nehirdeki fıçı yolculuğu gibi görsel bir şölene de dönüşüyor .
Filmden fazla sürprizbozan detay vermeden Türkçe çevirinin de başarılı olduğunu özellikle Göl Kasabası ile ilk tanıştığımız sekanslarda kulağımıza çalınan “çapulcu , ayak takımı , iktidarımı sorgulamak” gibi yerelleştirmelerin de ayrı bir takdiri hak ettiğini düşünüyorum .
Anlayan anladı !
Son olarak Orta Dünya’ya ait asırlık bir ejderhanın pürüzsüz , net bir İngilizcesi konuşması kulağımı tırmaladı demeden geçemeyeceğim .
Tolkien’in Hobbit kitabındaki orijinal İngilizcesini şuan bilememekle beraber , Smaug’a Orta Çağı’n Shakespearean İngilizcesi daha çok yakışırdı demek isterim .
Özetle karşımızda 1 sene beklediğimize değen bir yapım var , aksiyonu , aşkı , macerası , kovalamacası , hesaplaşması , hatta öyküyü bilmeyenler için ters köşesiyle Hobbit : Smaug'un Çorak Toprakları kendisinden bekleneni veren bir yapım .
