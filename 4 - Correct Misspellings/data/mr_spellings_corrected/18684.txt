Herkesin bildiği ve sevdiği , ünlü futbolcu Pelé'nin hayatını anlatan bu film , iyi ve kötü yanlar ile dolu .
Pelé'nin çocukluğundaki futbol sevgisi , ginga tekniğini dünyaya sevdirmesi ve milli takıma nasıl girdiğinin hikayesini anlatıyor kısaca .
Normalde bunu pek yapmam ama bu film için bir istisna yapmak istiyorum , kötü yanlarından başlayacağım ilk önce .
Öncelikle bu filmdeki oyunculuklar kötü değildi ama kesinlikle çok daha iyi olabilirdi .
Performanslar bana biraz klişe geldi ve de belki de bu konuyla ilgili en büyük sorun da , bu kişileri canlandıran yabancı dil konuşan oyuncuların İngilizce konuşmaya çalışmalarıydı .
Bu yüzden oyuncuların aksanı size garip geliyor ve filmin içine de bir süre boyunca giremiyorsunuz .
Bunun dışında bu filmden de yaratıcı bir şeyler beklememenizi öneririm , başarıya ulaşma konulu filmlerinin neredeyse tamamının uyguladığı , belli bir formülü işleyerek ilerliyor kısaca .
Yani bu filmin başı da , sonu da belli .
Ayrıca filmin epey eksik sahnesi de vardı .
Bazı karakterlerin motivasyonları tam olarak ortaya koyulmamış , birkaç mantık hataları göze batıyor .
Filmin bir de bu tarz sorunları vardı .
Son olarak da filmin tam olarak seyirci kitlesini belirleyemedim .
Filmin ilk 25 dakikası tam bir çocuk filmi olarak ilerliyor , bundan hemen sonra da çocuklara fazla dramatik gelecek bir sahne yaşanıyor ve sonra da film birdenbire Pelé'nin hayranlarını seyirci kitlesi olarak alıyor .
Bu yüzden bu filmi sadece eğer Pelé'nin hayranıysanız veya kafanızı yormadan izleyebileceğiniz güzel bir film arıyorsanız izlemenizi öneririm .
Şimdi bu kadar kötü şey yazdığıma göre , bu filmin epey kötü olduğunu düşünüyorsunuzdur .
Aslında hayır !
Pelé : Bir Efsanenin Doğuşu beni epey şaşırttı doğrusu .
Hiçbir fragmanını izlemeden bu filmi sinemada izlemeye karar verdim ve film süresinde hiç sıkılmadan ekrana kenetlendim .
Yukarıda saydığım yanların bir kısmını zaten çoğu filmde görmeye alıştık , bu yüzden bu film için pek de fazla bir sıkıntı yaratmadı .
Ortaya çok başarılı bir iş olmaktan uzak bir seyirlik çıkmış sadece , o kadar .
Oyunculukların zayıflığı , eksik sahneler vesaire bir yana , film bütün bu sorunlara rağmen ortaya izlenebilir bir iş çıkarmış ve bunun da tek bir nedeni var : Anı yaşatmış .
Bu filmi izlerken Pelé'nin hikayesine ortak oluyorsunuz ve her ne kadar bilindik olsa da , film sizi sürüklemeyi başarıyor .
Ve her anı dolu dolu geçiriyor , istediği sahnede yaşatmak istediği duyguyu yaşatmayı başarıyor .
Bunun dışında filmin mesajlarını ve Vincent D'Onofrio'nun oyunculuğunu da beğendim .
Mesajlar , filmi daha hoş ve izlenebilir bir hale getirmiş doğrusu .
D'Onofrio'yu da yeniden görmek çok güzeldi doğrusu .
Onun oyunculuğu hep hoşuma gitmiştir zaten .
Bu filmdeki rolü de pek büyük olmasa da , elindeki materyalden en iyi sonucu çıkarmayı başarmış .
Bu filmin en hoş yanlarından birisiydi .
Kısacası , eğer filmin eksikliklerini yok sayarsanız ve hiçbir beklentiniz olmadan bu filmi izlerseniz , epey eğlenceli vakit geçireceğinizi düşünüyorum .
Ortaya çıkan çok başarılı olduğunu söyleyemem ama izlenebilirliği olduğu kesin .
Eğer sinemada izleyecek bir film bulamıyorsanız , Pelé : Bir Efsanenin Doğuşu sizin için hoş bir alternatif olabilir .
İyi seyirler .
FİLMİN İYİ yanları : + Yaşanılan anı seyirciye yaşatması . + Vincent D'Onofrio . + Hoş mesajları ve kurgusundaki detayları .
FİLMİN KÖTÜ yanları :
- Belli bir formülde ilerleyen , bilindik senaryo .
- Yabancı oyuncuların filmde İngilizce konuşmaya çalışmaları seyirciyi filmden biraz uzaklaştırıyor .
- Eksik , gereksiz ve mantıksız ufak sahneler .
TOPLAM PUAN : 6.1 / 10
