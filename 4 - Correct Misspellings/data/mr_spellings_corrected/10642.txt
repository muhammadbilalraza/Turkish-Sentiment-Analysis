Uzun zamandır yazı eklemediğim Televizyon kategorisini bugün izlemiş olduğum 2011 yapımı olan Arkadaş Öte filmi hakkındaki eleştiri yazımla güncellemeyi düşündüm .
Arkadaştan Öte filmi ile ilgili söylemek istediğim daha doğrusu yapmak istediğim ilk uyarı filmin kesinlikle 16 yaşından küçükler için uygun olmadığı .
Kendimce bu yaş sınırı belirlemiş olmamın sebebi ise Mila Kunis ve Justin Timberlake arasında geçen erotik sahneler .
İlk defa bir filmde bu kadar erotizm içeren sahneyi üst üste ve bir arada gördüm .
Beyaz Perde’ye yansımış olan çoğu filmde bu sahneler doğal karşılanmakta olmasına rağmen Arkadaştan Öte filminde ki sahneler doğal karşılanamaz durumda .
Çünkü filmin ilk 45 dakikasında ayrı ayrı çekilmiş olan toplamı 10′un üzerinde erotik sahne var .
Ortalamaya dökecek olursak 45 / 10′dan yaklaşık her 4.5 dakika da bir erotik sahneye denk geleceğimiz anlamına gelir .
Fakat bu 10 sahnenin 7′si üst üste olarak verilmiş .
Farklı zamanlarda yaşanan farklı ilişkileri bir arada vermişler .
İlk 45 dakikada ki bu sahneleri geçecek olursanız film izlemeye değer bir aşk hikayesini konu ediniyor .
Filmin 16 yaşının altında olanlar için uygun olmadığını belirttikten sonra konusuna geçelim .
Başrol oyuncularımız olan Mila Kunis ve Justin Timberlake kalpleri kırık 2 ayrı sevgilidir .
2 ayrı sevgili derken elbetteki daha önceden birbirleriyle ilişkileri vardı anlamını çıkartmanızı istemem .
Mila Kunis farklı bir insanla , Justin Timberlake ise farklı bir insanla ilişki yaşarlarken benzer bir sebepler sevgilileri tarafından terk edilmişlerdir .
Bu terk edilişin ardından her iki oyuncuda aynı kararı alır : Bundan sonra aşka inanmak yok , sadece gecelik ilişkiler var .
Başarılı bir blog yazarı olan Justin Timberlake , Los Angeles’ta kendi halinde yaşamakta olan bir gençtir ve New York’ta ünlü bir dergi olan GQ’dan iş teklifi almıştır .
Mila Kunis ise Justin’in bu teklifi kabul etmesini sağlayacak kişidir .
Bir nevi kelle avcısı .
Eğer Justin işi kabul ederse Mila primini alacaktır .
Kısa bir sürede Mila Justin’i ikna eder ve Justin’in hayatı tamamıyla değişir .
İlk zamanlar New York’a alışamayan Justin bir süre sonra Mila sayesinde New York’u sevmeye başlar .
Araları iyi olan 2 arkadaş Mila Kunis ve Justin Timberlake ”arkadaş olarak cinsel ilişki yaşamak” kavramını ortaya atarlar ve erotik sahneler silsilesi buradan sonra patlak verir .
Birçok kez birlikte olan Mila ve Justin sevgili olmak istememektedir , birbirlerine aşık olmayacaklarına dairde İncil’e el basmışlardır .
Birçok ilişki yaşadıktan sonra sizce de böyle bir şey mümkün müdür peki ?
