Sanırım filmi 15 yıldan beri izlemeyen bir tek ben kalmıştım : ) Film vizyona girdiğinde de izleyip son kişi olmaktan kurtuldum : ) Yıllar önce sinemada kaçırdığım , sonrasında da Tv'de uzun süresi ve reklam süreleri ile zaten daha da uzayacak diye Dvd'ye ertelediğim , Dvd'de üstüne düşmediğim filmi yıllar sonra 2012 yılında vizyonda izleme şansını elde ettim . açıkçası 20'li yaşlarımda ' ' Aman Titanic'e işte , sulugözlü bir gençlik filmi en fazla ' ' diye de çok küçümsemişliğimde vardı filmi . Ama galiba zaman en çok değerli olana yarıyor , değerli olanı koruyormuş . Yıllar sonra 2012 gözlükleriyle filmi izlememe rağmen filmde en ufak bir demodelik görmedim . Evet film eski bir filmdi ama asla eskimemişti . Karşımda ' ' Rüzgar Gibi Geçti ' ' , Casablanca ' ' filmleri kalibresinde taptaze bir klasik buldum . Sanırım bu klasik gün geçtikçe değeri artarak yarınlara kalacak . Yıllar geçsede defalarca izlenecek .
