Senaryosunu , Jac Schaeffer ile Ned Benson'ın hikayelerinden uyarlayarak Eric Pearson'ın yazdığı ve Cate Shortland'in yönetmen koltuğunda oturduğu " Black Widow " , süper güçlere sahip Marvel Evreni kahramanlarının , gövde gösterisi yaptıkları bir bilim - kurgu aksiyon olarak geliyor karşımıza .
200 milyon dolarlık bir bütçeyle çekilen filmin hikayesi 1995 yılının Ohio , ABD'sinde başlar .
Birbirleriyle hiçbir kan bağı bulunmayan ve gizli bir görevle Rusya tarafından üç yıllığına ABD'ye yerleştirilmiş olan bilim insanı anne Melina ( Rachel Weisz ) ve ( " Kaptan Amerika " nine Rus versiyonu olan ) " Kızıl Muhafız " baba Alexei ( David Harbour ) ile küçük kızları Natasha ( Ever Anderson ) ve Yelena'dan ( Violet McGraw ) oluşan ailenin , ifşa oldukları için ABD'deki geçici evlerini apar topar terk ederek kendi vatanlarındaki gerçek evlerine dönme vakti gelmiştir .
Ve hedeflerinde , ilk günden beri hazır tuttukları tek motorlu bir uçak ile Küba'ya uçmak misyonu vardır .
Oraya vardıklarında kendilerini , küçük Natasha ve Yelena'nın direniş performanslarına bayılan , Melina ile Alexei'nin patronu general Dreykov ( Ray Winstone ) karşılar .
21 yıl sonra .
Diğer binlerce kimsesiz ve mağdur kız gibi Dreykov'un " Kırmızı Oda " sın da hem korkusuz bir savaşçı olarak eğitilmiş hem de üreme organları ameliyatla alınmış " Kara Dul " lardan biri olan Natasha Romanoff ( Scarlett Johansson ) önde , kendisini yakalamaya çalışan Birleşik Devletler Dış İşleri Bakanı Thaddeus Ross ( William Hurt ) ile ekipleri de arkasında .
Önce Norveç .
Ardından da Fas'tayız .
Yalnız Fas'taki kahramanımız Natasha değil , kendisi gibi bir Kara Dul olan Oksana'yı ( Michelle Lee ) etkisiz hale getiren ardından da tüm güvenlik protokollerini ihlal ederek , Oksana'nın elindeki gaz tüpü dolu çantayı alıp kaçan Yelena Belova'dır ( Florence Pugh ) .
Neyse .
Norveç'de bir karavanda tek başına yaşayan Natasha'nın gereksindiği kimlik , araç gereç vs. gibi şeyler kendisine , arkadaş takılan " platonik aşığı "
Mason ( O - T Fagbenle ) tarafından ücreti mukabilinde temin edilmektedir .
Bir akşam jeneratörünün biten benzinini tamamlamak üzere en yakındaki akaryakıt istasyonunu gitmekte olan Natasha'nın Lada SUV aracı bir köprünün üzerindeyken , peşinden gönderilen robot maskeli Antonia Dreykov ( Olga Kurylenko ) tarafından havaya uçurulur .
Ki , ( Natasha'nın kendisini bir patlama da , istemeden de olsa öldürdüğünü sandığı ) Antonia'nın görevi , Natasha'nın aracındaki çantayı almaktır .
Ancak çantanın içinde Yelena'nın Fas'da Oksana'dan alarak Natasha'ya gönderdiği " özel gaz tüplerini " bulamayan Antonia başarsız olur .
Budapeşte .
Natasha daha önce yaşadığı evine geri döner .
Girdiğinde , kardeşi Yelena'da içeridedir .
Elbette Natasha'nın , aynı patlama da kızı Antonia gibi kendisini de ortadan kaldırdığını zannettiği baba Dreykov'da , Kara Dulları aracılığıyla peşlerinde .
Öyle ki .
Görsel efekt ve yeşil perde teknolojilerinin de yardımı ile Budapeşte sokakları ile metro istasyonundaki takip sahnelerinde , ortama tam anlamıyla bir terör havası hakimdir .
Tabii bu , Marvel Stüdyolarının , başta görüntü yönetmeninden editörlerine kadar neredeyse kadrolu bir hal almış olan teknik ekiplerinin gerçekleştirdikleri etkileyici şovun henüz ilk marifetlerinden biridir sadece .
Üstelik bütün bunlara , ana karakterlerin dublörlerinin nefes kesen becerileri de eklenmektedir .
Şu ana kadar , toplam süresi 133 dakika olan filmin , henüz 50 dakikalık bölümünü izleyerek not aldıklarımızı paylaştık sizlerle .
Ve bir de baktık ki geride , yanıt bekleyen oldukça fazla soru mevcut .
İsterseniz bunlardan bir kaç tanesini sıralayalım : Örneğin patlama anını , Natasha bizzat kendi gözleriyle görmüş olmasına karşın , baba kız Dreykov'lar nasıl olup da kurtulmuşlardır ?
Baba Dreykov , hangi nedenle Yelena'nın Oksana'dan yürüttüğü " özel gaz tüplerinin " peşine düşmüştür ?
Yahut da , yerini bilmedikleri " Kırmızı Oda " yıl imha etmeyi kafalarına koymuş olan Natasha ile Yelena'nın , 21 yıldır hapiste yatmakta olan Alexei ile izini kaybettikleri Melina'nın rehberliğinden nasıl yararlanacaklardır veya yararlanabilecekler midir ?
Zira Alexei ile Melina , General Dreykov'un sadık hizmetkarlarındandırlar .
İşte bu saydıklarımıza ve bunlara benzer daha pek çok karanlıkta kalmış olan hususun aydınlatılacağı , oldukça hareketli 83 dakikalık bir bölüm daha sizleri bekliyor olacak .
Keyifli seyirler , Son bir not : Yazılar akmaya başladığında , sakın ısıtmış olduğunuz koltuklarınızdaki yerlerinizi hemen terk etmeyin ve biraz daha bekleyin .
Finalde , çekilir mi çekilmez mi , bu günden bilemeyiz ama bir devam filmine " resmen yol yapan " , çok önemli bir sahne daha mevcut .
Seyredin ve kararı siz verin sevgili dostlar .
