Disney'in yeni animasyon filmi Moana , her ne kadar klasik prenses filmlerinin formülünden ilerlese de sonuç bu sefer çok farklı .
Ve her Disney filminde olduğu gibi animasyon filmlerinin kalitesi giderek artıyor .
Ve benim için Moana , Disney'in yapmış olduğu en iyi animasyonlardan birisi .
Filmin konusu şöyle : " Moana , Antik Polonezya'da yaşayan bir kabilenin şefinin kızıdır ve onun en büyük tutkusu , denize açılmaktır . Fakat bu adadan ayrılmak yasaktır çünkü yarı Tanrı Mail , Te Whiti'nin kalbini çaldığı zaman onun laneti bütün sulara bulaşmıştır . Bu adada yaşayan kabilenin ağaçları solmaya ve balıkları kaybolmaya başlayınca Moana , bunu düzeltmek için denize açılır ve Maui'yi bularak Te Whiti'yi durdurmaya çalışmak için büyük bir maceraya girişirler . "
Lafı uzatmadan direk konuya gireceğim , Moana'ya tek kelimeyle bayıldım .
Müzikleri , animasyonları , mesajları , karakterleri .
Moana hakkındaki her şey çok başarılıydı .
Karakterlerden başlayalım .
Filmin neredeyse tamamı Moana ve Mail arasındaki kimyaya odaklanıyor .
Ve bu ikilin kimyası çok iyiydi !
Moana , diğer Disney prenseslerine hiç benzemeyen bir kız olduğundan ve Mail de kişilik bakımından onun tam zıttı olduğu için ikilinin atışmalarını izlemek çok keyifliydi .
Bu filmi dublajlı izledim ve sonra da altyazılı versiyonunu inceledim .
Her ne kadar filmin dublajı gayet iyi olsa da ben filmin orijinal seslendirme kadrosundan konuşmak istiyorum .
Dwayne Johnson , Maui'yi seslendirmek için seçilmiş en iyi kişi adeta .
Ve Moana'yı seslendiren Auli'i Cravalho da ilk filminde çok iyi bir iş çıkarmış .
Kızın sesi inanılmazdı !
Ayrıca Alan Tudyk'i de unutmayalım .
Geçen ayki Rogue öne filminde K - 2SO'yu seslendiren Tudyk , burada Moana'nın tavuğu Heihei'yi seslendiriyor .
Filmin en komik karakterlerinden biri oydu .
Animasyon hakkında konuşmaya gerek yok zaten .
Moana , açık ara Disney'in en kaliteli animasyonu .
Her ne kadar Zootopia filminde binlerce hayvan ve bir sürü detay olsa da Moana'ya koyulmuş olan detayların sayısı inanılmazdı .
Özellikle de filmdeki su çok gerçekçiydi , sanki ekrana dokunup suyu hissedebilirmişsiniz gibi bir his uyandırdı .
Ama Moana'nın en önemli kısmı animasyonunda değil , müziklerinde .
Moana'nın capcanlı , renkli ve farklı müzikleri karakterlere yakınlaşmamıza yardımcı oluyor .
Lin - Manuel Miranda'nın bestelediği müzikler gerçekten de çok başarılıydı .
Üstelik dinlemeye doyamıyorsunuz zaten .
Filmle ilgili ufak bir sorunum var ve onun birazı da senaryodan kaynaklanıyor .
Bu konuda filmi , geçen yıl çıkmış olan Disney'in diğer filmi Zootopia ile karşılaştıracağım .
Zootopia'nın senaryosu son zamanlarda çıkmış diğer animasyon filmlere karşı daha olgun ve özgündü .
Moana'nın senaryosu ise daha çok bildiğimiz bir formülden ilerlediği için ortaya daha çok , sadece eğlenceli ve enerjik bir iş çıkmış oluyor .
Bunda hiçbir sorun olmasa da tam olarak hikayenin bütününe bakınca aslında o kadar da büyük bir şeyin olmadığını görüyorsunuz .
Ama eğer buna aldanmazsanız , Moana'ya kesinlikle bayılacaksınız .
Çünkü dediğim gibi , bu bile benim için ufak bir sorun .
Kısacası Moana , muhteşem animasyonu , renkli karakterleri , başarılı müzikleri ve eğlenceli temposuyla hem küçüklerin hem de büyüklerin gerçekten bayılacağı bir iş .
Disney'in en iyi animasyonlarından birisi , sakın kaçırmayın .
İyi seyirler .
FİLMİN İYİ yanları : + Muhteşem animasyon kalitesi . + Renkli karakterler ve arkasındaki seslendirme ekibi . + Duruma uyan ve akılda kalan başarılı müzikler . + Filmin temposunu hiç yitirmemesi .
FİLMİN KÖTÜ yanları :
- Moana'nın senaryosu , Zootopia'nın olgun ve özgün senaryosuna göre biraz basit kalıyor .
TOPLAM PUAN : 9.5 / 10
