Benjamin Button'ın Tuhaf Hikayesi ve Muhteşem Gatsby , yazar F. Scott Fitzgerald'a ait iki muhteşem eser .
Hikaye 1922 yazında New York , Long Island'da geçiyor .
Hikayeyi bize anlatan Nick Carraway , 1920'li yıllarda yazarlık sevdasından , Wall stres üzerinden , Amerikan rüyasına doğru döndürdüğü rotasında , karşısına çıkan isim yan komşusu Gatsby'dir .
Muhteşem bir görsellik , göz kamaştırıcı partiler , eğlence ve alkolün kollarındaki insanlar .
Gatsby'in kapıları herkese açık kimseye özel davetiye göndermiyor , her gece eğlence , her gece parti .
Gatsby'in sahip olduğu zenginliğin kenarından bile geçemeyen komşusu Nick , kendisinden davetiye alan ilk kişi olarak partisine katılır .
Neden ?
Soluk beyaz tenin soyluluk ifadesi olduğu bir dönem .
Cılız beyaz tenli kadınlar , dışarıda güneş altında çalışmaya ihtiyaçları olmayan insanlar .
Günümüz tabiri ile tuzu kurular , hayatta her şeye sahip olmuş ; ama mutlu olamamış yalnız insanlar .
Gatsby'i izlemeye başladığım andan itibaren ben bu filmi biliyorum deyip durdum .
Ama nereden ?
Chicago mu ?
Kırmızı Değirmen mi ?
Ya da bizim klasik yeşilçam filmlerinden bir parça mı ?
Hepsi mi ?
Olabilir .
Bu Gatsby neyin peşinde ?
Kendisiyle denk olmayan bu adama niye nazik davranıyor ? Wall stres ile ilgili olabilir mi ?
Adamı tuzağamı düşürecek nedir bu gizem ?
Evet sanırım fazla kurmaca yaptım .
Aşk , tek sebep aşk .
Ben de neler düşündüm .
Thomas Buchanan , komşunun kuzeni ve onun güzel karısı Daisy Buchanan .
Bu noktadan sonra insan aşk için neler yapabilir ve bunun bedelinin ne olduğunu görüyoruz .
Fazlasıyla şatafatlı , baş ağrıtıcı , göz yorucu bir başlangıç yapan filmde , caz müziği ile kendinizden geçiyorsunuz .
Atmosfer ve zamanın kostümleri inanılmaz derecede ayrıntılı ve göz kamaştırıcı .
Örümcek Adam'ın üzerine yapışıp kaldığını düşündüğüm , Tobey Maguire'yi başka bir karektere oturtmakta zorluk çekiyorum .
Tam da bu nedenle oyunculuğunu beğenmiyorum .
Hintli oyuncu Amitabh Bachchan'ı saymazsak Leonardo DiCaprio dışında oyunculuk yok .
Gatsby ve yeşil ışığı , hayalleri , umutları ve tüm bunlara ulaşmak için veridiği çaba .
Gatsby , hayalperest mi ?
Belki öyle ; ama günümüzde hayallarinin peşinden koşamayan birçok insandan daha cesur olduğu muhakkak .
Sevdiği kadını elde edebilmenin o anki tek yolunun ona ne kadar zengin olduğunu göstermek olduğunu bilen bir adam .
Parayla satın alınabilecek sevgiden de rahatsız olmuyor ; çünkü Daisy'e geçekten aşık , nedeni ya da sebebi önemli değil , onunla olsun yeter .
Gatsby'in çabaları yetiyor mu ?
Her gece parti vermek , sahip olduğu nüfus ile rahat bir hayat yaşamak .
Daisy için bir evin içini botaniğe çevirmek .
Etrafını insanlarla doldurmak .
Şatafatlık içinde keyfine düşkün bir adam görünümü .
Zengin bir aileden geldiği düşünülen , okumuş ehli keyif , sistemi yenmek için sistemi kullanan ; fakat tüm bunların içinde tüm umudunu ve hayatını yeşil ışığa bağlamış bir adam .
Tüm bunlar Gatsby'i yeşil ışığına kavuşturabiliyor mu ?
Daisy ona dönüyor mu ?
Yoksa bunların hepsi birer hayalden mi ibaret ?
IMDB : 7,4 vermiş .
Bence haksızlık olmuş .
8,8'lik bir film .
