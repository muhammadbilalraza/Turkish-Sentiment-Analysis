Queen Of The Desert , ünlü yönetmen Werner Herzog'un yönettiği ve ünlü oyuncu Nicole Kidman'ın başrolünde olduğu , tarihi bir film .
Osmanlı dahil olmak üzere tarihin önemli kısımlarına ve de daha çok Kidman'ın karakteri Gertrude Bell'e değiniyor .
Bu fikir oldukça ilginç aslında .
Ayrıca kadroda Robert Pattinson ve James Franco'da var .
Bu filmin kötü olacağını pek düşünmüyordum açıkçası .
Yanılmışım .
Bu filmi sinemada izleme fırsatı buldum ve paramın boşa gittiğini söyleyebilirim .
Film o kadar sıkıcı , tahmin edilebilir , amaçsız ve klişe ki , filmin ikinci yarısında salonun en arkasına geçtim ( salonda 4 kişi vardı ) ve telefonumdan oyun oynamaya başladım .
Bir süre sonra filme baktım , ilginç bir şey olmamış , ben de oynamaya devam ettim .
Daha sonra sıkılıp filmi izledim ve daha çok sıkıldım .
Filmin ilk 45 dakikası , Kidman ile Franco'nun karakterleri arasındaki aşka değiniyor .
Daha sonra Franco'nun karakteri ölünce ( burası spoiler değil çünkü bu film gerçek hayattan uyarlanmış , sürpriz yok ) , Kidman'ın karakteri birdenbire çöllere açılıyor .
Aslında filmin 45. dakikada bitmesi gerekiyordu çünkü bundan sonrası o kadar gereksiz ki !
Biliyorum , filmin adı Çöl Kraliçesi ama film oraya gelene kadar o kadar gereksiz yere vakit harcıyor ki .
Çöl sahnelerinde ise filmden tamamen koptum .
Franco'nun oyunculuğunu kötü bulmadım , benim için filmi bir süre o götürdü ama sonra ise , film benim için ilerleyemedi .
Bir şeyler oluyor , önemli veya gereksiz olsa da film bunların üzerinde fazla durmuyor ya da gereksiz sürede duruyor .
Film bu dengeyi bir türlü ayarlayamamış .
Kidman'ın karakterini lider bir kadın portresi olarak iyi buldum ama her şeye " ben böyleyim , şöyleyim vb. " gibi cevap vermesini de kötü buldum . Queen Of The Desert , bu yılın en büyük harcanmış fırsatlarından birisi .
Bazı oyunculukları ve manzaraları filmi felaket olmaktan kurtarmış ama sonuç , yine de çok kötüydü .
Filmi izlemeye kalkışmayın , bir süre sonra sıkılacağınızdan eminim .
TOPLAM PUAN : 2.1 / 10
