The Founder , fragmanı ilk çıktığı günden beri merakla beklediğim bir filmdi .
Çünkü konusu oldukça ilginç gözüküyordu ve filmin başrolünde Michael Keaton vardı .
Keaton'ın başrollerinde olduğu Birdman ve Spotlight art arda En İyi Film Oscar'ını aldığı için bu filmin de bütün Oscar'ları süpüreceğini düşünmüştüm .
Madem kimse bu film hakkında konuşmuyor , ben de filmi izlemeye karar verdim .
Filmin konusu şöyle : " 1954 yılında satıcılıkla uğraşan Ray Kroc , zor zamanlar geçiriyordur ve işi batmak üzeredir . Ama bir gün McDonald's adındaki fast - food lokantasını görünce büyülenir ve buranın kurucuları Dick ve Mac kardeşlerle tanışmaya karar verir . Ray , bu kardeşlerin hayat öykülerini dinledikten sonra McDonald's'ı Amerika'nın her yerine yaymak ister ve buraya ortak olur . Ve Ray'in planları Dick ile Mac kardeşlere uymadığı zaman , Ray onlara karşı savaş açar ve bütün her şeyi kendisi yürütmeye çalışır . "
The Founder'ın başarılı ve başarısız yanları var .
İlk önce iyilerden başlayalım .
Michael Keaton , her zamanki gibi müthiş bir performans sergilemiş .
Ama bence filmin asıl yıldızları , Dick ile Mac kardeşleri canlandıran Nick Offerman ve John Carroll Lynch'di .
Offerman ve Lynch'in bulunduğu bir sürü film izledim ama bu filmde onları resmen tanıyamadım , inanılmazlardı doğrusu .
Beni film hakkında en çok ilgimi çeken şey konusuydu ve film bu hikayesini başarıyla anlatmayı başarmış .
Bir fast - food zincirinin arkasında nelerin döndüğünü görüyorsunuz .
Film o tonu çok iyi yakalamış .
Aynı zamanda kostümler , arabalar , kısacası filmdeki her şey 1950'li yıllarda geçiyormuş gibi hissettirmiş .
Şimdi , eğer sırf bu yönleriyle nitelikli bir film arıyorsanız , The Founder'ı izlerken iyi vakit geçireceksiniz .
Fakat üzülerek belirtiyorum ki , filmi izlerken büyük bir hayal kırıklığına uğradım .
Film kesinlikle kötü değil ama böyle bir potansiyelle ortaya çıkan sonuç çok daha iyi olmalıydı .
Filmin en büyük sorunu , ana karakter Ray Kroc'un motivasyonuydu .
Kroc'un motivasyonu belirsiz .
Karakteri filmin başında neyse , sonunda da o .
Hiçbir değişime uğramıyor .
Her ne kadar filmin merkezinde Kroc olsa da , onun karakteri hiç de umurumda olmadı .
Hep Dick ile Mac kardeşlerin tarafını tuttum .
Ama onların karakterleri de fazla arka plandaydı .
Ayrıca , filmin finali beklediğim duygusal yumruğu veremedi .
Film başladığı gibi devam etti ve öylesine bitti .
Bu yüzden filmin finalinin tatmin edici olduğunu söyleyemem .
Bu arada film büyük hikaye anlatım sorunları yaşıyor .
Flashbacklerin yanı sıra birden fazla sahne çok gereksiz hissettiriyor .
Bu sahnelerin de çoğu Kroc ile ilgili ve o karakterin de motivasyonları tam açık olmadığından bu sahneler hiçbir işe yaramıyor .
Bu arada geçenlerde ilginç bir hikaye duydum ; Matthew McConaughey'in Gold filmiyle bu filmi aynı anda vizyona sokan Weinstein şirketini dava etmişler çünkü bu iki film de gişede batmış .
Bu iki film bunu tam olarak hak etmiyordu ama bu iki filmin de yetersiz olduğunu belirtmeliyim .
Zaten The Founder ve Gold'un hikayeleri arasında çok benzerlik var .
Sadece Gold , daha enerjik ilerliyor ve sondaki ters köşesiyle seyirciyi şaşırtıyor , The Founder ise bu konuda hiçbir ilerleme kat etmiyor .
Sadece hikayesi ilginç , o kadar .
The Founder , vizyona girdiği zaman koşa koşa izleyeceğiniz türden bir film değil .
Oyunculukları ve konsepti başarılı ama filmin kendisini tekrarladığı bir sürü sahnesi var ve finali de seyirciye beklenilen etkiyi vermiyor .
Vizyondaki filmlerden kaçıp ilginç bir alternatif arayanlara tavsiye edebilirim .
Bundan sadece bir tık daha iyi bir film arıyorsanız , Gold'u izleyin .
İyi seyirler .
FİLMİN İYİ yanları : + Michael Keaton , Nick Offerman ve John Carroll Lynch . + Konsept . + Dekorlar ve mekanların o zamanın havasını yansıtması . + Fast - food sektörünün arka planını göstermesi .
FİLMİN KÖTÜ yanları :
- Birden fazla gereksiz sahne ve ağırlaşan tempo .
- Seyirciye istediği finali verememesi .
- Ray Kroc'un eksik motivasyonu .
TOPLAM PUAN : 6 / 10
