Senaryosu , Gidon Maron ve Emmanuel Naccahe tarafından yazılan “Spider in the Web” , yönetmen koltuğunda Eran Riklis’in oturduğu bir drama …
Yorumumuza , karşımızdakinin : Batı emperyalizminin , “Büyük Ortadoğu Projesi ( BOP ) ” kapsamında ; Yılladır İsrail , ABD , İngiltere , Fransa ve benzeri istihbarat örgütlerinin iş birliği ile tezgâhladıkları ve ( ırak , İran ve Suriye diye ) isim de vererek işaret ettikleri söz konusu düşmanların , kendi yurttaşları ile bölge ülkelerinin ( aslında yalnızca İsrail’in ) güvenliğini tehdit eden “kimyasal silah tesisleri” yalanı üzerine kurgulanmış “berbat” bir casusluk filmi olduğunu söyleyerek başlayabiliriz …
Aynı “batılı ittifak” ( “koalisyon güçleri” adı altında ) , bölgenin petrol rezervlerine çökmek amacıyla daha önce bunun ırak versiyonunu piyasaya sürmüş ve dünyaya sundukları düzmece belgeler üzerinden de 20 Mart 2003 tarihinde , gerçekte bir işgal hareketi olan “Irak'ı Özgürleştirme Operasyonu” numara başlatarak o toprakları , “kan gölüne” çevirmişti …
Ancak aradan geçen bunca zamana karşın Irak’ta , bırakın tesisi , kimyasal silah bulunduğuna dair tek bir kanıta dahi ulaşılamamıştır …
Aynı oyun , hem de bütün dünyanın gözleri önünde , 2011 yılından bu yana şimdi de Suriye’de sahneye koyulmaya çalışılıyor …
Üstelik de Academy ödülleri jürisi 2017 yılında bu “global sahtekarlığa” ; tamamen “çakma” olduğu ayan beyan ortada olan bir belgesel aracılığı ile ( 2014 yılında , eski bir İngiliz istihbarat subayı olan James Lee Meijer tarafından kurulan karanlık grup ) “White Helmets / Beyaz Baretliler” e Oscar heykelciğini vererek katkı sunmuşken …
Laf kalabalığı olmasın diye , aldıkları Emmy ödülü “maskaralığına” hiç girmiyoruz bile ağa babaları , her “Haydi bir daha” dediğinde , “aynı senaryoyu” bir kez daha ısıtıp dünyaya servis eden bu karanlık çetenin …
İşte “Spider in the Web” de de geniş açılımı , “İsrail İstihbarat ve Özel Operasyonlar Enstitüsü” olan MOSSAD’ın , Suriye’deki kimyasal silah tesislerinin varlığına dair belge elde etmek amacıyla Belçika’da yürüttüğü böylesi bir faaliyete odaklanılıyor …
Bize göre , hikâyesi başta olmak üzere her şeyi ile tam bir garabet abidesi olan bu “kara propaganda” filminde , doğru düzgün olan üç şey vardı …
Ki , sadece kocaman bir “0 / sıfır”ı hak eden bu filme aşağıdaki puanı da zaten sırf bunların yüzü suyu hürmetine verdik …
Peki , yukarıda sözünü ettiğimiz şu “düzgün” olan “üçlü” neler miydi bu filmde ?
Elbette ki , Ben Kingsley ve Monica Bellucci’nin performansları ile görüntü yönetmeni Richard Van Oosterhout’un kamerasından ekranlara yansıyan Belçika manzaraları …
Olsun ben yine de izlerim , diyenlere de keyifli seyirler ,
