“Lazzaro Felice / Happy As Lazzaro” , filmin senaryosunu da yazan Alice Rohrwacher’ın üçüncü uzun metrajlı sinema filmi …
Prömiyerini , aday olduğu Altın Palmiye ödülü için yarıştığı Cannes Film Festivalinde 13 Mayıs 2018’de yapan film , Alice Rohrwacher’a Altın Palmiye’yi değilse de " En İyi Senaryo " ödülünü kazandırmış …
31 Mayıs 2018 tarihinde Netflix tarafından yayın akışına dâhil edilerek vizyona sokulan filmin , 7.5 / 10 ( 726 oy ) ve 3.7 / 5 ( 35 oy ) olan IMDB ve Rotten Tomatoes izleyici puanı ortalamalarıyla 8.5 / 10 ( 16 yorum ) ve 82 / 100 ( 11 yorum ) olan Rotten Tomatoes ve Metacritic yorum ortalamaları , oylamaya katılan izleyici ve yorumcu sayıları yetersiz olduğu için film hakkında doğru bilgi vermekten oldukça uzak …
O nedenle , oldukça düşük bir bütçeyle çekildiği her halinden belli olan bu filmi , her zamanki gibi önceliği yine oyuncu kadrosuna vermek suretiyle mercek altına alarak biz kendimiz incelemeye ve sonrasında da puanlamaya çalışacağız …
Oyuncu kadrosu denilince de yine son derece zekice kurulanmış bir oyuncu kadrosu ile karşı karşıya olduğumuzu söylemeliyiz …
Nasıl mı ?
Şöyle ki , filmin ana karakteri Lazzaro’yu canlandıran Adriano Tardiolo’nun geçmişi hakkında elimizde yeterli bilgi mevcut değil …
O yüzden , bu film onun ilk işi olabileceği gibi ( çok küçük bir ihtimalle de olsa ) beşinci , onuncu , yirminci işi de olabilir …
Artık sayısı her ne olursa olsun , bu filmde çok iyi bir iş çıkardığı gün gibi ortada …
Ama kadronun zekice kurgulanmış olan kısmı burası değildi …
O kısım , “Io sono l'amore / I am Love” ( 2009 ) ve “Perfetti sconosciuti / Perfect Strangers” ( 2016 ) ın yıldızlarından Alba Rohrwacher ile “A Perfect Day” ( 2015 ) ve Terry Gilliam’ın son filmi “The Man Who Killed Don Quixote” ( 2018 ) un oyuncularından Sergi López ve “La vita è bella / Life is Beautiful” ( 1997 ) un unutulmaz ismi Nicoletta Braschi'nin varlıklarıydı …
İşin teknik kısmına gelince …
Aynı zekice kurgunun burada da devam ettiğini görüyoruz …
Hani kadroda , daha önce Wim Wenders ile de çalışmış olan Hélène Louvart gibi bir görüntü yönetmeni , Fatih Akın ile çalışmış olan Ulrike Müller gibi bir casting direktörü , Taviani kardeşlerle çalışmış olan Emita Frigato gibi bir prodüksiyon tasarımcısı ve Paolo Sorrentino ile çalışmış olan Fabio Traversari gibi bir özel efekt yönetmeni varsa , başka da ne denilebilir ki ?
Ancak kim ne derse desin , bize göre filmin zekâ pırıltılarıyla dolu ışıklar saçan asıl önemli kısmı , Lazzaro'nun fantastik bakış açısıyla anlatılan senaryosu …
Bünyesinde , Erasmus , Umberto Eco , Antonio Gramsci ve Palmiro Togliatti gibi isimleri de barındırmış olan Torino Üniversitesinde ( Università degli Studi di Torino ) edebiyat ve felsefe okumuş olan Alice Rohrwacher’dan da başka türlü bir senaryo beklenilmezdi zaten …
Kapitalizmin egemen olduğu bir çağda , devrini tamamlamış feodal ilişkiler ve feodal üretim araçlarına bağlı kalarak eski üretim tarz ve ilişkilerinde direnmenin , hem ( karın tokluğuna çalıştığı işinden ve toprağından koparılan ) emekçi hem de ( yeni üretim tarzının devlet aygıtına takılarak finans kapitale teslim olan ) sermayedar için yaratacağı hazin ama kaçınılmaz son ancak bu kadar güzel anlatılabilirdi …
Sonuç olarak , arşivimize de dâhil ettiğimiz bu " nadide " film için puanımız 4 önerimiz de “mutlaka izlenmeli” şeklinde olacak …
Keyifli seyirler …
Son iki not : 1.	Aslında benzer bir işi , Nesli Çölgeçen ve Yavuz Turgul “Züğürt Ağa” ( 1985 ) da yaptılar …
Ama biz söyleneni anlamadığımız için yıllarca “domates” dedik ve güldük …
2.	Tüm hakları bize ait olan bu yorumun orijinali ; bir başka mecrada tarafımızca , 2 Ekim 2018 günü saat 02.23’de yazılarak paylaşılmıştır .
