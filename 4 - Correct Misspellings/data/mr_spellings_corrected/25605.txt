Kendini izleten fakat açıkçası sinemasal anlamda hiçbir yenilik bulamadığım bir yapım .
Boston Maratonu ve diğer tüm terör saldırılarının vahşeti , insanlığı sarsan niteliği tartışılamaz zaten .
Film bu saldırıyı merkezine alıyor .
En azından başlangıç olarak .
Sonradan , daha önce pek çok başarılı filmde belki çok daha etkileyici bir şekilde izlediğimiz ve seyirciyi derinden etkileyen ' mücadelelerden ' biri başlıyor .
Jeff'in dönüşümü tabii ki etkileyici ve kesinlikle çok önemli , ancak dediğim gibi insani duygularımızı ayrı bir yerde tutup sinema gözünden baktığımızda yönetmenin ekleyebildiği fazla ekstra bir dokunuş yok .
Belki en dikkat çekeni , bir terör saldırısı sonucu olması dolayısıyla , halk tarafından bir kahraman olarak görünen ve bu her fırsatta karşısına çıkan Jeff'in aslında kahraman falan değil mağdur olduğunu hissetmesi , bunu başta annesi ve ailesi olmak üzere kimselere , kız arkadaşı hariç , anlatamamasıydı .
Bu önemli bir arada kalma durumu olsa gerek .
Ancak bu da yeteri kadar derinlemesine yer bulamıyor , işlenemiyor film boyunca .
Daha çok kadın - erkek ilişkisine evrilen ve odaklanan bir yapı hakim sanki .
