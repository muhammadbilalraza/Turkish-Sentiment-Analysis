BEN HAYATTA KALMAK İSTEMİYORUM .
BEN YAŞAMAK İSTİYORUM .
" Hunger " ve " Shame " gibi çarpıcı filmlerin yönetmeni Steve McQueen'in üçüncü filmi olan " 12 Years a Slave " , Solomon Northup'ın kendi hayat hikayesini anlattığı kitabının sinemaya uyarlanmış halidir .
1800'lü yıllarda Amerika'nın siyahiler üzerinde kurmuş olduğu insanlıktan uzak politikasını bir birey üzerinden anlatırken tüm gerçekliği gözler önüne seren bir filme imza atmış Steve McQueen .
Hatta kendisi de siyahi olan İngiliz yönetmen , bu etkileyici hayat hikayesini sinemaya taşıyarak siyahilerin maruz kaldığı zulmü bir kırbaç gibi BEYAZ yüzlere vurmuştur .
Baş roldeki Chiwetel Ejiofor'un ve yardımcı oyuncu Michael Fassbender'in olağanüstü oyunculukları sayesinde köleliği konu alan birçok iyi filmin arasında bu film de yerini almayı başardı benim gözümde .
Bu iki oyuncunun sergilemiş oldukları kusursuz performansların altını tekrar çizmek istiyorum .
Resmen gözlerinden oyunculuk akmış .
Ayrıca filmde çok az bir rolü olmasına rağmen Brad Pitt de filmin vermek istediği mesajı başarılı bir şekilde özetlemiştir .
Şu ana kadar festivallerden onlarca ödül toplayan bu film , umarım hak ettiği değeri Oscar ödüllerinde de görür .
( Oscar'da görmezden gelinirse de şaşırmam ) Hikaye , oyunculuklar , çekim teknikleri ve müzikleriyle unutulmayacak DEV bir film " 12 Yıllık Esaret . "
KÖLELİĞİN NE ADALETİ VAR NE DE haklı BİR tarafı .
9 / 10
