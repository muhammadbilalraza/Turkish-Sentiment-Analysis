Ünlü yönetmen Tim Burton'un beklenilen filmi Miss Peregrine's Home For Peculiar Children aynı zamanda aynı adlı kitabından uyarlanmış .
Ve konusu da şöyle : " Büyükbabasını yeni kaybeden Jake , büyükbabasının ölmeden önce bıraktığı ipuçlarını bularak kendisini Bayan Peregrine'in yetimhanesinde bulur . Ve burada özel yeteneklere sahip olan çocuklar vardır fakat toplumun onlara gösterdiği tehlikeli tutum yüzünden halk yüzüne çıkamamaktadırlar . Ve büyük bir tehlike yaklaştığı zaman , bu yetimhaneyi kurtaracak tek kişi Jake'dir . "
Öncelikle bu filmde yaratılan atmosfer , görsel efektler ve senaryo gerçekten de başarılıydı .
Her ne kadar bir çocuk filmi gibi gözükse de aslında daha çok gençlere hitap eden Miss Peregrine's Home For Peculiar Children , oldukça eğlenceli bir seyirlik aslında .
Bunun en büyük nedeni de yönetmen Tim Burton'un tarzı .
Burton , bu filme başka hiçbir yönetmenin getiremeyeceği bir stil getirmiş ve ortaya çıkan işi daha da eşsiz bir hale getirmiş .
Bence bu film , Burton'un Sweeney Todd'dan beri yaptığı en iyi iş ( 9 yıl olmuş ! ) .
Aynı zamanda da senaristin de bu işte parmağı büyük .
Kick - Ass veya Kingsman gibi başarılı filmlerin senaristi Jane Goldman , bu filmle birlikte günümüzde çalışan en başarılı senaristlerden birisi olduğunu kanıtlamış .
Bu renkli hikayeyi izlerken hiç sıkılmıyorsunuz .
Aynı zamanda da oyunculuklar da gayet başarılıydı .
Eva Green , Peregrine rolüne apayrı bir renk getirmiş ve izlemesi en keyifli karakter olmuş .
Aynı zamanda Asa Butterfield'ın da her zamanki gibi gayet başarılı bir performans gösterdiğini düşünüyorum .
Emma rolündeki Ella Purnell de oldukça renkli bir yan karakter olmuş .
Benim için filmin en büyük sürpriziyse Samuel L. Jackson'dı .
Jackson'ın filmdeki süresi pek fazla olmasa da , içinde bulunduğu sahneleri çalmayı başarıyor .
Tam da olması gerektiği gibi bir kötü adam olmuş .
Filmdeki sıkıntılarıma gelirsek ; birden fazla gereksiz sahnenin , tempoyu düşüren kısımların olduğunu düşünüyorum .
Ayrıca filmdeki " garip " çocuklardan birkaçının özel güçlerine daha da yoğunlaşılabilirdi .
Ve her ne kadar Miss Peregrine's Home For Peculiar Children'a Tim Burton'ın son zamanlardaki en iyi işi desem de , aslında kolayca unutulabilecek bir film .
Yani uzun süre etkisinde kalacağınız , günler boyunca üstünde duracağınız bir filmden ziyade , izlerken eğlenceli vakit geçirip ince detaylarından hoşlanacağınız , keyifli bir seyirlik olmuş .
Eğer boş vaktiniz varsa ve arkadaş ortamında izleyecek eğlenceli , kafa yormayan bir film arıyorsanız size rahatlıkla Miss Peregrine's Home For Peculiar Children'ı tavsiye ederim .
Son zamanlarda izlemesi en eğlenceli olan seyirliklerden birisi .
İlginç konusu , özgün stlili , renkli oyunculukları ve başarılı senaryosuyla izlenmeye değecek bir film ortaya çıkmış .
İyi seyirler .
FİLMİN İYİ yanları : + Eva Green ve Samuel L. Jackson . + Tim Burton'ın özgün tarzı ve Jane Goldman'ın senaryosu . + " Tuhaf " çocuklar . + İnce detaylar .
FİLMİN KÖTÜ yanları :
- Bazı gereksiz sahneler .
- Çok arka planda kalmış olan " tuhaf " çocuklar .
- Burton'un diğer filmleri gibi bir başyapıt izlenimi bırakmaması .
TOPLAM PUAN : 7.4 / 10
