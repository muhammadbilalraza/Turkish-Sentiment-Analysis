“Phoenix” ; senaryosunu , Hubert Monteilhet’in 1961 tarihli “Le Retour des Cendres / The Return forma the Ashes” isimli romanından Harun Farocki ile birlikte uyarlayarak yazan Christian Petzold’un yönetmen koltuğunda oturduğu son derece etkileyici bir drama …
Prömiyeri , 5 Eylül 2014’de Toronto Uluslararası Film Festivalinde yapılan filmin , 7.3 / 10 ( 14.043 oy ) ve 3.9 / 5 ( 12.873 oy ) olan IMDB ve Rotten Tomatoes izleyici puanı ortalamalarıyla 8.2 / 10 ( 122 yorum ) ve 89 / 100 ( 30 yorum ) olan Rotten Tomatoes ve “Mutlaka İzlenmeli” özel etiketine de sahip olan Metacritic yorum ortalamaları , bir Alman filmi için son derece çarpıcı …
Gelin isterseniz , Alman sinemasının önemli isimlerinden Christian Petzold’un bizzat kendisinin , " Love in Times of Oppressive Systems " olarak tanımladığı üçlemesinin ikinci halkası olan bu filme , her zamanki gibi önceliği yine oyuncu kadrosuna vermek suretiyle biraz daha yakından bakalım …
Ancak bakmadan önce evliliğin ve aşkın bütün kültürlerde , “İyi günde ve kötü günde , yoksullukta ve bollukta , ölüm bizi ayırana kadar … ” şeklinde uzayıp giden bir bağlılık yemininin bulunduğunu ve doğal olarak yine bütün kültürlerde eşlerin , bu yemine bağlılık beklediklerini hatırlatalım …
Üçlemenin bu filminde Petzold , “baskıcı rejim” olarak bu kez Nazi Almanya’sının son yıllarını ( 1944 - 1945 ) seçmiş ve konu olarak da bu zor dönemdeki bir aşkı , daha doğrusu Nelly Lenz’in ( Nina Hoss ) aşkı ile Johnny Lenz’in ( Ronald Zehrfeld ) ihanetini sorgulamış …
Bunu yaparken de Petzold , Nelly’nin final sahnesinde söylediği “Speak Low” şarkısı eşliğinde yine Nelly’nin kolundaki toplama kampı dövmesini , " Baskı maskı anlamam , aşk sadakat ister " dercesine hem Johnny’nin hem de izleyicinin gözüne sokmuş …
Kısaca filmin oyuncu kadrosuna da şöyle bir göz atacak olursak , kimyalarının uyuştuğu artık apaçık belli olan Nina Hoss ve Ronald Zehrfeld ikilisinin bu filmde , “Barbara” ( 2012 ) da olduğundan çok daha sağlam bir performans sergilediklerini söyleyebiliriz …
Teknik ekip konusuna gelince …
Petzold’un bu filmde de yola , üçlemenin diğer iki filminde de görev yapmış olan görüntü yönetmeni Hans Fromm , editör Bettina Böhler , prodüksiyon tasarımcısı Kade Gruber , prodüksiyon yönetmeni Dorissa Berninger ve besteci Stefan Will gibi kadim dostlardan oluşan bir kadroyla devam ettiğini görüyoruz …
Ki zaten hal böyle olunca da ortaya , yine son derece rafine bir iş çıkmış …
Sonuç olarak , üçlemenin diğer filmleri gibi arşivimize de dâhil ettiğimiz bu çok özel Petzold filmi için puanımız 4 önerimiz ise , “mutlaka izlenmeli” şeklinde olacak …
Keyifli seyirler , Son iki not : 1.	Christian Petzold’un mutlaka izlenmesi ve arşivlenmesi gereken " Love in Times of Oppressive Systems " üçlemesi , “Barbara” ( 2012 ) , “Phoenix” ( 2014 ) ve “Transit” ( 2018 ) isimli filmlerden oluşmaktadır …
2.	Tüm hakları bize ait olan bu yorumun orijinali ; bir başka mecrada tarafımızca , 9 Aralık 2018 günü saat 02.20’de yazılarak paylaşılmıştır .
