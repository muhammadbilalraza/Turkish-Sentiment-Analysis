Senaryosunu , kendi hamileliği esnasında kaybettiği çocuğuna ilişkin yaşanmış deneyimlerinden esinlenen Kata Wéber’in kaleme aldığı “Pieces of a Woman” , kocası Kornél Mundruczó’nun yönetmen koltuğunda oturduğu bir melodram …
Dünya prömiyeri 4 Eylül 2020’de Martha Weiss’i canlandıran Vanessa Kirby’nin “En İyi Kadın Oyuncu Volpi Kupası”nı kazandığı Venedik Uluslararası Film Festivalinde yapılan bu Netflix filminin , “İlk başta kederli olduğunun farkında olmadığını” söyleyen 40 yaşındaki senaristi Wéber’in , " Yazmak terapi gibiydi . Kendi duygularınızı anlamaya başlıyorsunuz . " dediğini de belirttikten sonra yorumumuza başlayalım …
17 EYLÜL : Kızlarına hamile olan Martha ve Boston’daki bir köprü inşaatının şantiyesinde çalışan kocası Sean Carson’a ( Shia LaBeouf ) Marta’nın annesi Elizabeth Weiss ( Ellen Burstyn ) , araç satıcısı oğlu Chris Weiss’in ( Benny Safdie ) görev yaptığı otomobil galerisinden “geniş ailelere uygun” bir Toyota MPV satın alarak hediye eder …
Zira yolda doğumu beklenen bir torun vardır …
Bu alışveriş esnasında Martha’nın filmde pek fazla ağırlığı bulunmayan ablası Anita Weiss ( Iliza Shlesinger ) ile de müşerref oluyoruz …
Herkesle zıtlaşan “dediğim dedik” bir karakter yapısına sahip olan Martha , kocasını da ikna ederek tam donanımlı bir hastane yerine evde doğum yapmaya karar vermiştir …
Çünkü onun sıradan insancıklarınkine benzemeyen çok özel bir “tarzı” vardır …
Artık günü de gelmiştir …
Zaten doğuma ilişkin bütün belirtiler de ortadadır …
Ancak ne yazık ki , doğum için anlaşmaya varılan “ebe” Barbara’nın başka bir işi çıktığı için doğumu yine ebe olan Eva Woodward ( Molly Parker ) yaptıracaktır …
Eva doğum için gerekli olan tüm ön kontrolleri yapar …
Çocuğun kalp atışları “tıkır tıkır” olup şimdilik her şey tam da yolundaymış gibi gözükmektedir …
Küçük bir küvet seansı sonrasında doğumun yapılacağı yatak odasına geçilir …
Derken işler birdenbire ters gitmeye başlar ama yine de Martha hastaneye gitmeyi kabul etmez ve çok geç olsa da son çare olarak 911 aranır …
Ne mi olmuştur ?
Tabii ki de oksijensiz kalan bebek hayatını kaybetmiştir …
9 EKİM : Martha , yönetici olarak çalıştığı işine ve alışverişlerle dolu hayatına geri döner …
Haberlerde doğumu yaptıran ebe Eva hakkında soruşturma başlatıldığı ve 5 yıllık bir hapis cezası yargılanacağı ifade edilmektedir …
7 KASIM : Alttan alarak uzlaşmaya yahut da en azından müzakereye açık olmak gibi bir yapıya sahip olmayan Martha , kızının mezar taşına yazılacak isim konusunda da sorun çıkartır …
Üstelik kızının bedenini gömmek yerine araştırmada kullanmaları için üniversiteye bağışlayacağını söyleyerek mezarlıktaki mermercide yapılan aile toplantısını apansızın terk ederek gidiverir …
Elisabeth damadına , torununun davasını Martha’nın avukat kuzeni Suzanne Weiss’in ( Sarah Snook ) üstlenebileceğini belirterek elindeki belgeleri ona iletmesini ister …
21 aralık : Kayınvalidesini kırmayan Sean , Suzanne’in ofisinin yolunu tutar …
Bu arada dakikalar 45’i gösterirken , eskiden birbirlerini deliler gibi seven Sean ile Martha’nın arası da bayağı bir limonileşmiştir …
Yani bu da demek oluyor ki , geride izleyiciyi bekleyen 80 dakikalık sürprizlere gebe bambaşka bir “Pieces of a Woman” beklemektedir …
Bitirmeden yorumumuza ilave edeceğimiz ikisi “pozitif” ve biri de “negatif” üç husus daha olacak …
Tabii önce bardağın dolu tarafından başlayalım : 1.	İngiliz oyuncu Vanessa Kirby’nin , 2021 yılının “En İyi Kadın Oyuncu” kategorisindeki ( en azından ) BAFTA ödülünü kaparsa kesinlikle şaşırmayacağımız nefes kesen performansı …
2.	3 Academy Ödüllü “The Lord of the Rings” serisinin usta bestecisi Howard Shore’un filmin kurgusuna anlam ve derinlik kazandıran şahane müzikleri …
Bardağın boş tarafına gelince : Filmin biraz uzun olduğunu düşündüğümüz 127 dakikalık süresi …
Keyifli seyirler ,
