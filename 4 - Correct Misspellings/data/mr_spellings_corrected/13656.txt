2011'de çıkan ilk filmiyle oldukça büyük bir hayran kitlesi oluşturan Kaybedenler Kulübü , 7 yıllık bir aranın ardından nihayet devam filmine kavuştu .
Bu filmin konusu ise , adından da anlaşılabileceği gibi " yolda " geçiyor .
Olimpos'da yaptıkları tatilden sonra motorsikletleriyle İstanbul'a yola koyulan Kaan ( Nejat İşler ) ile Mete ( Yiğit Özşener ) , yolculuklarını uzatarak gittikleri yerleri uzun uzun dolaşırlar .
Bu esnada da Kaan , Sevda ( Hande Doğandemir ) adında genç bir kızla tanışır ve ikili birbirlerine aşık olur .
Aslında filmin tamamı sadece bu yolculuktan ibaret .
Filmin başında karakterler neyse , sonunda da aynı kalıyor .
Bütün hikaye ise Kaan ile Sevda arasındaki aşk ile ilerlemeye çalışıyor fakat bu aşk öyle zayıf işlenmiş ki , oyuncuların başarılı performanslarına rağmen hiçbir zaman aralarındaki kimyanın gerçek olduğuna inanmıyorsunuz .
" Ben sana aşık oldum " dedikten sonra anca 2 yılda yaşanacak inişli çıkışlı bir ilişkiyi , 1 haftaya sığdırmaya çalışmış senaryo .
Yani eğer bu filmde ana karakterler adına derinlemesine bir yolculuk bekliyorsanız , aradığınızı bulamayabilirsiniz .
İlk Kaybedenler Kulübü , benim gözümde harika bir iş olmasa da , son yıllarda birbirine benzeyen Türk filmlerinin içerisinde farkını ortaya koyan bir işti .
Gerçekçi atmosferi ve alışılmışın dışında olan ana karakterleri de filmin popülaritesine yardımcı oluyordu .
Bu filmde ise bunların hiçbiri yok .
Eğer ana karakterler Kaan ile Mete'yi ilk filmde sevdiyseniz ve ikilinin nelerle uğraştığını görmek istiyorsanız , bu filmde bundan başka hiçbir şey görmeyeceksiniz .
7 yıllık bir aradan sonra çekilen ve büyük bir hayran kitlesi olan ilk filmin devamı için ortaya çıkan sonuç , bundan çok daha iyi olmalıydı bence .
Eğer daha detaylı bir biçimde sorunlarıma değinecek olursam , filmin en büyük sıkıntısı kesinlikle senaryosundan kaynaklanıyordu .
Bu filmin hem senaristi hem de yönetmeni olan Mehmet Ada Öztekin , bu filmden önce Martıların Efendisi'ni yönetmişti .
Martıların Efendisi , benim gözümde bir hayli klişe , gösterişçi ve aşırı sıkıcı olduğundan nefret ettiğim bir işti .
Kaybedenler Kulübü Yolda ise Martıların Efendisi'ne göre iyi bir gelişme olmuş .
Fakat bu konuda senaryo , Kadıköy'ün gece hayatından uzaklaşıp ilk filmi tekrarlamamaya çalışsa da , aynı zamanda ortaya herhangi bir çatışmadan veya bir gelişmeden yoksun olan bir hikaye sunuyor .
Mesela bu filmde Mete'nin alkolik olduğunu ve onun bu durumdan hoşnut olmadığını görüyoruz .
Senaryo bu konuda ne yapıyor peki ?
Hiçbir şey .
Filmin sonunda Mete'nin alkolik olmaya devam edip etmeyeceğini bilemiyoruz bile .
Ana karakterlerin kendilerini ve biraz da hayatı sorguladıkları etkileyici bir devam filmi izlemek istesem de , bu film sadece yolculuğa odaklanmayı tercih ediyor .
Yolculuk ise iyi işlenmiş olmasına rağmen film , bir türlü elindeki potansiyelin tamamını kullanamıyor .
Yine de Kaybedenler Kulübü Yolda , kötü bir film değildi .
Evet , ortada bir hikayenin olmaması yüzünden son 45 dakika biraz yorucu bir hal alabiliyor ve filmden sonra " bunun amacı neydi ? " diye düşünebiliyorsunuz .
Ama eğer bunlara fazla kafayı yormazsanız , bu filmi biraz rahatlatıcı bulabilirsiniz .
Olimpos'dan İzmir'e , oradan da İstanbul'a kadar süren yolculuk sırasındaki harika manzaraları izlemek ve müzikleri dinlemek bir hayli keyifliydi .
Yaz sezonunda vizyona girmeyen en yaz ruhlu filmlerden birisiydi diyebilirim .
Oyunculuklar ise tahmin edebileceğiniz gibi gayet başarılıydı .
Nejat İşler ile Yiğit Özşener , ilk filmdeki kendilerine özgün karakterlerini bu filmde de başarıyla canlandırmayı sürdürmüşler .
Hande Doğandemir ise zayıf yazılmış karakterine rağmen ortaya olabilecek en iyi performansı sergilemiş .
Bunların dışında filmin sürekli İstanbul'a geri döndüğü bölümlerde Sarp Akkaya ile Rıza Kocaoğlu , filmi biraz daha komikleştirmeyi başarmışlar .
İkilinin olduğu bu sahneler epey gereksiz olup filmi uzatmış olsa da , epey dramatik bir filmin içerisinde bu sahneler salondan bazı kahkahaları toplamayı başardı .
Genel itibariyle , eğer ilk Kaybedenler Kulübü'nün büyük bir hayranıysanız , devam filmi için beklentilerinizi epey düşürün .
Kaybedenler Kulübü Yolda ; hayran kitlesinden ziyade , harika manzaraları ve müziğine kendinizi bırakacağınız , izlerken yaşanan hiçbir şeyin üzerinde durmadan iyi vakit geçireceğiniz bir film arayanlar için yapılan bir iş olmuş .
Ben şahsen filmi izlediğime pişman olduğumu söyleyemem .
Ortada filmin kesinlikle iyi yapmış olduğu şeyler var .
Fakat günün sonunda , birbirine benzeyen Türk filmlerinin arasında Kaybedenler Kulübü Yolda , türünün klişe örneklerinden birisi olmaktan fazlası olamıyor .
Kötü değil , sadece amaçsız bir film .
FİLMİN İYİ yanları : + Harika manzaralar ve müzikler . + Oyuncu kadrosunun performansları . + İlk 1 saatinin eğlenceli , kendini izleten yapısı .
FİLMİN KÖTÜ yanları :
- Senaryonun hiçbir yere varmaması , her şeyin gereğinden fazla hızlı gelişmesi .
- Umursamak istemenize rağmen umursamayacağınız karakterler .
TOPLAM PUAN : 6.2 / 10
