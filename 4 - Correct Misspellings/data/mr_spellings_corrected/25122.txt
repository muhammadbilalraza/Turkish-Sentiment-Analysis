Grotesk bir üslup , Shakespeare'e saygı duruşu , teatral bir tercih .
Sanırım ' ' film nasıldı ? ' ' deseler söyleyeceklerim ilk başta bunlar olurdu .
Yönetmen Onur Ünlü , sistemle ve hukukla ilgili eleştirilerini Celal Tan ve ailesi üzerinden yansıtıp , bu eleştiriyi yaparken de eleştirdiği kavramların günlük hayattaki yansımaları nasıl ise ( çoğunlukla tirajikomik ) perdede de bu yönde bir tercih kullanmış .
Ortaya çıkan film ise zekice dokunuşların eksikliği yüzünden belki de istenilen sonucu verememiş , yönetmenin ' ' yapmak istediği ' ' şeyi izleyici olarak anlayabiliyoruz fakat bu perdeye yansıdığında ortaya çıkan eser çokta iyi değil .
Bunun en büyük nedeni filmin absürt komediye , durum komedisine sırtını iyice yaslayıp , sıkıştığı zamanlarda ince espriye geçiş yapmayı başaramadığından bu açığını küfürle kapatmaya çalışması .
Bu da bu kadar özenle düşünülmüş bir senaryo için büyük bir handikap .
Eğer o küfür içerikli sahneler zekice esprilerle donatılmış olsaydı muhtemelen film Türk sineması klasiklerinden birisine bile dönüşebilirdi zaman içerisinde .
Son tahlilde ; absürt , tuhaf bir film izlemek isteyenlere , Onur Ünlü sinemasını bilenlere , sevenlere önerebileceğim bir film ' ' Celal Tan ve Ailesinin Aşırı Acıklı Hikayesi ' ' .
Popüler Türk sineması komedileriyle hemen hemen hiçbir ilgisi yok .
Benim kendi adıma perdede izlediğim en tuhaf filmlerden birisi olması sebebiyle filmi kötü bir film olarak nitelendirmeyip , tuhaf bir film olarak adlandırmayı yeğliyorum ( kült tanımı fazla iddialı olur ama ) .
