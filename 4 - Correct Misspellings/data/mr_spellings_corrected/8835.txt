Twilight / Alacakaranlık serisinden sonra gençlik edebiyatının en popüler serilerinden biri daha beyazperde uyarlanmaya başlandı .
Suzanne Collins'in televizyonda ırak Savaşı görüntülerini ve bir reality showu izlerken kafasında oluşmaya başlayan taslağı kaleme aldığı bu 3 romanlık seri , 2008'de ABD'de yayınlandı ve yayınlanır yayınlanmaz da beyazperde yolunda ilerlemeye başladı .
Başta gençler olmak üzere büyük ilgi gören ve beğenilen romanın ilki Açlık Oyunları / The Hunger Games , 23 Mart'ta tüm dünyada vizyona girdi .
Hikaye , yakın gelecek zamanda , Amerika'da geçiyor .
Kuraklık , kıtlık ve savaşlardan sonra Amerika'da bir tek Panem adında bir ülke kalmıştır .
Bu ülke başkent ve 12 eyaletten oluşuyor .
Başkentte zengin ve yönetici kesim yaşarken , bu eyaletlerde daha çok fakir halk yaşıyor .
Her eyaletin kendi içinde bir görevi var ve başkente bu şekilde katkı sağlıyorlar .
Mesela kahramanımızın yaşadığı 12. bölgede madencilik yapılıyor .
Başkent , her yıl , Açlık Oyunları adı verilen vahşi bir yarışma düzenliyor ve canlı olarak her yerden yayınlanıyor .
Tabii RTÜK diye bir şey olmadığı için bu yarışmada kan gövdeyi götürüyor .
Yarışma için her bölgeden , yaşı 12-18 arası olan bir kız bir de erkek kurayla seçiliyor .
Yarışma için yaratılmış fantastik bir ormanda 24 kişiden sadece 1'i hayatta kalana kadar program devam ediyor .
Filmin ve romanında baş kahramanı olan Katniss , aslında kardeşi yerine gönüllü olarak bir ilke imza atıyor .
Tabii güzelliğinin ve aynı bölgede birlikte seçilen arkadaşının , canlı yayında duygularını ona açmasının kendilerine katkıları oluyor ve kanlı mücadeleden sağ kurtulmaya çalışıyorlar .
Senaryo çalışmalarında kitabın yazarı Suzanne Collins'te bulunuyor .
İlk taslağı hazırladıktan sonra yönetmen Gary Ross , Billy Ray ile birlikte senaryo çalışmalarını tamamlıyor .
Senaryonun kitaba sadık , başarılı bir uyarlama olduğunu söyleyebilirim .
Bunda direk yazarın katkısının büyük olduğu ortada .
Nitekim bu tip uyarlamalarda ne zaman kitabın yazarı senaryo ekibine katılmış olsa , o film benzerlerinin yanında öne çıkıyor resmen .
Ama yine de kitaptaki her detayı ne yazıkki senaryo barındıramıyor .
Öyle olsaydı eğer filmin süresinin 6 saatten kısa olmaması gerekirdi .
Doğal olarak bazı kısımlar ya pas geçilmiş ya da üzerinde fazla durulmamış .
Mesela lanse edilen aşk üçgeni , özellikle geride kalan çocuk açısından çok kısa , anlık olarak işleniyor ve bu da komedi etkisi yaratıyor seyircide .
Nitekim izlediğim salonda 167 kişi birden kahkahalara boğulduğu o sahnede .
Filmin yönetmen koltuğunda , senaryoda da katkısı olan ve çektiği filmler arasına yıllar koyan bir isim , Gary Ross oturuyor .
Kendisini 98 yılındaki Pleasentville ve 2003 yapımı Seabiscuit filminden hatırlayabiliriz .
2003'ten beri başka film yönetmeyen Ross'un bu az ve öz yapıtları ile 4 Oscar adaylığı bulunuyor .
Açlık Oyunları'nın başlangıcında yönetmen , yarattığı atmosfer ile seyirciyi çok güzel filme bağlıyor .
Ama düşen bir grafikle devam ediyor .
Özellikle fazla hareketli kamera kullanımı ve hızlı kurgu belli bir müddet sonra baş döndürücü ve yorucu bir etki yaratıyor bünyede .
Ayrıca içeriği şiddet ve vahşet olan bir kitabın ne yazıkki yaş sınırı açısından perdeye aktarılması , özü yansıtmıyor .
Basite kaçılmış izlenimi yaratıyor .
Oyuncu kadrosundaki yeni nesil oyuncuların performansları göz dolduruyor .
Özellikle Katniss rolü ile Jennifer Lawrence çok başarılı ve bağımsız filmlerden sonra böyle bir blockbusterda iyi bir çıkış yaptığını söyleyebilirim .
Aynı şekilde Josh Hutcherson içinde benzer şeyler söyleyebiliriz .
Kadroda usta isimlerde mevcut .
Stanley Tucci , Elizabeth banka , Woody Harrelson bunlardan bir kaçı .
Özellikle Elizabet Banks'in canlandırdığı Effie Trinket , gayet ' renkli ' ve ilginç bir karakter olmuş .
Sonuç olarak kötü denemeyecek bir uyarlama ve vaadini veren bir film Açlık Oyunları .
Gençler başta olmak üzere bir çok kişinin izleyip salondan memnun ayrılacaklarından şüphem yok .
Ama çok daha iyi olabilir miydi ?
Evet .
( 7 / 10 )
