Uğruna öldürülecek kadın mı yoksa uğruna ölünecek kadın mı ?
Frank Miller’ın kendi çizgi romanından beyazperdeye uyarladığı Günah Şehri , bundan yaklaşık olarak 10 sene önce de bu sorunun cevabını arıyordu .
Taze haliyle görücüye çıkan ikinci filmin isminin bazen ‘a dame to kill for / uğruna öldürülecek kadın‘ , bazen de ‘a dame to die for / uğruna ölünecek kadın’ şekliyle karşımıza çıkması da aslında Miller ve Rodriguez ikilisinin yönetmen koltuğuna oturarak ortaya koydukları işin iki yönlü olduğunu gösteriyor .
En ince detayına kadar , baştan aşağı her şeyiyle daha vizyona girer girmez klasikler arasına giren ve sinemaya daha önce tatmadığımız bir şeyi getiren Günah Şehri’nin devam filmi olan Uğruna Öldürülecek Kadın’ın ilk filmden aşağı kalır bir yönünün olmaması , hatta çıtayı bir basamak yukarıya taşıması da üstünde daha fazla kafa yorulduğu hissinin altında yatan gerekçe oluyor .
