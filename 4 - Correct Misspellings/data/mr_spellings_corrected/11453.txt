Ari Aster ' Hereditary'den sonra takip edilecekler listesine alınmıştı .
Merakla beklenen ikinci filmi , beklentileri karşıladı .
Ancak yine de tüm hissettirdikleriyle ( endişe , merak , gerilim , sürükleyicilik ) bana kalırsa ' Hereditary ' daha sağlam bir filmdi .
Büyük tosladı demek abartılı olacaktır , yine de üçüncü filminde pek çokları daha bir büyük beklenti içine girecekler , daha fazlasını isteyeceklerdir .
Yönetmenin ' yönetmenliği ! ' zaten ilgili sinema seyircisinin malumu !
Sanat tasarımından , yaylı enstrümanların başarılı kullanımından , renk cümbüşünden , yakın çekimlerin etkinliğinden ve genel anlamda bunların yarattığı tekinsizlik havasından bahsetmeye pek gerek yok .
Ama başroldeki Florence Pugh inanılmazdı .
İlk defa izlediğim genç oyuncu , gelecekte çok önemli bir oyuncu olabilecek kalitede .
Tabii yer alacağı projeler , tercih edeceği yapım ve yönetmenler son derece belirleyici olacak bu süreçte .
Finalde gelinen nokta da , film boyunca psikolojik unsurlar düşünüldüğünde karakterler açısından tatmin ediciydi .
Fakat bazı abartılar da yok değildi .
Böyle bir filmin her anlamda mantık sınırları içinde kalması beklenemeyebilir , yine de kastettiğimi izleyenler anlayacaktır .
Nihayetinde , senenin mutlaka görülmesi gereken eserlerinden .
Şiddetle tavsiye edilir .
Özellikle sinema salonunda izlenmeli .
