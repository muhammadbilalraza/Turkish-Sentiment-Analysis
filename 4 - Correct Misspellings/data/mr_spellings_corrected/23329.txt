Joe Kelly'nin aynı adlı çizgi roman serisinden uyarlanan I Kill Giants , bu dünyada devlerin olduğuna inanan ufak kız Barbara'nın öyküsünü anlatıyor .
Barbara , çevresindeki herkese devlerin gelip her şeyi yok edeceğini söylemesine rağmen kimse ona inanmamaktadır .
Fakat Barbara , aile ve arkadaşları arasında yaşadığı kötü durumlara rağmen devleri avlamak için sürekli tuzaklar kurmakta ve kendisini nihai karşılaşma anına hazırlamaktadır .
Ve Barbara için işler buradan oldukça fantastik bir hale bürünmeye başlar .
I Kill Giants hakkında fazla bir bilgim yoktu fakat filmin gösterildiği festivallerde topladığı bütün iyi yorumlara karşılık bir göz atmaya karar verdim .
Genel anlamda , I Kill Giants benim için idare eder bir filmdi .
Filmin kesinlikle iyi yanları vardı - ki birazdan değineceğim - ama hikaye o kadar Hollywood tarzında hazırlanmıştı ki , filmi izlerken bir şeylerin eksik olduğunu hissetmek elde değil .
Fakat benim film hakkındaki en büyük sorunum , hikayesinin ne kadar tahmin edilebilir olmasıydı .
Eğer film hakkında hiçbir şey öğrenmek istemiyorsanız , bir sonraki paragrafta fazla detaya girmeden azıcık spoiler vereceğim , haberiniz olsun .
Yönetmenliğini J. A. Bayona'nın yaptığı , 2 yıl önce vizyona giren A Monster Calls filmini izlemiş miydiniz ?
Eğer izlediyseniz , I Kill Giants da o filmin birebir kopyası sayılır .
Hatta I Kill Giants'ın A Monster Calls'dan tek farkı , başrolündeki çocuğun ufak yaşına rağmen yapması imkansız olan tuzakları kurması ve finalde ortaya çıkan dev , ağacımsı yaratığa " canavar " yerine " dev " diye hitap edilmesiydi .
A Monster Calls'ın en büyük hayranı olmasam bile hiç olmazsa o filme dair özgün bir şeyler vardı .
Hikayenin tonu ve karakterleri son derecede netti .
I Kill Giants'ın ilk 1 saatininse bildiğimiz Hollywood filmlerinden hiçbir farkı yok .
Başkaları tarafından " ucube " olarak görünen Barbara'nın okulun kabadayıları tarafından haklanmasını ( üstelik kabadayıları insancıl kılan tek bir kişilik özelliği bile yok , film boyunca sanki hiçbir işleri yokmuş gibi her gün Barbara'nın evine kadar gidip dev tuzaklarını yıkmaya çalışıyorlardı ) ve çevresine bir türlü uyum sağlayamamasını görüyoruz .
Bu sahneler kötü işlenmemiş olmasına rağmen bu süre içerisinde filmi ve ana karakterleri umursayacak hiçbir neden bulamadım .
Yine de bunlara rağmen , I Kill Giants kötü bir film değildi .
Filmin kötü yanlarına karşılık filmin çok iyi yaptığı şeyler de vardı .
Mesela filmin son 20 dakikası oldukça tatmin edici ve duygusaldı .
Bu bölümde yaşanan mantıksız olaylara rağmen film , en sonunda seyirciye derin bir nefes aldırmayı ve ana karakterin içinde bulunduğu durumu gerçekten hissetmemizi sağlıyor .
Bu bölümün de daha önceden yapılmış olmasına rağmen I Kill Giants , oldukça iyi bir finalle sona eriyor .
Filmi izlediğim salondaki seyircilerin büyük bir çoğunluğu bu bölümde göz yaşlarını tutamadı .
Ayrıca performanslar da beklediğimden çok daha iyiydi .
The Conjuring 2'de canlandırdığı Janet karakteriyle yükselişe geçen çocuk oyuncu Madison Wolfe , bu filmde gerçekten de inandırıcı bir performansa imza atmış .
Ana karakter Barbara , film boyunca inanması zor olan şeyleri söylüyor ve onu canlandıran Wolfe ise bunları inandırıcı kılmayı başarıyordu .
Yardımcı oyunculardan Imogen Poots ile Jennifer Ehle'yi filmde görmek hoştu .
Zoe Saldana ise yardımcı oyuncuların içerisinde en çok görünen kişi olmasına rağmen aynı zamanda filmde en çok harcanan oyuncuydu .
Saldana , Barbara'nın okulda gittiği terapisti canlandırıyor ve onun filmde tek yaptığı şey ; Barbara'ya bir şeyler söylemek , Barbara'nın canı sıkılıp kaçmaya başladığında da kızın arkasından bağırıp öylece durmaktı .
Saldana'nın bütün sahneleri sadece bundan ibaretti .
Yani oyuncuyu filmde görmek hoştu ama keşke böyle zayıf bir karakteri canlandırmasaymış .
Genel anlamda I Kill Giants , " idare eder " kelimesinin tam karşılığıydı .
Filmin sıkıcı olmayan temposuna karşılık oldukça sıradan bir ilk saat ve bunu bir nevi telafi etmeyi başaran son 20 dakika vardı .
Oyuncu kadrosunun başarılı olmasına rağmen ana karakter hariç herkes 2 boyutlu karakterleri canlandırıyordu .
Ve son olarak senaryo yaratıcı fikirlerle dolu olmasına karşılık 2 yıl önce vizyona giren başka bir film bunu önceden yaptığı için inandırıcılığını kaybediyordu .
Eğer yukarıda bahsettiğim filmi izlemediyseniz ve çocuklarınıza hayatın gerçeklerini fantastik bir şekilde anlatan bir film göstermek istiyorsanız , I Kill Giants son derecede uygun bir film olur .
Geriye kalan herkes içinse , eğer film ilginizi çekmediyse o halde büyük bir şey kaçırmıyorsunuz .
Zararsız , ama bir o kadar da sıradan bir iş .
FİLMİN İYİ yanları : + Madison Wolfe'un harika performansı . + Yaratıcı fikirler . + Son 20 dakikanın dramatik finali . + Sıkıcı olmayan bir tempoya sahip olması .
FİLMİN KÖTÜ yanları :
- Senaryosunun bilindik ve mantıksız oluşu .
- Oldukça yüzeysel kalmış olan yan karakterler .
- Filmin ilk 1 saatinde hikayenin içerisine bir türlü girememeniz .
TOPLAM PUAN : 6.3 / 10
