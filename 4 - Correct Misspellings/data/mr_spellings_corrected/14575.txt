Gittim Beğendim .
Hem de çok .
Eve geldim sıcağı sıcağına yazıyorum .
Öyle sinema eleştirisi yapacak seviyede değilim .
Bunu da söylenenin tam tersini zihinde çok subliminal canlandıracak sahte bir tevazu ile söylemiyorum .
Bir çok filmdeki bir çok noktayı detayı çoğu zaman fark edemem ya da yorumlayamam .
Çoğu kişinin fark ettiğini görünce de acayip kıskanırım .
Filmi suçlarım .
Edebiyat okudum , yediremem .
O yorumlayamadığım hikayeler şiirler gelir aklıma .
Kabul edemem .
Reddederim .
Ben anlamadıysam yoktur öyle bir şey arkadaş !
Emin olun bu yorumu öyle ne kadar iyi analiz ettiğimi göstermek için değil , sadece bu fark ettiklerim - ya da kendi uydurduklarım - belki hoşunuza gider de filmden aldığınız keyif artar diye yapıyorum .
Film gerçekten arzuladığım keyfi bana yaşattı .
Bu gerçekten zor .
Acayip bir beklentiyle izledim filmi .
Bir Cem Yılmaz filmi .
Kolay değil beklenti çıtasını aşağıda tutmak .
Bir diğer neden film zevkini takdir ettiğim kişilerden gelen çok sağlam tavsiyeler .
Çoğu zaman onlar olmasa yaşayacağım muhtemel bir keyfi hayal kırıklığına dönüştüren bu tavsiyelere ve sahiplerine bu kez teşekkür ediyorum .
ARZUlarım ZAFERe döndü .
Bir zafer benim için bir filmi beğenmek .
Arzuladığım keyfe kavuşmak .
Keyfim anlamak .
Bir filmin çoğunluğunu anlamazsam çok huzursuz oluyorum .
Tamamını anlarsam da bir daha izlemiyorum .
Tekrar tekrar izlediğim filmler hep çoğunluğunu anladığım fakat her izlediğimde yeni bir şey keşfetmeme olanak sağlayan filmler .
Bu da ana hikayenin ya da temel mesajın kolay anlaşılırlığı sayesinde oluyor .
Bu anladığımı hissedip rahatlama sebebim .
Rahatlayınca aldığım keyif artıyor .
Pek yakındanın ana hikayesi de oldukça sade .
Detaylar bir o kadar zengin .
Ana hikayede rahatladım .
Detaylardan çok keyif aldım .
Bir çok detayı kaçırdığıma eminim .
Onlar bir kaç defa daha izleme sebebim olacak .
Film kurgusu , farklılığı , o gerek detaylarla gerek ana hikayeyle yarattığı farklılığın içindeki aşinalık duygusu , yeniyi eskiden hareketle yaratma keyfi , beyazperde emeğine verilen selamlar , oyuncu seçimleri , sürprizleri , detayların bağlanışı ya da verdiği keyif , göndermeler , espriler , renkler , kostümler , mekanlar , nesneler , müzikler , postmodern öğeler final çok hoşuma gitti .
Gerçek - Hayal Komik - Ciddi arası git gel bir film .
O huzursuzluğu hissediyorsunuz .
Karakterler de ona göre şekillenmiş .
Bir tık gerçek ötesi bütün karakterler .
Bir tek Zafer karakterinin eşi gerçekçi geldi bana .
Bu kadar sanal karakterin arasında olmamış bu dedim .
Kendimce eleştirdim .
Her karakter bir tık gerçek ötesi ama karısı gerçek .
Sonra düşündüm .
Problemi var Korsancı Zafer'in karısıyla .
Boşanmak isteyen karısını tekrar elde etmek için bir film çekiyor .
Film bir hayal .
Ahben'in hayali .
Bunu da " gerçeğe ulaşmak için hayali kullanmak " olarak yorumluyorum rahatlıyorum ben .
Kasıtlı mı yaptı bunu Cem Yılmaz onu bilemem .
Ben rahatlar geçerim .
Bir de olumsuz görüş yazayım nazar boncuğu olsun .
Cem Yılmaz'ın oyunculuğu biraz yapmacık geldi bana .
Filmin gerçek ötesi tavrından farklı bir yapmacıklık .
Repliklerin ezbere olduğunu bilsem de hissetmek istemiyorum ben .
Hissettim .
Benim gereksiz beklentim belki .
Geçelim .
Gözüme çarpan ufak bir detayı paylaşıp bitireyim .
Boğaç Boray karakteri filmin sonlarına yakın bir bölümde bir rubix küpü alıyor eline .
Filmde daha önce görmediğim ya da fark etmediğim ve filmle pek ilgisi yokmuş gibi görünen bir iki saniyelik bir sahne .
Şu geldi aklıma .
Rubix küpünün ortasındaki renkler sabittir .
Etrafındaki renkler ne kadar değişirse değişsin merkez yerinden oynamaz .
Küpü çözebilmek için diğerlerini ortadaki renklere uydurmak lazım .
Ortadaki renklere kişilik diyelim .
Kişilik sabit kalıp diğer unsurlar ona uyum sağladığında problem çözülür .
Kişi kendini bulur .
Filmin sonunda Zafer kim diye sorulduğunda Zafer benim ! diyor " AhBEN'in " filmini çeken Zafer .
Zafer ben olmak .
Zafer kendin olmak .
Bir başkasını oynayarak başka renklere yaranmaya çalıştığında değil kendin olduğunda zafer gelir .
Korsanlık sahtelik değil Orijinallik gerçeklik gerekir .
Hee zafer de öyle zahmetsiz olmaz .
Emeksiz yemek ! olmadığı gibi .
Velhasıl kelam , Pek Yakında Korsan değil orijinal film vesselam .
Kaynak : filmelestirisi . com
