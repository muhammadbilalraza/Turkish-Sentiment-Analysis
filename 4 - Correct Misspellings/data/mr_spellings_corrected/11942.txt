Senaryosu , Jack Thorne tarafından , Edgar Allan Poe Ödüllü Amerikalı yazar Nancy Springer’in aynı isimli altı kitaplık serisinin Türkçe ’ye de “Kayıp Lord” olarak çevrilmiş olan “The Case of the Missing Marquess / Kayıp Marki Vakası” ( 2006 ) isimli ilk kitabından uyarlanarak yazılan “Enola Holmes” , iki Primetime Emmy Ödüllü Harry Bradbeer’ın yönetmen koltuğunda oturduğu ilk uzun metrajlı sinema filmi …
Yani senaryonun ardında bazılarınca iddia edildiği gibi Netflix’in kafasına göre uydurduğu bir hikâye yok ortada …
Tam tersine oldukça sağlam ve etkili bir kurguya da sahip olmasının yanı sıra uluslararası çok satanlar ( best selling ) listesinde de yer alan telif bir roman var …
Üstelik geride , “The Case of the Left - Handed Lady” ( 2007 ) , “The Case of the Bizarre Bouquets” ( 2008 ) , “The Case of the Peculiar Pink Fan” ( 2008 ) , “The Case of the Cryptic Crinoline” ( 2009 ) ve “The Case of the Gypsy Goodbye” ( 2010 ) dam oluşan ve devam filmi olarak çekilmeyi bekleyen beş kitap daha bulunurken …
Unutmadan , Sir Arthur Conan Doyle tarafından yaratılan Sherlock Holmes karakterinin de kendisinden yedi yaş daha büyük olan Mycroft Holmes adında bir ağabeyi olduğunu da belirtelim ve filmimize geçelim …
Ancak izninizle önceliği , İngiliz sinemasının “yükselen değerlerinden” genç ( 2004 ) ve zarif yıldızı Millie Bobby Brown’a vermek istiyoruz …
Kendileri , haftalık Amerikan haber dergisi Time’ın “Yılın En Etkili 100 İnsanı” listesine girenlerin yanı sıra UNICEF tarafından “İyi Niyet Elçisi” olarak atananlar arasında da bugüne kadar ki “en genç” isimdir …
İlk önemli çıkışını henüz 12 yaşındayken bilim – kurgu tarzındaki bir Netflix dizisi olan “Stranger Things” de ( 2016 – 2020 ) canlandırdığı , sıra dışı yeteneklere sahip “Eleven / Jane Hopper” karakteri ile yapan Brown : Bu dizideki olağanüstü performansı sayesinde iki kez “Primetime Emmy Ödülüne” aday olurken , “Academy of Science Fiction , Fantasy & Horror Films”in , üç kez üst üste aday olduğu “TV Dizilerindeki En Genç Oyuncu Performansı” kategorisindeki , “Saturn Ödülünü” 2016 yılında kaparak evine götürmüştür …
İşte bu filmde , sinemadaki rüştünü de tam anlamıyla kanıtlamış olan Millie Bobby Brown’ın hayat verdiği 1884 doğumlu 16 yaşındaki Enola Holmes : Bir sabah uyandığında annesi Eudoria’nın ( Helena Bonham Carter ) , hiçbir anlam veremediği bir biçimde evi apar topar terk ederek ortadan kaybolduğunu fark eder …
Derken ilerleyen günlerin birinde , uzun yıllardır kendilerinden haber alınamayan ağabeyleri Sherlock ( Henry Cavill ) ile Mycroft ( Sam Claflin ) aniden ortaya çıkarak , tersinden okunduğunda adı “Alone / Tek Başına” anlamına gelen Enola’nın başına ekşirler …
Zira Holmes biraderler kendi aralarında , eğitimsiz , kötü giyinen ve vahşi bir görünüm sergileyen kız kardeşlerini , yatılı olarak devam edeceği Bayan Harrison’ın ( Fiona Shaw ) zerafet okuluna göndermeye karar vermişlerdir …
Aklı fikri annesinde olan Enola ise , biraz zorlanmasına karşın annesinin kendisi için hazırladığı “şifreli mesajı çözerek” , cebine koyduğu yüklü miktardaki para ile herkes mışıl mışıl uyurken Londra’ya doğru yola koyulur …
Bu , yıllardır ağabeyi Sherlock’un gölgesinde kalmış olan Enola’nın ilk başarısıdır …
Enola , bindiği trenin özel kompartımanında , ölüm korkusu ile evinden kaçmış olan ve pat diye aniden ortaya çıkan Marki Tewkesbury ( Louis Partridge ) ile tanışır ve ondan kompartımanı derhal boşaltmasını isteyerek kendisi de dışarıya çıkar …
Fakat çok geçmeden , Marki’nin ciddi anlamda tehlikede olduğunu fark eden Enola , yardım ederek onun hayatını kurtarır ve birlikte Londra’ya kadar gittikten sonra orada da “Tak sepeti koluna , herkes kendi yoluna” diyerek yollarını ayırırlar …
Marki’yi de kurtararak tamamen rahatladığını düşünen Enola’nın artık tek bir “derdi” vardır : “Annesini bulmak … ”Ama çok geçmeden , Marki’nin aslında kurtulmadığını ve trendeki kiralık katilin ( Burn Gorman ) bu kez , her ikisinin de peşine düştüğünü fark eder …
Enola’nın , filmin oldukça ilginç ve heyecanlı gelişmelere de sahne olacak olan bundan sonrasında yapması gereken üç şey vardır : Öncelikle Marki’yi bularak uyarmak , ardından Marki’yi ortadan kaldırmak üzere kiralık katili tutanın kimliğini öğrenerek durdurmak ve nihayetinde de annesine kavuşmak …
Hadi bakalım , sıra sizlerde …
Enola ve Marki’nin değişik engellerle karşı karşıya kalacakları , “ailecek” de izlenebilecek bu eğlenceyi kaçırmayın …
Ve görün bakalım ağabeyi Sherlock kadar zeki olan Enola , ipuçlarını birleştirerek bu üç hedefe nasıl ulaşabilecek …
Keyifli seyirler ,
