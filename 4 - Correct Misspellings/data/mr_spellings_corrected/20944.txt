Senaryosu , Shaun Grant tarafından Peter Carey’in aynı isimli romanından ( 20 ) uyarlanarak yazılan “True History of the Kelly Gang” , Justin Kurzel’in yönetmen koltuğunda oturduğu “sözde” biyografik bir drama …
İrlanda sürgünü bir babanın çocuğu olan Ned Kelly ( George MacKay ) ile ailesinin ( ve hatta benzer sınıfsal yapıdaki yoksul insanların ) 19. Yüzyıl Avustralya’sında yaşadıkları korkunç sefalet , Ned’in , “çocukluk” , “gençlik” ve “çeteleşme” dönemlerini içeren üç bölümlük nefes kesen bir hikâye de “destansı” bir kurgu ile anlatılmış …
Hani bir anlamda , “True History of the Kelly Gang” için : “O , neredeyse Avustralya’nın Vahşi Batısı gibi olmuş” da diyebiliriz …
Zira her ne kadar Avustralya’da , Amerika’daki gibi varlıklı insanların çıkarlarını temsil eden ve onları koruyan “kasaba şerifleri” bulunmasa da yine aynı ayrıcalıklı yapıya hizmet etmek üzere , her zaman için hazır ve nazır bekleyen “askerler” ile “polisler” mevcut …
Üstelik kanunlar da her daim onlardan yana …
Tabii ki , karşılarında da yapılan bütün bu haksız ve hukuksuz uygulamalar nedeniyle zıvanadan çıkmış olan insanlar …
E , hal böyle olunca da aynen Hollywood yapımı muadilleri gibi oldukça ciddi bir hareketlilik kaçınılmaz oluyor …
Yalnız burada kullandığımız şu “hareketlilik” sözcüğü , lütfen “aksiyon” olarak algılanmasın …
Bu filmin , kesinlikle o taraklarda bezi yok …
Zaten öyle bir şey de anlatılmıyor filmde …
Bu yüzden de öyle bir beklenti içinde olan sinemaseverler , “True History of the Kelly Gang” den , bir hayli uzakta durmalılar …
Fakat Tarantino tarzı , her yerinden kan fışkıran ve kısmen vahşet de içeren filmlerden hoşlananlardansanız da ekrana biraz daha fazla yaklaşmalısınız …
İsterseniz bir miktar da filmin , bir tür İngiltere , Yeni Zelanda ve Avustralya sinemalarının “yıldızlar geçidine” dönüşmüş olan oyuncu kadrosuna bir göz atalım …
George MacKay , Russell Crowe , Essie Davis , Nicholas Hoult , Charlie Hunnam , Thomasin McKenzie ve Ned Kelly’nin 12 yaşlarındaki çocukluğunu canlandıran ( ve henüz ilk sinema deneyimi olan ) Orlando Schwerdt dâhil , filmde “olmamış” denilebilecek tek bir performans dahi mevcut değil …
Herkes inanılmaz iyi oynamış …
Bitirmeden edeceğimiz son söz , az ama öz film çeken Justin Kurzel’in de “True History of the Kelly Gang” ile nihayetinde şeytanın bacağını kırdığı biçiminde olacak …
Keyifli seyirler , Son “kallavi” bir not : Bu filmde anlatılanlar , kesinlikle Ned Kelly’nin yaşamına birebir sadık kalınarak yazılmış bir biyografi uyarlaması değildir …
Örneğin , filmde sıklıkla kullanılan ve Kelly kardeşlerin ebeveynlerinin aşkına işaret eden " son of Sieve " sözcüğü ile Mary Hearne ( Thomasin McKenzie ) karakteri ve çocukları tamamen kurgusaldır …
Ancak senaryoya esas olan Peter Carey’in “True History of the Kelly Gang”i , İngilizce olarak yazılmış en önemli 100 romandan biri olarak kabul edilmekte olup , 2019 yılında The Guardian’ın listelerinde 53. sırada yer almaktadır …
Yani dememiz o ki , eğer bu aralar gerçekten de iyi bir şeyler izlemek istiyorsanız , gelin bizi dinleyin ve ıskalamayın bu filmi …
Biliyorsunuz , kimi zaman biraz sert de olsa asla “boş” konuşmuyoruz …
Keyifli seyirler ,
