Olympus Has Fallen deyip olaya güzel giriş yapmışlardı .
Ne kadar çok Amerikan klişeleri ve propagandası yer alsa da izleyiciye keyifli bir aksiyon seyri yaşatmıştı .
Bu olay tek film ile oldu bitti sansak da senaristler boş durmamış olayı seri haline getirip ikinci film olarak da London Has Fallen adıyla bir film çekmişler .
Şimdi filme tek gözümüzü kapatıp bakalım .
Kaosun ortasında kalmış bir Amerika başkanı ve hemen yanında özel eğitimli koruması .
Sonu gelmeyen bir aksiyon ve gerilim .
İşte bu sade aksiyon sevenlerin kaçırmayacağı bir fırsat .
Gerard Butler’ın o ağzını kenara kaydırıp konuşması , olayın içine bam güm girişmesi aksiyonu en üst seviyeye çıkarmaya yetiyor .
Fakat iki gözünüzü de açtığınızda senaristlerin bu olayı neden bir film ile sınırlı bırakmadığına anlam veremeyebilirsiniz .
Bu serinin dünyanın diğer şehirleriyle devam etmesi sizi korkutabilir .
Ne oldu yani ilk filmde ‘Koreliler sarmadı da şimdi müslümanlara mı geçtik ? ’ İş oraya gelince filmin asıl amacı ortaya çıkıyor sanki .
Filmin ana kadrosu serinin ilk filmi ile aynı .
Aaron Eckhart aman bana bir şey olmasın da şuradan paçayı sıyırayım rolünde .
Morgan Freeman filmde görüneyim de izleyici sinemaya gelsin ayağına masa başından olayları takip eden tip .
Gerard Butler da filmi tek başına taşıyan bütün yük omuzlarında olan filmi film yapan adam gibi adam rolünde yer alıyor .
Yani demem o ki ağır Gerard Butler hayranı değilseniz bu film sizi hayal kırıklığına uğratabilir .
Ama yok ‘Ben Gerard’ı da izleyeyim her taraf patlasın yansın kül olsun , aksiyon , gerilim olsun . ’ derseniz doğru adrestesiniz .
Aksiyonu az daha artırayım deyip efekt eklerken ellerine yüzlerine bulaştırmışlar ama olsun artık ne diyelim .
Biz buraya GERARD için geldik !
Film kötü değil .
İyi de değil . ‘Amerika şöyle iyi’ , ‘Amerika böyle iyi’ , ‘Amerika için kendini feda etmeye hazır mısın ? ’ , Amerika da Amerika tarzında repliklere dayanabilirseniz London Has Fallen bol aksiyonlu , bol Gerrard’lı vurdulu kırdılı çerezlik bir film .
Vaktinizi böyle bir filme ayırmaya değer mi değmez mi orasını bilemem ama bana sorarsanız keyifli bir 1 saat 40 dakika geçirdim diyebilirim .
