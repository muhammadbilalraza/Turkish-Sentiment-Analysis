" Samantha Kingston , normal bir genç kızdır . Bir sabah sıradan bir güne uyanır . Kız arkadaşlarıyla buluşup okula gider . Okuldan sonra akşamki büyük parti için arkadaşlarıyla hazırlanır ve partiye giderler . Her şey normal ilerliyordur . Ortam keyiflidir , herkes muhabbet ediyordur . Birdenbire partiye , Samantha'nın arkadaşlarının hoşlanmadığı bir kız girer ve herkes onu partiden dışlar . Bu da ufak bir kavgayı doğurur . Partiden ayrılan kızlar , arabayla evlerine gidiyordur . Fakat birdenbire bir araba kazası geçirirler ve herkes ölür . Ve birdenbire Samantha , aynı günün sabahında uyanır . Ve aynı günü tekrar ve tekrar yaşamaya başlar . Samantha , bu döngüden kurtulmaya ve aynı zamanda yaşanan şeyleri değiştirmeye çalışır . "
Aynı günün içine hapsolmuş insan konulu filmlere bayılırım , Groundhog Day ve Edge Of Tomorrow gibi .
Bu yüzden Before I Fall'a bir şans vermeye karar verdim ve hoş bir sürprizle karşılaştım .
Film kesinlikle dört dörtlük değil ama bence bu filmde özel bir şeyler var .
Eğer filmin konusunu okuduysanız ve fragmanını izlediyseniz , bu filmin daha çok genç kızlara hitap ettiğini görürsünüz .
Film , bu konuyla ilgili hiçbir şey yapmıyor ve uzun bir süre olabilecek olasılıklara karşı kendisini kapalı tutuyor .
Yani ana karakter , aynı günde kapana kısıldığı için ortalığı dağıtmıyor , yeni yerleri ziyaret etmiyor .
Çünkü Before I Fall , hitap ettiği kitleye rağmen oldukça ciddi bir film .
Before I Fall'u anlatmak için hayatımda yan yana getireceğimi hayal bile edemediğim iki filmden örnek vereceğim .
Bu film , Jem and the Holograms ile La La Land'in bir karışımı gibi .
Ne düşündüğünüzü biliyorum , ama bunun mantıklı bir açıklaması var .
Jem and the Holograms'den başlayalım .
Before I Fall ile Jem'in en çok benzediği yönü , şaşırtıcı derecede gereksiz olan ağır tonu .
Sürekli ortaya atılan ve hikayeyle pek bağlantısı olmayan felsefik sözler , hayatı sorgulama vb. şeyler işte .
Ve her iki film de genç kızlara hitap ediyor .
Jem'i geçtim , zaten o film bir animasyon dizisinden uyarlandığı için olasılıkların kısıtlı olacağını zaten biliyordunuz .
Bu yüzden ortaya çıkan sonucun mükemmel olmayacağını tahmin edebiliyordunuz .
Before I Fall'ın bu türde yapabileceği şeyler daha fazla olduğundan hikayenin içine fazla girememek biraz canınızı sıkıyor .
Ta ki filmin sonlarına doğru .
Bu noktada devreye La La Land giriyor .
La La Land iyiydi hoştu ama bütün film bilindik bir müzikalden ibaretti benim için .
Her şeyi takdir etmeme rağmen filmin neden bu kadar özel olduğunu anlayamamıştım .
Ve sonra filmin final sahnesi geldi .
Filmin finali , oldukça özgündü ve bu tür ile ilgili seyirciye taze bir şeyler vermeyi başardı .
Ve film bittikten sonra bütün yaşananları en baştan düşününce sonuç daha da değerli bir hal aldı .
Before I Fall da aynen bunu yapıyor işte .
Dediğim gibi film ciddi ve gençlere hitap ediyor .
Bu yüzden filmi " tipik bir gençlik filmi " olarak sınıflandırmayı düşünüyordum .
Ve sonra da filmin final sahnesi geldi .
Tamamen orijinal bir final değil belki ama bu tür ve özellikle de böyle kısıtlı bir film için final sahnesi oldukça etkileyici ve farklıydı .
Before I Fall'ı sırf finali için tavsiye edebilirim size .
Filmin ne kadar farklı ve şaşırtıcı olduğunu göstermek için .
Bunun dışında oyunculuklar fena değildi .
Zoey Deutch , zaten oyunculuğunu şirin bulduğum birisi ve bu filmde de karakterine tam uymuş .
Halston Sage ve Elena Kampouris de fena değildi ayrıca .
Logan Miller da bulunduğu diğer gençlik filmlerine nazaran oldukça samimi bir performans sergilemiş .
Senaryonun gidişatı hoşuma gitti .
Her ne kadar bu hikayeyle yaşanabilecek olasılıklar kısıtlı tutulmuş olsa da ortaya çıkan sonuç beklediğimden çok daha iyiydi .
Ama dediğim gibi Before I Fall , mükemmel bir film değil .
Hikayesiyle yaşadığı sorunların yanı sıra film , aynı zamanda senaryosunda gereğinden fazla cevaplanmamış soru barındırıyor .
Mesela Samantha'nın nasıl aynı günü tekrar ve tekrar yaşadığını hiç öğrenemiyoruz .
Bu gibi sorular seyir zevkini biraz etkiliyor açıkçası .
Kısacası Before I Fall , acilen görmeniz gereken bir film değil .
Sadece eğer türe ilginiz varsa ve vizyonda farklı bir alternatif arıyorsanız , bu filmin sizi şaşırtacak birkaç yönü olduğunu bilin .
Mükemmel olmamasına rağmen izlediğime pişman olmadığım bir film oldu .
İyi seyirler .
FİLMİN İYİ yanları : + " Aynı günü tekrar tekrar yaşama " senaryosunun daha sade bir şekilde işlenmesi . + Ortalamanın biraz üzerinde olan oyunculuklar . + Türe farklı bir şey kazandıran sürpriz finali .
FİLMİN KÖTÜ yanları :
- Tahmin edilebilir yerler , senaryodaki boşluklar .
- Felsefe monologlarının ve genç kız muhabbeti yüzünden uzun bir süre filme tam olarak bağlanamamanız .
- Senaryonun bazı kısımlarının zoraki hissettirmesi .
TOPLAM PUAN : 6.1 / 10
