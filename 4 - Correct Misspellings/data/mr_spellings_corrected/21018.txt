Birisi bu filmin gerçekte olmadığını söylesin lütfen .
Çünkü senaryosundan , oyunculuklarına , çekimlerinden kurgusuna , hatta tamamen gereksiz
3 - D’sine kadar her bir öğesi bu kadar başarısız olan bir filme video pazarında bile denk gelmek imkansız .
Yapımcısı , yönetmeni ya da senaristi oldukları hiçbir filmin ( Crank hariç ) ortalamayı tutturmayı başaramadığı Neveldine / Taylor’ın nereden aldıklarını çok merak ettiğim büyük bir özgüvenle çektikleri bu film eğer kariyerlerinin bitmesine neden olmazsa kendilerini şanslı saymalılar .
Nicolas Cage’e gelince ; Kendisinin artık patolojik bir vaka olarak incelenmesi gerektiğini düşünüyorum .
Zira son yıllarda özenle seçilmiş gibi ardı ardına başarısız projelerde yer almaya devam ediyor .
Büyük bütçeleri ve stüdyoların gösterdiği özenle genelde belli bir ortalamayı yakalamayı başaran çizgi roman uyarlamalarının belki de en kötüsü olan bu filmi geçtim , hep vasatın üstü işlere imza atmış Roger Donaldson’ın da en sıradan filminde de ( Seeking Justice ) kendisi vardı .
Henüz izleyemediğim ama izleyenlerin yerden yere vurduğu Trespass da diğer filmleri gibi çıkarsa kırılması güç bir rekora imza atmış olacak kendisi . ‘’Ghost Rider : Spirit of Vengeance’’ televizyonda bile denk gelindiğinde izlemeden önce iyi düşünülmesi gereken bir film .
Ama illa izleyeceksiniz Violante Placido’nun güzelliği ve Ciaran Hinds’in filmin kötülüğünden bihaber olmasından dolayı rolüne ciddiye alıp , kendini nasıl komik durumlara düşürdüğünü görerek eğlenebilirsiniz .
