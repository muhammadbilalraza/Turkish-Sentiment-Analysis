The Signal ( Sinyal ) biraz ondan biraz bundan alınmış , iyi vakit geçirten fakat sonu biraz havada kaldığı için unutulacak , değişik bir gerilim - bilimkurgu filmi .
Film oldukça sade , normal bir havada başlıyor .
Ama bu bir gerilim filmi , o yüzden bir yerden sonra işlerin ters yüz olması lazım .
Ve öyle de oluyor , seyirciyi merak edilecek bir atmosfere sokuyor film .
Konusu da şöyle : Nic ( Brenton Thwaites ) ve Jonah ( Beau Knapp ) iki yakın arkadaştır .
Nic ve Jonah , birgün yakın arkadaşları Haley'in ( Olivia Cooke ) evini taşımasına yardım etmek için bu üçlü uzun bir yola çıkar .
Yolda giderken Nic , bir hackerın bilgisayarına sızdığını fark eder .
Aslında Nic ve Jonah bu hackerı önceden arıyorlardı ve ellerine böyle bir fırsat geçince onun evini bulurlar .
Fakat Haley saldırıya uğrar ve birdenbire Nic gözlerini bir labarotuarda açar .
Nic , arkadaşlarını bulup labarotuardan kaçıp neler olduğunu anlamaya çalışacaktır .
Aslında filmin adı bile yalan .
Yani Sinyal isminin film ile çok azıcık bir alakası var .
Ondan sonra kayış kopuyor , biraz aksiyon biraz bilimkurgu denirken film tak diye bitiyor .
Ve film bitince eminim ki kafanızda söyleyeceğim 2 düşünceden birisi olacak .
Bunlardan birincisi : Vay anasını , bunu hiç beklemiyordum !
O nasıl bir sondur öyle .
Keşke devam etseydi .
İkincisi ise şu : Tam da en merak edilecek yerde kestiniz be kardeşim !
Tam orada film biter mi ?
Yaptığınız ayıp be !
Bende bu iki düşüncenin ikisi de biraz ortaya çıktı çünkü hiç olmayan bir yerde bitirmişler .
Aslında finalde durum şöyle : Tam seyirci filme ısınırken birden bire ekran kararıyor .
Ama yeniden açılıyor !
Seyircide " oh be film burada biter miydi ? " derken son bir aksiyon patlaması yaratarak film kafamızdaki en büyük soru işaretini de ortadan kaldırıyor .
Bundan sonra da tam en merak edilecek yerde film bitiyor .
Zaten film büyütülecek bir film değil , vakit geçirmek için .
Abartılacak pek bir yanı yok .
Ama filmin belki de en büyük başarısı 4 milyonluk düşük bütçesine rağmen aksiyon sahnelerinin çok başarılı oluşu .
Bazı flashbackler yaratıcı ve slow motion olan sahneler de yerinde kullanılmış .
Bu arada oyunculuklar ise fena değil .
Nic , Jonah ve Haley üçlüsü oldukça doğal bir şekilde oynamışlar , bazı sahnelerde onların düştüğü durum ile ilgili bir empati yaparsanız , onların davranışlarının doğru olduğunu göreceksiniz .
Laurence Fishburne ise filme değişik bir hava katmış , bir yandan da çakma Morpheus gibi olmuş .
Sonuç olarak film vakit geçirmek amacıyla yapılmış .
Filmin süresi 97 dakika olduğu için makul , fazla sıkmayacak şekilde .
Bilimkurgu ve gerilim türünü sevenlerin az da olsa tatmin olabileceği bir yapım .
Bu arada bu film sayesinde yönetmen William Eubank'in kariyerinde daha başarılı filmler ortaya çıkacağını görüyoruz .
İzle ve unut cinsinden bu film .
Fena değil ama konunun daha da üstüne gidilebilirdi .
2.5 / 5
