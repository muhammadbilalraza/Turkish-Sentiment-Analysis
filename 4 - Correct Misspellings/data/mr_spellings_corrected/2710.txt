Senaryosu , Chris McKenna ve Erik Sommers tarafından " üçlemenin " ilk filmi " Spider - Man : Homecoming " in ( 2017 ) devamı olacak biçimde yazılan “Spider - Man : Far forma Home” , Jon Watts'ın yönetmen koltuğunu kimselere kaptırmadığı mavi perde ve görsel efekt teknolojilerinin neredeyse dibine vurulduğu bir Marvel macerası olarak geliyor karşımıza .
160 milyon dolarlık bir bütçeyle çekilen ve yaklaşık brüt 1.132 milyon dolarlık bir hasılat rakamına ulaşılan film Meksika'daki Ixtenco bölgesinde başlıyor .
Nick Fury ( Samuel L. Jackson ) ve Maria Hill ( Cobie Smulders ) , ateş , toprak , su ve havadan oluşan dört elementten birinin yol açtığı " iddia edilen " bir doğa felaketi sonrasında yıkıntılar arasında şaşkınlıkla ilerlerken birden önlerine , hünerli elleriyle aynı elementi yok etmekle uğraşmakta olan Quentin Beck / Mysterio ( Jake Gyllenhaal ) çıkar .
Bu olay burada dursun .
Öte yandan Ned Leeds ( Jacob Batalon ) , hastalık derecesinde vurgun olduğu MJ ( Zendaya ) ve diğer arkadaşları ile Avrupa gezisine çıkacak olan Spider - Man kostümlü Peter Parker'a ( Tom Holland ) Happy Hogan ( Jon Favreau ) , Nick Fury'nin kendisini arayacağını söyler .
Ve söyler söylemez arar da zaten .
Ama Peter onu anında meşgule atar .
Zira Peter bu gezinin , MJ ile yakınlaşmasında iyi bir fırsat olacağını düşündüğü için tatil planının bozulmasını kesinlikle istememektedir .
Bavulunu hazırlarken endişeyle odasına gelen May hala ( Marisa Tomei ) Peter'a kostümünü de yanına alması uyarısında bulunur .
Ancak halasının söylediklerini pek de ciddiye almayan Peter , kostümü New York Queens'teki evlerinde bırakarak çıkar Avrupa yolculuğuna .
Neyse ki , Venedik'teki bagaj kontrolünde halasının Peter'ın bu hatasını telafi ettiğini öğreniyor ve tabii rahatlıyoruz .
Dokuz saatlik New York - Venedik seferinin yapılacağı uçağa binilir binilmez Peter yanındaki Ned'ten , MJ ile yan yana oturma işini ayarlamasını ister .
İster istemesine de .
Mevzuya öğretmenlerden Bay Harrington ( Martin Starr ) müdahil olunca Ned istemeden de olsa bir çuval inciri berbat eder .
Yani Peter'ın ilk yakınlaşma denemesi fiyasko ile sonuçlanmıştır .
Derken otele yerleşilir ve diğer öğretmen Bay Dell'in ( J. B. Smoove ) aldığı karar ile bagajlar odalara bırakılır bırakılmaz şehir turuna çıkılır .
Bir ara Peter , MJ'ye romantik bir şekilde Eyfel kulesinde hediye etmeyi düşlediği güzel bir kolye satın alırken samimiyetlerini ilerleterek birlikte takılmaya başlayan Ned ile Betty Brant'da ( Angourie rica ) sandal sefasındadırlar .
Fakat fokurdamaya başlayan deniz ile beraber ortalık çok fena karışır .
Çünkü ilk kez Meksika'da gördüğümüz dev elementlerden biri şimdi de Venedik'tedir ve önüne çıkan her şeyi acımasızca silip süpürmektedir .
O da ne ?
Birden Peter'dan daha atik davranan günün kahramanı Mysterio duruma el koyarak kentdeki herkese derin bir nefes aldırmasın mı .
Odasında Peter'ı benzeri bir felaketin Fas'ta da yaşandığını söyleyen Nick Fury beklemektedir .
Birlikte dışarı çıkarak Maria Hill , Dimitri ( Erzincan doğumlu Alman sinemacı Numan Acar ) ve Bay Beck'in bulundukları sığınak gibi bir yere giderler .
Orada Peter'dan kendileriyle , benzeri bir vakanın yaşanma olasılığının yüksek olduğu bilgisine ulaştıkları Prag'a gelmesi talebinde bulunsalar da o , bir yolunu bularak onları atlatarak okul arkadaşlarının yanına geri döner .
Yalnız ertesi sabah , tur programı sıradaki Paris'ten Prag'a alınınca Peter , Nick Fury'i fazla hafife aldığını fark edecektir .
Dimitri'nin sürücülüğünü yaptığı tur otobüsüyle yol alırken Peter , eskiden Tony Stark'ın olan cebindeki son derece marifetli gözlük E. D. I. T. H. ' i keşfeder .
Öyle ki , bu gözlük aracılığı ile Stark Endüstrinin veri tabanına ulaşılarak dünya yörüngesindeki teknolojik silahların hepsine kumanda edilebilmektedir .
Üstelik bir süre sonra , ihtiyaç molası için durdukları bir mekanda kendisine Terzi ( Toni Garrn ) tarafından siyah olarak tasarlanmış yepyeni bir Spider - Man kostümü de verilecektir .
Böylelikle de sıklıkla ileri sürdüğü Spider - Man olduğunun anlaşılmaması gerektiği bahanesi de tamamen ortadan kalkacak ve Ned'in ifadesiyle " Gece Maymunu / Night Monkey " olarak tanımlanacaktır .
Gözü MJ'den başka hiçbir şeyi görmeyen 16 yaşındaki Peter için bunlar çok mu önemlidir ?
Göreceğiz .
Henüz dakika 44. .
Sırada bir kaç saat sonra gelecek olan yeni bir elementin Prag'ı dağıtmadan durdurulması eylem planının hazırlanarak devreye sokulması işi vardır .
Hepsi bu mu ?
Elbette değil .
Prag sadece küçük bir ayrıntı .
Geride yukarıda isimlerini saydığımız karakterlerden birinin , kimsenin aklına gelmeyecek muhteşem bir " hile - hurda " kurgusu yolu ile dost göründüğü diğerlerine ihanet içinde olduğunu öğreneceğimiz çok daha derin mevzular var .
Diğer yorumlarımızda da belirttiğimiz gibi bundan sonrası sizlerde .
Keyifli seyirler , Son bir not : Henüz izlememiş olanlara uyarımız , finalde yazılar akmaya başlar başlamaz yerlerini terk etmemeleri şeklinde olacak .
Neden mi ?
Üçlemenin ( şimdilik ) son filmi " Spider - Man : No Way Home " un ( 2021 ) senaryosunu şekillendirecek iki sahne daha mevcut .
