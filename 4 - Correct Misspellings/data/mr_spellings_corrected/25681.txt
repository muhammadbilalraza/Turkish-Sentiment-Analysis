Senaryosu , Ruben Santiago - Hudson tarafından August Wilson’ın “The Pittsburgh Cycle” olarak bilinen on oyunluk tiyatro serisinin aynı isimli olanından ( 1984 ) uyarlanarak yazılan “Ma Rainey's Black Bottom” , George C. Wolfe’nin yönetmen koltuğunda oturduğu “şaşırtıcı” bir drama …
Yoruma geçmeden , filmin yapımcılarından Denzel Washington’ın yönettiği ve başrolünde de oynadığı “Fences” ın ( 2016 ) senaryosunun da aynı August Wilson tarafından kendi tiyatro oyunundan ( 1985 ) uyarlandığını da belirtmiş olalım …
Yani Washington , gözleri kapalı atlamamış 30 milyon dolar bütçe ile çekilen ve eleştirmenlerce , en azından bir Academy Ödülüne aday olacağı düşünülen bu yeni projeye …
Filme gelince …
Ma’nın ( 1886 – 1939 ) öyküsünün çok kısa bir bölümünün gözler önüne serildiği film , “Blues’un Anası” unvanına sahip olan Gertrude " Ma "
Rainey’in ( Viola Davis ) : Aralarında trompet de Levee Green ( Chadwick Boseman ) , trombon ve gitar da Cutler ( Colman Domingo ) , piyano da Toledo ( Glynn Turman ) ve kontrbas da Slow Drag ( Michael Potts ) gibi müzisyenlerin bulunduğu orkestrasıyla birlikte Georgia’daki turnesinin Barnesville ayağındaki sahne şovu ile başlar …
Tabii yıl 1927 …
Aynı ekip bir kez daha sahnede …
Yalnız bu sefer Ma ile Levee’nin adı konulmamış “gizli çatışmalarına” açıktan tanıklık da edebiliyoruz …
Ve derken Chicago’dayız …
Dört şarkılık plak çalışmasının kayıtlarının yapılacağı stüdyoda , Ma’nın menajeri Irvin ( Jeremy Shamos ) yapılan hazırlıkları gözden geçirmektedir …
Toledo , Cutler ve Slow Drag tam zamanında gelirler mekâna …
Ardından elinde yeni aldığı pabuçları ile trompetçi Levee’de damlar …
İcra edilecek şarkılar arasında , iki farklı versiyonu olan “Black Bottom” da bulunmakta olup bunlardan birisinin aranjörü , stüdyonun sahibi Mel Sturdyvant ( Johnny Coyne ) için hareketli şarkılar da besteleyen Levee’dir …
Cutler ve Levee provada , çalacakları parçanın versiyonu üzerinde tartışırlar …
Irvin’in de işaret ettiği gibi Levee , kendi versiyonunun daha iyi olduğunu söylerken Cutler , nihai kararı Ma’nın vereceğini , onun da asla kendisinin versiyonunun olamayacağını iddia eder …
Stüdyoya , yeğeni Sylvester’ın ( Dusan Brown ) kullandığı özel aracı ile gitmekte olan Ma’nın yanında genç kız arkadaşı Dussie Mae’de ( Taylour Paige ) yer almaktadır …
Tam vardıklarında , stüdyonun önünde talihsiz bir trafik kazası olur ve Ma ile bir polis memuru ( Joshua Harto ) arasında ciddi bir sürtüşme yaşanır …
Neyse Irvin tam zamanında müdahale eder de olay büyümeden kapatılır …
Fakat bu sahnelerde yaşananlar bile Ma’nın “dediğim dedik” kişilik yapısı hakkında izleyiciye yeterli bilgiyi vermektedir …
Aynı şeyi Ma , Irvin’in tüm ısrarına rağmen Cutler’ı haklı çıkaracak bir biçimde “Black Bottom”ın versiyon tercihinde de yapar …
Levee’den pek hazzetmeyen Ma şarkının , eski versiyonunu seslendirecektir …
Ma , müzakereye de açık olmayan bu versiyon seçimi hususunu daha fazla uzatmadan son noktayı koyar …
Sturdyvant’a , “Evet efendim” diye hitap ettiği için beyazlardan korkuyor diyerek kafa buldukları Levee , müzisyen arkadaşlarına henüz sekiz yaşındayken başına gelen ve herkesin ağzını açık bırakan bir vakayı anlatır …
Hepsi bu kadar mı ?
Olur mu hiç …
Film daha yeni başlıyor …
Şu ana kadar sadece ana karakterleri tanıdık …
Geride izleyenleri şaşkınlıktan şoka sokacak peş peşe gelen bomba gelişmeler , hazır sırasını bekliyor olacak …
Özellikle de Chadwick Boseman’in sıra dışı performansının yanı sıra Levee üzerinden din ve tanrı ile yapılan hesaplaşmayı da kaçırmamanızı öneririz …
Keyifli seyirler , Son bir not : Sinefillere bu Netflix filminin , yine aynı platform da yayınlanan 31 dakikalık “Ma Rainey's Black Bottom : A Legacy Brought to Screen” isimli bir yapım belgeselinin olduğunu da hatırlatmak isteriz …
