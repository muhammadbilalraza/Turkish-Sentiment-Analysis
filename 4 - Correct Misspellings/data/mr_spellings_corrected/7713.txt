Film genel olarak değerlendirildiğinde benim için son yıllarda izlediğim en iyi filmlerden birisi .
En iyi film ve en iyi özgün senaryo ödüllerini alması gerekiyor .
Ancak üzülerek söylüyorum ki en iyi film ödülünü 12 Years a Slave filmine kaybedecek .
En iyi özgün senaryoyu ise alacağını düşünüyorum .
Umarım ki her iki ödülü de alır .
spoiler :
Beni derinden etkilemiş bir film .
Theo'nun yaşadığı bunalım onu asosyal yapmış , arkadaş çevresinden koparmıştır .
Eski eşine sanki hala aşık ama aynı zamanda da aşık değilmiş gibi .
Ancak filmdeki yakın arkadaşı Amy ile olan yakınlığının altında bir gizli aşk yattığını ilk başlarda sezmiştim .
Senarist bize bunu subliminal yollardan anlatmış sanki .
Filmde beni en çok etkileyen noktalar ise Samanta'nın bir bilgisayardan çok insan gibi düşünmesi , davranması .
Theo'ya bestelediği müzikler , onun için yaptığı jestler - mektuplarını basılması için yayımevine göndermesi gibi - , onun için arkadaşlarına sevdiklerine mesajlar yazması .
Bir alt modelin ses komutu ile yaptığını düşündüğümüzde Samanta Theo'ya düşünme fırsatı da vermiyor .
Bir bakıma kontrolden çıkmış bir işletim sistemi olarak tanımlayabiliriz .
Ancak film bilgisayardan öte insan olarak düşünmüş Samanta'yı .
Siz hiç sizinle birlikte dedikodu yapan bir bilgisayar gördünüz mü ?
Zaten Theo'nun duygusal birisi olduğunu , duygulara değer verdiğini çok rahat anlayabiliriz .
Bugün müsvetteye imza atar gibi boşanma dilekçesine imza atanlara karşın Theo'yu boşanmak çok derinden sarsmış .
Bu özelliğini en çok belli ettiği sahneler arkadaşlarının aracılığı ile tanıştığı kız ve Samanta'nın Theo'ya bulduğu fahişe ile ilişkiye girememesi .
Theo'nun başından beri hoşuna gitmeyen bir durumdu bu .
Sanırım Theo ile Samanta arasında ipler gevşemeye o an başladı . bir bakıma ilişkinin Karlofça'sı .
Filmin sonuna doğru Samanta gece Theo'yu uyandırıp vedalaşma havası ile ona sevdiğini söyler .
O anın son konuşmaları olacağını düşünmüştüm .
Ancak daha sonra Samanta son bir dönüş ile binlerce kişi ile konuştuğunu ve yüzlerce kişiye aşık olduğunu söylemesi ile beklentilerimi biraz düşürür .
Senarist zaten bize bunu film boyunca anlatıyor .
Samanta'nın Theo'yu arayıp açıklama yapması biraz filmin havasını bozmuş .
Filmin sonu ise tahmin ettiğim gibi - ve olması gerektiği gibi - oldu ve Theo , Amy ile gitmek istedi .
Son sahnede Theo'nun Samanta'dan önceki ses komutlu işletim sistemine döner ve ses komutu ile eski eşine bir veda mektubu yazar . işte o an Theo'nun acı tebessümü filmin sinopsisi .
KAĞAN KÖKTÜRK
