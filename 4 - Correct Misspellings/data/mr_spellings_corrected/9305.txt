Marvel çizgi roman dünyasının kuşkusuz en absürt karakteri Deadpool nihayet sinemalarda .
Dün gece geç saatte tıklım tıklım bir salonda izlediğim film , tıpkı beklediğimiz gibi eğlenceli , bol aksiyonlu " tadında sert " ve çok keyifli bir film olmuş .
Malum Deadpool , tam bir troll .
Başına gelen her olayla , karşısına çıkan herkesle dalgasını geçen bir çizgi roman karakterini kanlı canlı izlemek fikri oldukça heyecan vericiydi .
Bu konuda en büyük endişe diğerlerinden her açıdan sıyrılan böyle bir karakterin layıkıyla beyazperdeye yansıtılıp yansıtılmayacağı ile ilgiliydi .
Genel olarak bu endişelerimizin yersiz olduğunu ve anlatım itibariyle karakterin ruhunun yansıtıldığını söylemek mümkün .
