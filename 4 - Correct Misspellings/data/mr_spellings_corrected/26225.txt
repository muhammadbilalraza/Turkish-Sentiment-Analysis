Böyle filmleri sevmemem elde değil .
Her şeyden önce , yönetmen seyirciyi yani bizleri ciddiye alıyor .
Düşünmemizi sağlıyor .
Değindiği konular ne kadar derin ve çetrefilli olursa olsun bariz bir taraf tutmaktan kaçınarak seyircisini yönlendirmemeyi , onları kendileriyle baş başa bırakmayı seçiyor .
Duygu sömürüsünden eser yok .
Olanca gerçekliği ile sunuyor bize sunacaklarını .
Pek çok doğrudan ve dolaylı anlatım yöntemiyle beni kendine hayran bıraktı .
Film boyunca hissedilen o ağır atmosfer bile yeter .
Çok farklı açılardan bakılabilir filme .
Hepsinde de uzun uzadıya muhabbet edilebilir .
Pek tabii ki " din " konusu var yoğun bir biçimde işlenen .
Yetimhane , hastane , devlet memurları , polisler vs. gibi " devlet " ile ilgili ve aynı zamanda Romanya'nın da aynasını tutan kısımlar da önemli yer kaplıyor .
Yakın dönemin izlenmesi gereken önemli filmlerinden .
Ne yazık ki ülkemizde yalnızca " festival filmi " veya " sanat filmi " diye geçiştirilen filmlerden biri oldu .
Asıl bu filmlerin rağbet görmesi gerekirken , insanlar tarafından izlenmeyerek onların ufkunu açamıyor olduklarını görmek üzücü .
Cristian Mungiu " 4 Ay , 3 Hafta , 2 Gün " ün ardından yine başarıyı yakalıyor .
