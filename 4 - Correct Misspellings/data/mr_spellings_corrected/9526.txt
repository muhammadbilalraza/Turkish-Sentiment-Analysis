Senaryosu , yönetmen koltuğunda oturan Albert Hughes’un yazdığı hikâyeden Daniele Sebastian Wiedenhaupt tarafından uyarlanan “Alpha” , aynı zamanda Albert Hughes’un ikizi Allen Hughes’dan ( The Hughes Brothers ) bağımsız olarak tek başına çektiği ilk uzun metrajlı ( debut ) sinema filmi …
51 milyon dolarlık bir bütçeyle çekimlerine Şubat 2016’da Kanada’da başlanan film , pek çok ertelemenin ardından 17 Ağustos 2018 tarihinde ABD’de vizyona girmiş ve şu ana kadar da sadece 97,6 milyon dolarlık bir brüt gişe hasılatı elde edebilmiş …
IMAX 3D formatında çekilen filmin , 7 / 10 ( 12.026 oy ) ve 3.8 / 5 ( 2.880 oy ) olan IMDB ve Rotten Tomatoes izleyici puanı ortalamalarıyla 6.5 / 10 ( 113 yorum ) ve 63 / 100 ( 26 yorum ) olan Rotten Tomatoes ve Metacritic yorum ortalamaları , orta karar bir filmle karşı karşıya olduğumuzu söylüyor gibi …
Gelin isterseniz , her zamanki gibi önceliği yine oyuncu kadrosuna vermek suretiyle filmi mercek altına alarak bizzat kendimiz incelemeye ve sonrasında da puanlamaya çalışalım …
Fakat yoruma geçmeden , özellikle de başta şu pantolon olayı olmak üzere oyuncuların kostüm ve makyajlarına pek fazla takılmamak gerektiğini hemen söylememiz lazım …
Zira benzeri içerikli pek çok Hollywood prodüksiyonu gibi bu filmde , kesinlikle bir National Geographic belgeseli mantığı ile kurgulanarak çekilmiş değil …
Elbette ki , 51 milyon doları bastırıp yapımcı olarak bu filmi finanse edenlerin ve hikâyesini yazıp çekenlerin kendileri de : “Bırakın filmde anlatılan pek çok şeyin , tarihi gerçeklerle örtüşmemesini hayatın olağan akışına bile uymadığını bilmiyorlar mıydı sizce ? ” O yüzden kurulun koltuklarınıza ve harçlığı ile aldığı dondurmayı yalayan bayram çocukları gibi tadını çıkartmaya çalışın bu görsel şölenin deriz kısaca …
Şimdi gelelim filmin oyuncu kadrosuna …
Görüldüğü gibi filme adını da veren başrol karakteri kurt " Alpha”yı , Çek – Slovak kökenli beş yaşındaki bir kurt köpeği olan Chuck oynamış … Diğer başrolde ise Keda karakterini oynayan kodu Smith - McPhee var … Bunun dışında kadroda , Keda’nın anası , babası ve kabilesindeki diğer insanlar gibi elbette birkaç oyuncu daha mevcut … Ama ne yalan söyleyelim bize göre kadrodakilerin en iyisi , anlatıcı olarak filme sesiyle renk katan Morgan Freeman … Zaten bu filmi , oyuncuların performansı üzerinden değerlendirerek puanlamak da son derece yanlış olur … Zira kurt "
Alpha ” nine yüz mimikleri dahil filmdeki neredeyse hemen her şey sanal efekt ekibince bilgisayar başında üretilmiş durumda …
O yüzden , belki biraz abartılı bir ifade olabilir , ancak oyuncuların filmde , sadece birer aksesuar olarak kullanıldıklarını dahi söyleyebiliriz …
Sonuç olarak , 12 yaş ve altı çocuklara hitap edecek şekilde kurgulanmış olan bu film için puanımız 2,5 önerimiz ise , hoşça vakit geçirmek için çocuklarınızla birlikte “izleyebilirsiniz” şeklinde olacak …
Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 28 Ekim 2018 günü saat 00.43’de yazılarak paylaşılmıştır .
