( . ) Karşınızda Wong Kar Wai teknikleriyle çekilmiş bir dövüş filmi var , ya da daha doğrusu felsefi bir biyografik dram .
Fragmanında gösterilen dövüş sahnelerine aldanıp da Ip Man gibi bir film beklemeyin sakın .
Eğer iyi bir tarih bilginiz yoksa fena halde sıkılacağınız , bayıcı ve iç karartıcı bir film perdedeki .
Kötü demek ne kadar zorsa başyapıt demek de bir o kadar imkansız Büyük Usta için .
Daldan dala atlayan karışık senaryosu , bir noktadan sonra sinir bozucu hale gelen aşırı yavaşlatılmış çekimleri ve büyük bir kısmı yakın plan çalışılmış karanlık kareleri oldukça itici kılıyor filmi .
Uzakdoğu'nun usta yönetmenlerinden Wong Kar Wai filminde Bruce Lee'nin hocası olan Ip Man'in hayatını esas alarak yakın Çin tarihi hakkında da bir şeyler anlatmak istiyor fakat bir sürü önemli meseleyi bulamaç edince izleyenlerin Çin tarihi hakkında derin bir bilgisi yoksa anlaması çok güçleşiyor . ( . ) Sinemanın gücünden olabildiğince yararlanan Büyük Usta , hayranlık uyandırıcı bir atmosfere sahip .
Olağanüstü bir koreografiyle hazırlanan dövüş sahneleri , dönemin ruhunu harikulade bir şekilde yansıtan görselliği , başarılı oyunculuklarıyla yılın görülmeyi hak eden yapımlarından biri . ( . )
