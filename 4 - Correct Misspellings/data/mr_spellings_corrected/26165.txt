Film ile ilgili söylenecek çok şey var .
Ancak dram konusunda çok başarısız olduğunu söylemem lazım .
Filmin dram ile uzaktan yakından alakası yok .
Ya da ben fark edemedim .
IMDB'de de dram ve cinayet yazıyor türünde .
Cinayet sahneleri muazzam nitelikteydi .
Gerçekçi ve atmosferi çok iyi yaşattı .
Bazı sahnelerde daha ziyadesiyle gerilim türüne çok rahat katabileceğimizi düşünüyorum .
Yönetmen sadece oyunculuklarda , sahneleri işlemede değil , ses olayında resmen çığır açtı .
Hiptonize edercesine sesi kullanmış .
Görüntü yönetimi , kamera açıları , geniş açılar , diyaloglar sizi etkisi altına alıyor .
O yüzden tam bir sinema filmi olduğunu söylemek isterim .
Ses ve görüntüyü yönetmen çok iyi harmanlamış .
Yalnız maalesef kadroya baktığımda yönetmenin kurgu masasında olduğunu gördüm .
Bu ciddi bir handikap olmuş .
Zira kesmeyi unuttuğunu düşündüğüm bir iki sahne vardı .
Filmi gereksiz yere uzatmış .
Guy Pearce ve Robert Pattinson'a da diyecek söz yok .
Özellikle Pattinson kariyerinde emin adımlarla ilerlediğini gösteriyor .
Şayet bu tarz sanatsal ağırlıklı filmlerde rol almaya devam ederse adından çok daha sık söz ettirecektir .
Senaryoya gelecek olursak bu aşamada oyunculuğuyla tanınan Joel Edgerton ile yönetmen David Michôd birlikte yazmışlar .
Oldukça da iyi bir senaryo çıkmış ortaya .
Sabrımızı zorlayan ancak gizemi sonuna dek muhafaza eden ve soru işaretlerini cevaplamayı seyirciye bırakan oldukça radikal tercihlerle başarıya ulaşmışlar .
Bilhassa diyaloglarda can sıkıcı bir gerginlik aslında filmin genel anlamda temasını da çiziyor .
Yönetmenin bir önceki filmini hatırlayanlar olursa ( Animal Kingdom ) yine aynı kapıdan giriyor .
Suçluların dünyası , kendinizi hiçbirine yakın hissedemeyeceğiniz karakterler , tamamıyla kötülerin hüküm sürdüğü filmin geneli gibi kasvetli çorak bozkır manzaraları , sebebi anlaşılamayan tuhaf karakter bunalımları ve daha pek çok psikolojik açıdan karakter analizine açık malzemeler barındırıyor .
İyi seyirler .
7 / 10
