Şunu söylemeliyim ki bu filmde artı ve eksi yönler oldukça yoğun .
O yüzden bu eleştiri artı ve eksi tarafından olacak .
Filmin eksi ( kötü , yetersiz ) tarafları : Filmdeki Electro karakteri resmen harcanmış .
Sadece 2 sahnede gözüküyor ve çok kolay bir son ile yok oluyor .
Onun dışında filmdeki diğer 2 kötü adam ise ben girip çıkarım havasında .
Rhino filmin sadece başında ve en sonunda gözüküyor ( ki tam da film orada , heyecanlı yerde bitiyor o yüzden biraz üzücü ) , Green Goblin ise sadece filmin en sonunda , 1 sahnede gözüküyor ve ölmüyor .
Yani Rhino ve Green Goblin , serinin 3. filmine kaldı .
O zaman bu filmde tek bir düşman var : Electro ama dediğim gibi beklentileri karşılamıyor .
Bunların dışında Electro olmadan önceki Max'in Spider - Man'e kızma sahnesi ve Green Goblin'in de kızma nedenleri gerçekten saçmaydı .
Başka bir konuya değinilebilirdi bence .
Filmin artı ( iyi ) yönleri : Filmin aksiyon ve komedi yönleri iyi olmuş .
Yani anlaşılacağı gibi filmde fazla aksiyon sahnesi yok ama olunca da limitler sonuna kadar çıkıyor .
Görsel efektler gerçekten başarılı .
Gwen ve Peter arasındaki durum filmi bir yandan da başarılı bir gençlik - romantik filmi de yapıyor aslında .
Bir yandan da sürükleyici .
Sıkmıyor bu film .
Ayrıca Peter'ın babası ile ilgili bazı bilgiler daha öğreniyoruz .
Bu da iyi sayılır .
Son olarak filmin müzikçileri Hans Zimmer ve Pharrel Williams'ın bu filme etkisi gerçekten büyük .
Onlar olmasa film daha zayıf olabilirmiş .
Aslında bu film biraz The Hobbit serisine benzemeye başladı .
İlk film tatmin edici ve başarılı , devam filmi içinse bir şey demek zor .
İlk filme göre daha kötü fakat aksiyon sahneleri çok veya başarılı olduğu için sıkmıyor ve film sürükleyici oluyor .
Sonu ise hiç olmayan yerde bitiyor ve her şey 3. filme kalıyor .
Film biraz bu tarzda .
Çünkü bu filmde Green Goblin , Rhino düşmanlarının yanı sıra Peter'ın babası hakkındakileri öğrenmeye devam edeceğiz ve asıl merak edilen şey de Gwen'in . mesi sonucu Peter'ın ne yapacağı . ( . yerini film hakkında bilgi vermemek için yaptım ama biraz anlaşılabilir ) Sonuç olarak bu film aksiyon , bilimkurgu ve hatta gençlik filmleri sevenlerini oldukça tatmin edecektir .
Fakat beklentilerinizi olduğundan da düşürmenizi tavsiye ederim .
İlk filmden biraz daha kötü ama yine de başarılı .
3.5 / 5
