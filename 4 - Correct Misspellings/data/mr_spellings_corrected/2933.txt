" 1988 yılında Derry'de bir çocuk kaybolur . Ve kısa bir süre içerisinde bu kayıp vakaları giderek büyür . Kasabada bu olaylar arasında bağlantı kuran bir grup arkadaş , bu şeyleri yapan şeyin ne olduğunu ve onu nasıl durdurabileceklerini öğrenmeye çalışırlar . "
IT , rahatça kötü olabilecek bir korku filmi .
Çünkü her ne kadar bu filmin arkasında büyük bir beklenti olsa da Stephen King'in özellikle son 10-15 yıl içerisindeki film uyarlamalarının hepsi berbattı .
Üstelik korku filmlerini pek sevmediğimden dolayı IT filminden pek bir beklentim yoktu .
Bu yüzden ortaya çıkan sonuca gerçekten şaşırdım .
Çünkü her ne kadar herkesin dediği kadar olmasa da , bu film çok başarılıydı .
Öncelikle benim için filmin en iyi yanı , başroldeki çocukların oluşturduğu Ezikler Kulübü'ydü .
Çünkü her ne kadar IT görünüşte bir korku filmi olsa da , filmin sürenin büyük bir kısmı bu çocukların arkadaşlıklarına ve kendi hayatlarında yaşadıkları sıkıntılara , korkularına adanmış .
Üstelik bu sahnelerin çoğunda Pennywise olmamasına rağmen filmi izlerken hiç sıkılmadım .
Çocukların karakterlerini olabilecek en samimi ve gerçekçi şekilde kurmayı başarmışlar .
Çocuk oyunculuklardan Finn Wolfhard'ın komedi zamanlaması kusursuzdu , Jaeden Lieberher ve Jack Dylan Grazer da harikaydı .
Benim için filmdeki en ilgi çekici karakter ise Beverly'di ve Sophia Hills de onu harika bir şekilde canlandırmış .
Beverly karakterinin Stephen King'in kitabında daha detaylı bir şekilde anlatıldığını biliyorum fakat yine de verilen kısıtlı süreye rağmen onun karakterine ve yaşadıklarına çok ilgi duydum .
Gelelim Pennywise'a .
Her ne kadar orijinal TV dizisindeki Pennywise'ı canlandıran Tim Curry harika olsa da , Bill Skarsgård'ın bu karakter üzerindeki yorumu daha çok çarpıcıydı .
Onun sesi hakkında pek bir şey diyemeyeceğim ( çünkü filmi Türkçe dublajlı izledim , bu arada yapılan dublaj hiç de fena değildi ) ama sırf onun görünüşünden bile Pennywise karakterini yaşadığını görebiliyorsunuz .
Bill Skarsgård'ın hiç bu kadar iyi olmasını beklemiyordum .
Ayrıca önceden Mama adında başarılı bir korku filmini yönetmiş olan Andy Muschietti'nin yönetmenliği çok başarılıydı .
Muschietti'nin bu filmde kurduğu ton , Goonies ve Elm Sokağı'nda Kabus filmlerinin birleşimi gibiydi .
Ayrıca tünellerin içi , Derry'nin görünüşü ve 1980'lı yıllardaki atmosfere kadar filmin görünüşü bir harikaydı .
Sırf görsel açıdan bile IT kesinlikle görülmeyi hak ediyor .
Sorunlarıma gelecek olursak , filmde başrolde olan çocukların yaptığı şakalardan birkaçı çok zayıftı ( ama niyeyse filmin kendisi bunları aşırı komikmiş gibi göstermiş ) , Pennywise filmde azıcık daha fazla kullanılabilirdi ve bazı sahnelerde " jumpscare " in ne zaman olacağı çok rahatça fark edilebiliyordu .
Üstelik filmin korku elementinin büyük bir kısmı " jumpscare " e dayandığından , bu da film için biraz kötü olmuş .
Ama bunun dışında IT'i izlerken çok iyi vakit geçirdim .
Her ne kadar işlenişine dair ufak sıkıntılar olsa da Pennywise'ı izlemek çok keyifliydi , çocuk oyuncular başarılıydı , karakterler gerçekçi ve ilgi çekiciydi ve yönetmenin yarattığı atmosfer harikaydı .
IT , bu yıl izlediğim en eğlenceli korku filmiydi .
Korku filmlerini seviyorsanız veya sevmiyorsanız , sinemada eğlenceli vakit geçirmek isteyenler için tavsiye ediyorum .
Bir başyapıt değil belki ama kesinlikle harika bir uyarlama olmuş .
İyi seyirler .
FİLMİN İYİ yanları : + Andy Muschietti'nin harika yönetmenliği . + Başroldeki çocuk oyuncuların performansları . + Bill Skarsgård'ın Pennywise'ı . + Karakterlerin ilgi çekici olması ve aralarında gerçekçi bir bağın kurulması .
FİLMİN KÖTÜ yanları :
- Jumpscare sahneleri oldukça tahmin edilebilir ve bir süreden sonra biraz eskiyor .
- Pennywise biraz daha fazla filmin bir parçası olabilirdi .
- Bazı zayıf şakalar .
TOPLAM PUAN : 7.7 / 10
