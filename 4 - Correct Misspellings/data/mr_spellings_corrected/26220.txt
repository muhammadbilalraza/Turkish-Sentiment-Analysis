Filmin konusu şöyle : Vice adlı bir yer vardır ve burada yapay zekalar insan gibi davranabiliyordur .
Fakat bazı gerçekler ortaya çıkınca bir robot ayaklanır ve birkaç kişiyle birlikte Vice'ı yok etmeye karar verir .
Bu filmi , Blade Runner'ı izledikten hemen sonra izledim ve pişman oldum .
Çünkü Blade Runner yazımda konuyla ilgili pek fazla şey yazmasam da Vice'ı izledikten sonra şunu anladım : Vice , Blade Runner'ın resmen kopyası .
Sadece daha kötü bir konusu , karakterleri , görsel efektleri ve oyunculukları var .
Bu filmle ilgili her şey yanlış !
Aksiyon sahneleri berbattı , yönetmenin tarzı , kamera açıları berbattı .
Oyuncularsa hep kendi halinde , sonuç ise ekstra berbattı .
Bruce Willis ise resmen harcanmış , bu filmi Bruce Willis var diye sakın izlemeyin .
Bu filmle diyecek hiçbir şeyim yok açıkçası çünkü bu film bana anlatacak materyal vermedi de ondan !
Bu filmde neredeyse hiçbir şey yaşanmadı !
Yaşanan şeylerse hep klişe şeyler .
Tek farksa bu film , klişeleri bile daha kötü hale getirmiş .
Klişe nasıl daha kötü hale gelebilir ki ?
Bu film bunu yapmayı başarmış .
Ne diyebilirim ki ?
Eğer arkadaşlarınızla berbat ve sıkıcı bir aksiyon ( ! ) filmi izlemek istiyorsanız , ciddi bir senaryo ve zayıf karakterlerin kol gezdiği Vice'a bir bakın isterseniz .
Son yıllarda çıkmış en kötü filmlerden biri .
Emeğe saygım sonsuz olsa da , bu filmi nasıl emek harcayıp da hayata geçirdiklerini anlayamadım .
Uzun lafın kısası , Vice'ı izlemeyin , pişman olursunuz .
Not : " Guilty - pleasure " filmlerinden biri de değil maalesef .
Film kendini çok ciddiye alıyor ve gülünecek konusuna rağmen filme gülemiyorsunuz bile .
Sonuç olarak da ortaya hemen unutmak isteyeceğiniz , sıkıcı bir iş çıkıyor .
