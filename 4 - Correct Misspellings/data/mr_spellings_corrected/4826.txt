2015 yılının şimdilik en iyi filmini izlemiş oluyoruz .
2 Ekim'e kadar son yılların en yavan ve en kötü sinema dönemindeydik .
Umarım bu film ile birlikte sinema dünyası çıkışa geçer .
Bu yıl vizyona girmiş bir çok film izlememe rağmen madde Max , Ex Machina'dan başka kayda değer bir film izlememiştim .
The Martian ile birlikte bu sayı üçe çıktı .
Belki de The Martian bu yılın en iyisi .
Marvel saçmalıklarından kurtulup , Oscar dönemine geçtikçe artık gerçek filmleri izlemeye koyuluyoruz .
Bu kez Oscar döneminin ilk etkileyici yapıtı Gladyatör , Alien ve Blade Runner gibi önemli filmlerin yönetmeni Ridley Scott'tan kitap uyarlaması bir senaryo ile geliyor .
Öncelikle filmin uyarlama ve senaryoya dökülmesindeki abartılar ve şişirmeler dışında gerçekten hiçbir kusuru yok .
Yönetmen Ridley Scott hiçbir efektten , hiçbir star oyuncudan , hiçbir müzikalden kaçmamış hepsini kullanmış .
Adeta kariyerinin bir al star'ı niteliğine bürünmüş .
Oyuncuların bir tanesinin yanlış bir oyuncu hareketi yapmasını bekledim ama hiç olmadı .
Gerçekten son yılların en kusursuz oyunculuğuna sahip filmiydi .
En iyi oyuncuları demiyorum en verimli oyunculukları diyorum .
Çünkü adı pek bilinmemiş oyuncular bile adeta kendini Nolan - Inarritu gibi yönetmenlere pazarlar havada oynamışlar .
Matt Damon , Jessica Chastain , Michael Pena , Chiwetel Ejiofor filmin asıl yıldızları olmalarına rağmen diğer oyuncular sırıtmaktan öte onlar kadar iyi oynamışlar .
Bir tiyatro izler gibi şaşkınlıkla izledim .
Efektelere geçecek olursak bir çok bilim kurgu filmi izlemiş biri olarak 2001 A Space Oddysey ile birlikte uzay arenasında geçen en sağlam efektlere sahip , en iyi uzay havası veren filmdi .
Belki Interstellar , The Martian'dan daha iyi bir film olsa da bu filmdeki muhteşem efektelere erişemezdi .
Bundan sonraki efekt seviyesi ne olacak çok merak ediyorum .
Bu saydıklarım filmin kesinlikle en iyi iki yönü oyunculukları ve efektleriydi .
Diyeceksiniz ki ortada bir konu yok mu ?
Elbette var hatta bir saniye kaçırmak istemeyerek pür dikkat izliyorsunuz .
Bir Bilim kurgu filminde sormamız gereken " Şimdi ne olacak ? " kalıbını sıkça sorduruyor .
Ayrıca kendini izlettiği gibi çok orijinal ve çok sarsıcı sahnelere de sahip .
Zaten hep söylerim bir gişe filmi sıkça " Vay be " dedirtiyorsa çok iyi olmaya başlamış demektir .
Bu film de onu başarıyor .
Komediden gerilime , dramdan maceraya her duyguya fazlasıyla yer verilmiş .
Ama en başta dediğim gibi senaryosunun sıkıntılı olma nedeni bazı bölümlerde işler yokuşa girdiğinde şans faktörünü çok kullanması .
Bu da senaryonun inandırıcılığını zedeliyor .
Senaryo daha etkiliyici olsun , kurgu bağlantısı kopmasın diye abartılan ve hadi canım dedirten yerler de inandırıcılığı oldukça zedeliyor .
Bunun gerçek hayatın bir kesiti değil de film olduğunu maalesef ki hatırlamamıza sebep oluyor tabiki bu da hoş değil .
Zaten en başta dediğim gibi filmde sayabileceğim tek eksik senaryodaki abartılar .
Başka eksik sayamam .
Yani sırf eleştirmek için müzikler kötü ya da mantık hatası var desem o bile değil .
Müzikler harikulade , mantık hatası ise böyle atraksiyon olmasına rağmen hiç yok .
Kısacası efsanevi yönetmen sorumluluğu üzerine almamış .
Kendi payına düşen hiçbir işte kusur yok .
Tüm sorumluluk kitabın yazarına kalmış .
Öyle ki yönetmenin çok eleştirildiği ; siyahi oyuncuları oynatmaması , Amerikan ırkı savunucusu olması ve dindar olması özellikleri bile atlatılmış .
Filmin en kilit noktalarında siyahi oyuncular var , Bütün senaryo Nasa üzerinden gitmiyor diğer ülke bayraklarına kardeşçe yer verilmiş - kardeşlik vurgusu var ve dini sembol olan haç bir film için ironi gibi doğranmış .
Kısacası yönetmen tabularını oldukça yıkmış .
Bu yüzden kesinlikle parantez içinde belirtiyorum ki yönetmenin en iyi performansı .
Sırf bu yüzden bile izlenecekken totalde sezonun en iyi filmi olduğu gerçeği ile karşılaşınca mutlaka ama mutlaka sinemada izlenmesi gerekiyor .
Son yıllardaki uzay ve bilim kurgu filmlerine eksi anlamda büyük kayıp yaşatan Marvel filmlerine ve Gravity - The Maze Runner gibi vasat filmlere tepki olarak Interstellar ile birlikte The Martian kapı gibi karşılarında duruyor .
Bu yüzden kesinlikle ama kesinlikle izlenmeli .
Filmi izlerken bir şey aklıma gelmedi değil .
Matt Demon her oynadığı filmde bir ekip tarafından kurtarılmaya çalışılan adam oluyor aynı durum Er Ryan'ı Kurtarmak filminde de yaşanmıştı : ) Puanım 10 üzerinden 9
