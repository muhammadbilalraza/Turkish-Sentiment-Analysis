" 19. yüzyılın başarılı avcılarından birisi olan Percy Fawcett , Londra Coğrafya Cemiyeti tarafından ufak bir ekiple birlikte Amazon'a gönderilir ve görevleri o civarda bulunan gizli kabileleri bulmaktır . Percy , uzun yıllar boyunca bu yeri aramaya çalışır ve bu sırada da ekibiyle birlikte büyük maceralar yaşarlar . "
Aynı adlı kitabından uyarlanan The Lost City Of Z , oldukça popüler bir hikaye aslında .
Ve bu yeni uyarlaması da büyük övgüler alınca , filmi izlemeye karar verdim .
Ama filmle ilgili tek endişem , 141 dakikalık uzun süresiydi .
Sonuç olarak filmi ortalama buldum .
Hikayede ve prodüksiyonda kesinlikle takdir edilmesi gereken şeyler var ama genel itibariyle senaryodaki bazı bölümlerin kesilmiş olduğunu gördüm .
Bu da filmin potansiyelini azaltmış ve uzun süresi yüzünden biraz çekilmez bir hale gelmiş .
Önce iyi yanlardan başlayalım .
Oyunculuklar iyiydi .
Çoğunlukla arka planda kalan Sienna Miller , Tom Holland ve Ian McDiarmid oldukça başarılıydı .
Pacific Rim ve Crimson Peak'den hatırladığım Charlie Hunham , kariyerinin en iyi performansını sergilemiş .
Hunham , karakteri Percy'yi oldukça gerçekçi ve samimi bir şekilde canlandırmış .
Benim için filmin en büyük sürprizi , bu filmde olduğunu bilmediğim Robert Pattinson'dı .
Twilight'dan sonra Kristen Stewart gibi Robert Pattinson'ın da başarılı performanslar sergilediğini görmek çok iyi doğrusu .
Pattinson'u bu filmde resmen tanıyamadım , bambaşka birisi gibiydi .
Onun karakteriyse çok duru ve ilgi çekiciydi .
Pattinson'ın şu ana kadarki en iyi performansı .
Aynı zamanda senaryonun derinliği hoşuma gitti .
Hikayenin bu kabilelere parmak bastığı noktalar ve 19. yüzyılın sonları ile 20. yüzyılın başları arasında geçen zamana yolculuk etmek çok ilginçti .
Bu arada , manzaralara bayıldım .
Filmin görüntü yönetmenliği kusursuzdu .
Kostümler , dekorlar .
Kısacası her şey , dönemin havasını en etkileyici şekilde yansıtmayı başarmış .
Yine de filmin bu kadar başarılı yanlarına rağmen hala ortaya çıkan sonuç ile ilgili birkaç sorunum var .
Bunlardan birisi de bariz bir şekilde , süresi .
Uzun süreyle birlikte , filmin ilk yarısında hikayeye giriş yaparken iyi bir sonuç ortaya çıkıyor ve ağır ilerleyişi ile konuya dair ilgi duyuyorsunuz .
Fakat filmin ikinci yarısında birden fazla olay tekrara sarmaya başlıyor ve sizi sürekli filmden koparıyor .
Ayrıca , filmin finali oldukça gereksizdi .
Filmin uzun süresi ve hikayeye verilen bu kadar emeğe karşılık daha etkileyici bir final yapılabilirdi .
Filmle ilgili başka bir sorunum da , zaman geçişleriydi .
Hikayenin büyük bir kısmı Amazon'daki görev ile ilerliyor ama bu sırada da bazı ilginç detayları atlıyor .
Özellikle de Percy'nin evine yaptığı kısa yolculuklar çok zorlama hissettiriyor ve seyirciye istediği dramatik etkiyi veremiyor .
Peki sonuç olarak film nasıldı ?
Bütün zayıf yanları ve eksikliklerine karşın The Lost City Of Z , tekrar izleyebileceğim bir film olmasa da içerdiği temalar ve iyi yanları ile size göz atmanızı tavsiye edebileceğim bir film .
Eğer boşta 2 buçuk saatiniz varsa ve bu tarz filmlere ilgi duyuyorsanız , kesinlikle izlemenizi tavsiye ederim .
Eğer ağır ilerleyişini sorun etmezseniz , sonuçtan bir hayli memnun olacaksınız .
İyi seyirler .
FİLMİN İYİ yanları : + Charlie Hunham ve Robert Pattinson'ın harika oyunculukları . + Ağzınızı açık bırakan manzaralar , görüntü yönetmenliği . + Senaryonun parmak bastığı ilginç noktalar .
FİLMİN KÖTÜ yanları :
- Gereğinden fazla uzun süresi ve ağır temposu .
- Bazı sahneler seyirciye gereken etkiyi veremiyor .
- Finali biraz zayıf kalmış .
TOPLAM PUAN : 6.6 / 10
