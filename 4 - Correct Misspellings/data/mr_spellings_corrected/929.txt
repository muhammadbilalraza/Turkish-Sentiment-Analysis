Özellikle son 5 yılda belki " yepyeni " diyemeyeceğimiz , ancak kesinlikle öncüllerinden farklı karakteristiklere sahip olan bir tür çıktı , hem edebiyat , hem de doğal olarak sinema dünyasında : " Genç yetişkin filmleri " .
O yaşlardaki kardeşlerimiz alınmasın ama ( çünkü ortada onlar açısından olumsuz bir durum yok ) biz bu türe kısacası " ergen filmleri " dedik ve bana kalırsa da ilk tanımdan daha iyi karşılıyor bu türü .
Son yıllarda en yüksek hasılat yapan iki tanesi , zannediyorum hemen aklınıza gelmiştir : Twilight ve Hunger Games serileri .
Aralarda Divergent gibi seriler de çıktı .
Harry Potter'ı neden ilk başta saymadığımı soracak olursanız , bence onun daha farklı bir kategoride oluşu derim .
Tabii ki o da bir " genç yetişkin " filmi , özellikle serinin son 3-4 filmiyle .
Ancak tüm seri olarak düşündüğümüzde , çocukluklarından başlayan o süreç aklımıza geliyor ve onu günümüzün bu popüler kategorisine birebir sokamıyorum .
Kısacası , " The Maze Runner " da ergen filmleri arasındaki yerini alıyor .
Bunlar genelde zorlama hikayeleri olan , genç kızlar ve genç erkeklerin melodram kral ve kraliçeleri haline geldiği , sığ senaryolu , gerçek dışı aksiyonlu , hafif karakterlere sahip olan filmler .
Sıkmadan izletiyorlar belki kendilerini , ancak günün sonunda elinizde bir şey kalmıyor , " izle - geç " filmlerinin doruk noktası yani .
Özellikle genç kızlar arasında popüler olacak bir iki erkek kahraman da çıkıyor tabii bu filmlerden .
Siyasi ve toplumsal söylemlere , sistem eleştirilerine giriyor bazıları da , tatmin edici seviyede olmasa da .
" The Maze Runner " , bir ergen filminden ne bekliyorsanız hepsini size vaat ediyor .
Yalnız bu ilk halkada , romantizmin yerini daha çok bilim - kurgu alıyor diyebiliriz .
Kitaplarını okumadım ancak muhtemelen romantik ilişkiler ikinci filmden itibaren biraz daha ön plana çıkacaktır , " Twilight " düzeyine çıkmasa da .
