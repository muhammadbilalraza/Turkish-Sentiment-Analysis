Yönetmen Jaume Collet - Serra ile Liam Neeson'ın dördüncü defa birlikte çalıştıkları The Commuter , her gün işine gidip gelen ve kazandığı az para ile ailesini geçindirmeye çalışan Michael'ın , bir gün bindiği trende bir kadınla karşılaşmasıyla birlikte hayatını tehlikeye atmasını anlatıyor .
Bu gizemli kadın , Michael'a 100.0 dolarlık bir teklif sunar ve bunun karşılığında bu trene ait olmayan birisini bulmasını ister .
Ve eğer Michael bu kişiyi bulamazsa , trendeki herkesin hayatı tehlikeye girecektir .
Collet - Serra ile Neeson'ın şu ana kadar birlikte çektikleri filmler , izlerken çok eğleneceğiniz ama bittiğinde unutacağınız türden filmlerdi .
Bu ikilinin Unknown ile Run al Night filmlerini ortalama bulsam da Non - Stop filmini oldukça eğlenceli bulmuştum .
Bu yüzden The Commuter için heyecanlıydım .
Tıpkı Collet - Serra ile Neeson'ın diğer filmleri gibi , bu filmin de eğlenceli bir izle - unut türünde bir film olmasını bekliyordum .
Ve film bana tam da bunu vermeyi başardı .
Eğer bu filme girerken aşırı gerçekçi ve ciddi bir iş bekliyorsanız , The Commuter'ı oldukça saçma bulabilirsiniz .
Fakat benim için bu bir sıkıntı olmadı çünkü film , hikayesinin saçma olduğunu bildiği için imkansızı başarmaya çalışmıyor .
Bu sayede film sürükleyiciliğinden ödün vermiyor .
The Commuter'ı izlemeye biraz yorgun bir şekilde gelmiş olmama rağmen , film boyunca hiç sıkılmadım ve mantık hatalarına fazla kafa yormadan eğlenceli bir 100 dakika geçirdim .
Jaume Collet - Serra'nın bu filmde yarattığı atmosfer gayet başarılıydı .
Film boyunca Liam Neeson'ın yaşadığı şaşkınlık duygusunu siz de hissediyorsunuz ve filmin finalinde ise her şey - saçma olmasına rağmen - tatmin edici bir şekilde sonlanıyor .
Bunun dışında Liam Neeson'ın performansı hiç de fena değildi .
Yani oyunculuğu Taken'deki kadar etkili olmasa da , 65 yaşına gelmiş bir adamın bir aksiyon filminde başrolü üstlendiğini düşünürsek , performansı kötü değildi .
Yaşlanmış olmasına rağmen Neeson'ın , kariyerini Nicolas Cage veya Bruce Willis gibi çöpe atmamasını ve ortalamanın üzerinde işlerde oynamasını görmek oldukça hoş ayrıca .
Yardımcı oyunculardan Vera Farmiga rolünde harikaydı ( zaten Farmiga'nın değeri en az bilinen kadın oyunculardan birisi olduğunu düşünüyorum ) ve Patrick Wilson ise idare ederdi .
Filme girmeden önce fragmanları izlemediğimden dolayı bu ikilinin filmde olduğunu duyunca , bir an The Commuter'ın bir The Conjuring spin - off'u olduğunu düşünmedim değil .
Aksiyon sahneleri ise fazla olmamasına karşın fazlasıyla tatmin ediciydi .
Hatta filmdeki bir sahne Liam Neeson'ın bulunduğu en iyi aksiyon sahnelerinden birisiydi .
Ortaya atılan gizem ise yeni kuralları yıkmasa da , dediğim gibi sürükleyici olmayı başarıyor .
Bunların dışında , The Commuter kusursuz bir film değil .
Film harika olmaya çabalamadığı için sorunlar o kadar büyük değildi ama yine de bunların birkaçından bahsetmek istiyorum .
Muhtemelen filmin en kötü yanı , zayıf CGI'ydı .
Filmin finali hariç ortada aşırı göze batan bir şey olmasa da , filmdeki renk dağılımından dolayı neyin gerçek ve neyin sahte olduğu rahatça ayırt edilebiliyordu .
Bir de filmdeki yan karakterler o kadar ilgi çekici olmadığından ne zaman film onlara zaman ayırsa tempo birdenbire duruyordu .
Sonuç olarak The Commuter , kesinlikle harika bir film değil .
Ama ne olmak istediğini çok iyi biliyor ; seyirciye üzerinde fazla düşünmeden 100 dakika boyunca eğlenecekleri bir seyirlik .
Ve film bundan fazlasını amaçlamadığı için , bunu başarıyor da .
Eğer zayıf CGI'yı ve mantık hatalarına fazla kafa takmazsanız , filmi keyifle izleyeceğinize eminim .
Sakin bir kafayla eğlenceli bir izle - unut filmi izlemek isteyenlere kesinlikle tavsiye ederim .
Beyninizin of tuşuna basın ve eğlenmenize bakın .
İyi seyirler .
FİLMİN İYİ yanları : + Neeson'ın aksiyon sahneleri . + Yaratılan atmosfer . + Filmin sürükleyici ve eğlenceli tonunu sonuna kadar koruması .
FİLMİN KÖTÜ yanları :
- Eğer film üzerinde bir anlığına bile düşünürseniz , bunların hiçbirinin mantıklı olmadığını göreceksiniz .
- Zayıf CGI .
TOPLAM PUAN : 6.5 / 10
