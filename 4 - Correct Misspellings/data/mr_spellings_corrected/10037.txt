Herkesin merakla beklediği ve son yılların en özgün felaket filmi ( ! ) olacak olan Geostorm nihayet vizyona girdi !
Evet .
Zaten herkes böyle bir filmi görmek istiyordu , değil mi ?
Ama şaka bir yana , bu film o kadar çok ertelendi ve yeniden çekildi ki , vizyona girmesine bile şaşırdım doğrusu .
120 milyon dolarlık dev bir bütçeye sahip olan Geostorm'un konusunda hiç yeni bir şey yok .
Eğer Independence Day , Godzilla ( 1998 ) , The Day After Tomorrow veya 2012 gibi Roland Emmerich'in çektiği herhangi bir felaket filmini gördüyseniz , Geostorm sizi hiç şaşırtmayacak .
Çünkü bu filmin diğer felaket filmlerinden hiçbir farkı yok .
Gerek karakterleri , konunun ilerleyişi olsun , Geostorm adeta dev bir klişeler yumağı .
Aslında bu beni hiç şaşırtmadı çünkü ilk defa yönetmelik koltuğuna oturan Dean Devlin , daha önceden Emmerich'in neredeyse bütün filmlerinin yapımcılığını yapmıştı .
Bu yüzden Geostorm'dan başka bir sonuç beklenemezdi .
İyi yanlardan başlayalım .
Bütün felaket filmlerinde olduğu gibi , Geostorm da ilgi çeken bazı görsellere ve kendini izleten birkaç aksiyon sahnesine sahip .
Eğer felaket filmlerini izlerken hiç sıkılmıyorsanız , bu filmi izlerken iyi vakit geçireceğinize eminim .
Oyunculuklar da fena değildi .
Bu filmde rezalet bir senaryonun karşısında oyuncu kadrosunun ne kadar çabaladığını görebiliyorsunuz .
Gerard Butler ile kızını canlandıran Talitha Eliana Bateman arasındaki dinamik fena değildi .
Bu ikiliyi film boyunca en fazla 3 sahnede görmek ise son derece garip bir tercihti .
Filmdeki klişelerin içerisinden en idare eden şey bu ikilinin sahneleriydi .
Ayrıca Ed Harris'i izlemek her zamanki gibi çok keyifliydi .
Madem anlatacak başka iyi yan kalmadı , o halde kötü şeylere geçelim .
Ve bu filmde onlardan epeyce var .
Öncelikle , senaryo çok kötüydü .
Senaryo , ana karakterlere olabilecek en klişe diyalogları ve kişilik özelliklerini vermiş .
Üstelik buna rağmen film boyunca senaryo bize sürekli yeni karakterler tanıtıp onları 3 dakika sonra filmden çıkarmaya devam ediyor .
Senaristler Paul Guyot ve Dean Devlin , 90'lı yılların felaket filmi havasını yeniden yaratıp ortaya ileride kült olacak , klasik bir felaket filmi hazırlamaya çalışmışlar .
Fakat asıl sorun şurada : Artık 2017 yılındayız .
Independence Day'in üzerinden 21 yıl geçmesine rağmen aynı filmlerin sürekli tekrar ve tekrar çekilmesi , ortaya çıkan sonucu iyice zayıflatıyor ( mesela Transformers 5 ) .
Görsel efektler ise son derece garipti .
Çoğu Hollywood filminin sahip olamayacağı kadar dev bir bütçeye sahip olan Geostorm ( bu filme 120 milyon dolar harcandığının yeniden altını çizmek istiyorum ) , bazen idare eder , bazen ise çok ama çok kötü efektlere sahipti .
Bu yüzden filmdeki felaket sahneleri hiç de iyi değildi .
İşin garip tarafıysa , bu filmdeki felaket sahnelerinin hiçbirinde ana karakter olan Gerard Butler yer almamasıydı .
Fragmanların ve hatta filmin posterinin ön planında olmasına rağmen Butler , film boyunca uzayda bir ekranda oturup olayları takip ederken biz de hiç umursamadığımız insanların bu olaylardan kaçmasını izliyoruz .
Kaçmak dediğim de , 2012 filmi usulünde .
Mesela yer yarılıp yeryüzüne lavlar gelirken adam bir arabayla bütün bunlardan kaçıyor .
Ve merak etmeyin , zaman ilerledikçe film daha da saçma bir hal alıyor .
Geostorm , tek kelimeyle karmakarışık bir film .
Sahne geçişlerinden felaket sahnelerine ve ana karakterlere kadar filmde yaşanan hiçbir şeyi umursamıyorsunuz .
Bu yüzden filmi izlemek için geriye kalan tek neden ise felaket sahneleri oluyor ve onlar bile pek başarılı değildi .
Benim için son zamanların en klişe ve sıkıcı filmlerinden birisiydi Geostorm .
Bunun da en büyük nedeni , filmin kendini ciddiye almasıydı .
İlk Independence Day'in bu kadar klişe ve saçma olmasına rağmen sevilmesinin nedeni , son derece eğlenceli olması ve saçma olduğunun farkında olmasıydı .
Eğer Geostorm , içinde bulunduğu durumun farkında olup kendisini ciddiye almasaydı , ortaya çok akılda kalıcı bir sonuç çıkardı .
Fakat şimdi ortaya çıkan sonuç ise beni tek kelimeyle baydı .
Sadece türün hayranlarını bir nebze tatmin edecek , geriye kalan herkesin ise film sırasında başka bir şey izlemek isteyeceği bir yapım olmuş .
FİLMİN İYİ yanları : + Bazı iyi görselleri . + Oyuncuların çabalaması .
FİLMİN KÖTÜ yanları :
- Kendisini ciddiye alması .
- Klişe karakterler , saçma senaryo .
- Sıkıcı felaket sahneleri .
TOPLAM PUAN : 3.5 / 10
