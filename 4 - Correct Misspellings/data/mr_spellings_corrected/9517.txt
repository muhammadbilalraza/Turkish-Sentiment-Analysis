“Ah - ga - ssi / The Handmaiden” , yönetmen koltuğunda “Boksuneun naui geot / Sympathy for Mr .
Vengeance” ( 2002 ) , “Oldeuboi / Oldboy " ( 2003 ) ve “Bakjwi / Thirst” ( 2009 ) gibi filmlerden de tanıdığımız Park Chan - wook’un oturduğu oldukça etkileyici bir drama … Senaryosu , filmin aynı zamanda yapımcısı da olan yönetmen Park Chan - wook ve Chung Seo - kyung tarafından Sarah Waters’ın “Fingersmith” ( 2002 ) isimli romanından esinlenilerek yazılan filmde , romanda anlatılan Victoria dönemi İngiltere’si koşulları Japon sömürge yönetimi altındaki Kore tarihine uyarlanmış … Dünya prömiyeri 16 Mayıs 2016’da Cannes Film Festivalinde yapılan ve 1 BAFTA ( Yabancı Dilde En İyi Film ) dâhil toplam 62 ödülü bulunan filmin , 8.1 / 10 ( 65.364 oy ) ve 4.3 / 5 ( 10.283 oy ) olan IMDB ve Rotten Tomatoes izleyici puanı ortalamalarıyla 8.3 / 10 ( 193 yorum ) ve 84 / 100 ( 40 yorum ) olan Rotten Tomatoes ve “Mutlaka İzlenmeli” özel etiketine sahip Metacritic yorum ortalamaları da oldukça etkileyici … Bu kadar teknik bilgiden sonra , şimdide gelin isterseniz 8,8 milyon dolarlık bir bütçeyle çekilen ve 37,7 milyon dolarlık bir gişe yapan filmimize , her zamanki gibi önceliği yine oyuncu kadrosuna vermek suretiyle biraz daha yakından bakalım … İçeriğinde gizemli bir gerilim de barındıran filmdeki oyuncuların , özellikle de zorlu kadın kadına sevişme sahnelerindeki performansları nedeniyle Lady Hideko ve filme adını veren “hizmetçi” Sook - Hee karakterini canlandıran Kim Min - hee ile Kim taş - ri’nin başarılarını görmezden gelmek neredeyse imkânsız gibi … Ki zaten , Kim taş - ri’nin bu performansı , kendisine pek çok festivalde En İyi Yeni Oyuncu ödülünü kazandırmış … Aslına bakarsanız biz , ava giderken avlanan uyanık Count Fujiwara rolündeki Ha Jung - woo ile yaşlı porno kitap koleksiyoncusu Uncle Kouzuki rolündeki Cho Jin - woong’un performanslarını da oldukça doyurucu bulduk … Yani sonuç olarak , filmin sahne kısmında , her şeyin yolunda olduğunu söyleyerek bu faslı kapatıp diğer bir fasla , filmin senaryosuna geçebiliriz … Kişisel görüşümüzü sorarsanız , bize göre her şeyin yolunda olduğu bir diğer şey de filmin sürprizlerle dolu olan üç bölümlük senaryosuydu … Ancak ne yazık ki , filmin senaryosunun , eserlerinde lezbiyen kahramanlara yer veren romanlarıyla tanınan Sarah Waters’ın “Fingersmith” isimli romanından ( “Ustaparmak” adıyla Türkçe olarak da basılmıştır ) uyarlanmış olduğundan bir haber olan ya da bunu hiç umursamayan bir kısım " ahlak zabıtası " formatındaki izleyici , filme ilişkin bir takım homofobik eleştirilerde bulunmuş … Hatta aralarında işi + 18 kategorisindeki pornoya kadar götürenler dahi olmuş … Bu türden takıntıları olan izleyiciye kişisel önerimiz , bir filmi izlemeden önce konusuna , yönetmenine , oyuncularına ve film hakkındaki yorumlara göz atmadan kesinlikle ekran başına geçmemeleri şeklinde olacak … Hadi diyelim öyle yapmadınız ve boş bulunup konusunun ne olduğuna bakmadan filmi izlemeye başladınız … E be güzel kardeşim , baktın filmde senin kültürel kodlarınla uyuşmayan sahneler mevcut … Ne diye filmi , 144 dakika boyunca duraksamaksızın izleyerek hem kendini hem de bizleri üzersin … Yazık değil mi sana da bize de ? 19. yüzyıl Kore ve Japonya atmosferini son derece başarılı bir şekilde yansıtan mekân , dekor , kostüm ve makyajlar ile kamerasını mücevher işleyen bir zanaatkârın ustalığıyla kullanan Chung Chung - hoon’un işçiliği ve Jo Yeong - wook’un müzikleri içinde söylenebilecek tek şey , sadece mükemmel olabilir … Sonuç olarak , en başta adını saydığımız diğer Park Chan - wook filmleri gibi arşivimizin demirbaşları arasında yer alan bu film için puanımız 4 olacak … Son yıllarda yapılan en sıra dışı işlerden biri olan bu filmi , halen izlemediyseniz emin olun çok şey kaçırıyorsunuz … Keyifli seyirler , Son bir not : Tüm hakları bize ait olan bu yorumun orijinali ; bir başka mecrada tarafımızca , 31 Ağustos 2018 günü saat 02.18’de yazılarak paylaşılmıştır .
