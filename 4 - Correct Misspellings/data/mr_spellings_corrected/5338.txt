Tim Burton filme çekeceği , tam da tarzına hitap eden bir başka kitap bulmuş .
Pek çok fantastik film izledik ancak yakın dönemin en orijinal fikir ve karakterlerinden bazıları burada toplanmış .
Uzun zamandır hep afili süper güçlere sahip , durmadan dünyayı kurtaran süper kahramanlar izliyoruz .
Burada da kendine has " gariplikleri " olan birkaç çocuk var .
Onlarınki son derece sempatik ama .
İstediği kadar özel efekt , canlandırma tekniği , yapay gürültü patırtı koparsın , yine de bu filmde samimi bir şeyler var .
Kadro da oldukça sempatik , muhakkak etkisi vardır .
Enteresan bir konuya sahip .
Kitabı okumadım , ne ölçüde aktarıldığını bilemeyeceğim .
Ancak devam kitapları alınıp okunası hale geldi bu filmi izledikten sonra .
Hiç sıkmadan baştan sona izletiyor kendini .
Yükselen yıldız Asa Butterfield ve her daim parlayan Eva Green'e önemli isimler konuk oyuncu olarak katkı veriyorlar .
Çocuk oyuncular ise tanınmamış isimlerden seçildiği için belki de bu kadar samimi hissettiriyor .
Sanki gerçekten o şekilde yaşıyorlarmış gibi .
Senenin görülmesi gereken uyarlamalarından .
