Tom Hooper " The King's Speech " ve " leş Miserables " filmleri ile yüksek beğenimi kazanmıştı .
Uzun süre konuşulacak , her anlamda etkileyici filmlerdi bunlar .
" The Danish Girl " de günden güne parlayan iki yıldızı , Akademi Ödüllü Eddie Redmayne ile Alicia Vikander'i bir araya getirmiş .
Çok zor , çarpıcı bir hikaye .
Ancak başarılı bir işe imza atarsanız da aynı oranda dikkat çekecek , popüler , etkileyici bir konu .
İzlediklerinizin kurgu olduğunu bilseniz " yok artık " tepkileri içinde kalır , yönetmenin abarttığı düşünürsünüz .
Ancak yaşananların ( en azından çok büyük bir kısmının ) gerçek olduğunu bilerek izleyince filmi , çok daha başka oluyorsunuz .
Büyük bir duygu yoğunluğu içinde son dakikalara girerken , Redmayne ve Vikander'in modern dönem sinema tarihine geçecek performanslarına tekrar tekrar hayran kalmamak elde değil .
Bu sene DiCaprio'nun favori gösterildiği ( ve kesinlikle onun da " The Revenant " ile hak ettiğini söyleyebileceğimiz ) heykelciği üst üste Redmayne'in alması her ne kadar mümkün gözükmese de , " The Danish Girl " ü izleyenler ve hikayenin içine girebilenler kesinlikle onun kazanmasından büyük mutluluk duyacaklardır .
Vikander ile ikisi umarım bu seçmece işlerine devam ederler .
Kopenhag'ı da bir karaktere dönüştürmeyi başarmış Hooper .
Müzikleri , kostümleri , mekanlarıyla birlikte dönem filmi atmosferi başarıyla oluşturulmuş .
Senenin görülmesi gereken filmlerinden .
