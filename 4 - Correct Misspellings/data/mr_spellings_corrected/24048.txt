Modern toplum sorunlarından en önemlilerinden birini , terörü merkezine alan , sürükleyici bir film .
Aslında bu cümle , filmin aksiyon yüklü , çatışmalı , hareketli bir film olduğu gibi yanlış bir algıya sebep olabilir .
Kesinlikle öyle değil çünkü .
Terörün insanlara , özellikle de doğrudan mağdurlara etkisi , bir de bu mağdurların hak arayışı ve kendi ülkelerindeki ırkçılıkla karşı karşıya kalması arka planlarında işleniyor .
Fatih Akın'ın yönettiği film tahmin edilebileceği üzere Almanya'da geçiyor .
Irkçılık konusunda hem yakın geçmişte hem de günümüzde sıklıkla ismi geçen ülkelerden biri .
Günümüzde özellikle çok etnisiteli yapısı ile diğer pek çok ülkeden ayrılan Almanya'da bu toplulukların birbiriyle sorunsuz yaşayabilmesi büyük bir sınav gerçekten .
Fatih Akın pek çok çatışmalı olguyu tek bir filmde bir araya getirmiş oluyor .
Alman bir kadın ve Kürt kocası , kocasının suça bulaşmış geçmişi , mahkemeler , neo
- Naziler , adalet kavramı ve daha pek çok son derece majör olguyu tek bir potada birbiriyle etkileşimli bir yaklaşımla eritiyor ve seyirciye sunuyor .
Sonuç olarak belki çok zorlama diyemeyeceğimiz , fakat bir şekilde bu kaygıyı da hissettiren bir film ortaya çıkıyor .
Ancak bu kaygının olumsuz sonuç verdiğini söylemek doğru olmaz .
Kaliteli bir film .
Kruger da aldığı ödül ve adaylıklar ile zaten tescillenmiş bir performans sergiliyor .
Çaresizlik atmosferi başarıyla oluşturulmuş .
