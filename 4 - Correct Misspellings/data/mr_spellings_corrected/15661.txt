Channing Tatum'un iki ay içerisinde John Denver'ın " Take Me Home , Country Roads " şarkısını içeren iki farklı filmde oynamış olması çok ilginç bir tesadüf , Logan Lucky ve bu film yani .
Bunun eleştiriyle hiçbir alakası yok bu arada , sadece bu yazıya farklı bir şekilde başlamak istedim .
" İlk filmden sonra Matthew Vaughn'un yeniden yönetmen koltuğuna oturduğu Kingsman 2 , uyuşturucu taciri Poppy'nin Kingsman karargahlarını yok ettikten sonra Eggsy'nin yaşadığı olaylara odaklanıyor . Kingsman'dan geriye kalan tek kişi olan Merlin ile birleşen Eggsy , Kingsman'ın Amerikalı kuzenleri Statesman'dan yardım ister . Eggsy'nin yanına Ajan Tekila ve Whiskey atandıktan sonra Poppy'nin yapacağı kötülükler büyümeden önce onu durdurmaya çalışırlar . "
İlk Kingsman filmini herkesin söylediği kadar iyi bulmamış olsam da genel anlamda izlerken çok iyi vakit geçirmiştim .
Kilise sahnesi gibi bazı bölümlerde şiddet seviyesinin bana göre biraz fazlaydı ama genel anlamda James Bond tarzı ajan filmlerine şapka çıkartan tonuna bayılmıştım .
Bu yüzden bir devam filmi için oldukça heyecanlıydım ama bir yandan da dikkatliydim .
Çünkü yönetmen Matthew Vaughn , daha önceden hiçbir devam filmi yönetmemişti .
Adam X - Men First Class , Stardust ve Kick - Ass gibi harika ilk filmler yapabiliyor fakat aynı uğuru ikinci bir defa getirebileceğinden emin değildim .
Kısacası The Golden Circle , ilk Kingsman filmi kadar iyi değildi .
Bunun da en büyük nedeni , senaryonun işlenişinden kaynaklanıyor .
Normalde bir devam filmi ya içinde bulunduğu dünyayı genişletip bize ilk filmde yaşanan şeylerin iki katını verir ( Aliens ve 22 Jump Street gibi ) , ya da daha çok ana karakterlere odaklanıp onları daha fazla umursamamızı sağlar ( bu yılki Galaksinin Koruyucuları 2 misali ) .
Fakat Kingsman 2 ise garip bir şekilde bunlara değil de , daha çok hikayenin ilerlemesini sağlayan alt konulara odaklanmayı tercih ediyor .
Şahsen bu filmin hikayesini ilk filmden çok daha ilgi çekici buldum .
Fakat film hikayeyi anlatmak için o kadar gereksiz ve uzun yollara başvuruyor ki , çoğu sahne sadece arada kaynayan boş bir paketmiş gibi hissettiriyor .
Bu yüzden filmin 141 dakikalık aşırı uzun süresinden rahatça 30 dakika çıkartılabilirdi .
Bunun dışında Vaughn , Kingsman 2'yi bir James Bond tarzı ajan filminden ziyade kendi tarzında , özgün bir film yapmaya çalışmış .
Fakat aynı zamanda da ilk filmde yaşanan sahnelerin ve diyalogların neredeyse aynısını kullanarak bize ilk filmin atmosferini de anımsatmaya çalışmış .
Eğer bu iki şey ayrı ayrı yapılsaydı çıkan sonuç çok iyi olurdu ama bu ikisi bir arada olunca , sonuç biraz çorbaya dönmüş açıkçası .
Yani anlayacağınız , filmin hikayesini oldukça beğendim fakat işlenişini zayıf buldum .
Ama bunların yanı sıra , Kingsman 2'nin ilk filmden daha iyi yaptığı şeyler de var .
Bunlardan bir tanesi aksiyon sahneleriydi .
Bu filmde " kilise sahnesi " gibi epik bir sahnenin olmadığının farkındayım ama atmosfer ve yaratıcılık tarafından bakacak olursak , bu filmin aksiyon sahnelerini ilkinden çok daha eğlenceli buldum .
Yeni aletler harikaydı ve özellikle de son 20 dakikayı izlemesi çok keyifliydi .
Bunun dışında Julianne Moore , Samuel L. Jackson'dan daha ilgi çekici bir kötüydü benim için .
Her ne kadar Moore'un karakteri film boyunca tek bir yerde sıkışıp herkesten ayrı kalmış olsa da onun performansını görmek her şeye değerdi .
Her zamanki gibi Taron Egerton harikaydı , Colin Firth'ü yeniden görmek çok güzeldi .
Kısa süreliğine olsa da Halle Berry , Channing Tatum ve Jeff Bridges'in filmin bir parçası olması oldukça hoştu .
Benim için filmde en çok ön plana çıkan oyuncularsa Mark Strong ve Pedro Pascal'dı .
Bu iki oyuncunun olduğu sahneler inanılmazdı .
Bu arada fazla detaya girmeden ; Elton John filmde harikaydı .
Genele bakacak olursak , The Golden Circle'ın ilk Kingsman filminden daha eğlenceli ve yaratıcı olduğunu düşünüyorum .
Bu filmin oyunculukları ilkinden daha başarılıydı , aksiyon sahneleri daha büyüktü ve kötü adamı izlemesi çok daha keyifliydi .
Fakat senaryoyu doldurmak için arada geçen olaylar bu filmi gerçekten de yavaşlatmış ve heyecanlı temposunu zaman zaman düşürmüş .
Bu yüzden her ne kadar daha eğlenceli olsa da bu film ilk Kingsman filmini geçememiş .
Eğer sinemalarda eğlenceli vakit geçirmek istiyorsanız , bu filme bir göz atmanızı kesinlikle tavsiye ederim .
Ama bunun dışında beklentilerinizi çok yüksek tutmayın .
Eleştirmenlerin söylediğinden çok daha iyi bir film ama içinde bulunan potansiyele bakılacak olursa , ortaya çok daha başarılı bir sonuç çıkabilirdi .
İyi seyirler .
FİLMİN İYİ yanları : + Julianne Moore , Taron Egerton , Mark Strong , Pedro Pascal ve Colin Firth'ün performansları . + Daha büyük , daha yaratıcı aksiyon sahneleri . + Elton John ve Poppyland'in tasarımı . + İlkinden daha ilgi çekici bir hikayeye sahip olması .
FİLMİN KÖTÜ yanları :
- Arada yaşanan şeylerin hikayeyi çok fazla aşağıya çekmesi , süresinin gereğinden fazla uzun olması .
- Bazı karakterlerin filmde çok az gözükmesi .
TOPLAM PUAN : 7.3 / 10
