" Labirent " gibi filmlerin ülkemizde aynen bu şekilde , belli bir kalitenin üzerinde çekilebilmesi ve böylece önümüzdeki yıllarda " aksiyon " alanında ülkemizin de artık düzlüğe çıkabilmesi taraftarıyım .
Kusursuz , eksiksiz bir başyapıt izleyeceğinizi bekleyerek gitmeyin tabii ki .
Fakat bana kalırsa genel olarak eli yüzü düzgün , kendini rahat izleten , seyirciyi fazla zorlanmadan içine çekmeyi başarabilen bir film olmuş .
Timuçin Esen zaten öteden beri başarılı bir aktör .
Fiziği ve ses tonu ile de daha baştan bu roller için uygun , bir de kendi yeteneğini katmış .
Meltem Cumbul'un rolünü biraz " sığ " bulduğumu söyleyebilirim .
En azından hikayeye ve filme daha fazla etki etmesini , daha ön planda olmasını bekliyordum .
Fakat rahatlıkla söyleyebilirim ki temeller kesinlikle Esen'in üzerine kurulmuş .
Cumbul da zaten hepimizin bildiği gibi rollerine iyi bürünebilen bir oyuncu .
Yan karakterlerde de sırıtan biri yok .
Rasim mesela oldukça başarılı hatta .
Güncel bir konu olan terör saldırılarını kimi zaman cesur , kimi zaman klişe , kimi zaman etkileyici bir biçimde ele almış yazar ve yönetmen Tolga Örnek .
Kariyerindeki başarılı filmlere bir yenisini eklemiş bana kalırsa .
Kamera kullanımları , çekimler , mekanlar , olaylar , klasik tabiriyle " Amerikan filmlerini aratmayacak düzeyde " .
Başta da dediğim gibi ülkemizin bu aksiyon türüne bu gibi başarılı örnekler ile iyice ısınması lazım .
Zira sinemamızdaki önemli noksanlardan biridir bu .
" Ejder Kapanı " da fena değildi bence .
Tabii ki yine bazı eksiklikler barındırmak koşuluyla .
" New York'ya Beş Minare " ise yer yer inandırıcılığını kaybeden , hatta gülünç duruma düşebilen bir denemeydi .
Fakat yine de ufkunu Amerika'ya kadar genişletmesi ile bu dediğim gelişime katkıda bulunduğunu söyleyebiliriz .
" Labirent " te de kimi sahnelerde " fazla cesur " çıkışlar ve özellikle İngilizler'e giydirmeler var .
Fakat hikaye akışı içinde fazla göze batıp rahatsız ettiğini söyleyemeyiz sanırım .
En azından çok uzatılıp abartılmış ve sıkıcı olmaya başlamış bir durumda değiller .
Şu aralarki kısır seanslarda rahatlıkla tercih edilebilecek bir Türk filmi .
