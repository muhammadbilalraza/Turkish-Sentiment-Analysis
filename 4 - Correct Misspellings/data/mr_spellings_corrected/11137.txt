M. Night Shayamalan , ' dam UZUN ZAMAN SONRA 4 X 4 LÜK BİR KORKUM .
Night Shayamalan , The Sixth Sense ile büyük çıkış yakalamış , Signs ve The Village filmleri ile şanını sürdürmüş bir yönetmen .
Ne yazık ki son yıllarda çektiği The lastik Airbender ve After Earth gibi tarzının dışında yer alan lüzumsuz yapımlarla izleyicinin gözünden düştü .
Son filmi olan 2015 yapımı The Visit ( Ziyaret ) , bir nebze de olsa yeniden kendisini su üstüne çıkaran bir yapım olmuş .
Hikaye iki küçük kardeşin belgesel çekme macerasını anlatıyor .
Ellerinde kamera ile ilk başta anneleriyle yaptıkları açılış konuşmasıyla belgesele başlayan ufaklıklarımız , çekimlerine bir haftalığına ziyarete gittikleri büyükanne ve büyükbabalarının çiftliğinde devam ederler .
İlk başlarda çok heyecanlı olan kardeşler evdeki iki yaşlıyla beraber gece gündüz zaman geçirmeye başlayınca işin yavaştan tadı kaçmaya başlar .
İlginç huyları olan evin yaşlı büyüklerinin her hareketlerini ve yaşam biçimlerini kameraya çeken Tylar ve Becca , geceleri büyükannelerinin tuhaf ve ürkütücü davranışlarına tanık olunca ortalık oldukça gerilmeye başlar .
İlk defa denediği Found Footage ( Buluntu Film ) tekniğinin altından başarıyla kalkan Shayamalan , adeta bu tarzı biçimsizce kullanan diğer yönetmenlere ders veriyor .
Asla göz yormayan ve mide bulandırmayan bir titizlikle filmi çeken Shayamalan , daha çok kız kardeş Becca’nın tarafından çekimi seyirciye aktarmış .
Filmin en güzel yanı ise erkek kardeş Tyler’a senaristin güzel diyaloglar yazması ve Ed Oxenbould ( Tyler ) ’ın da bunun altından başarıyla sıyrılması .
Tyler’ın olduğu her sahnede seyirciye gülme garantisini veren Shayamalan , bir anda yaşattığı gerilimle beraber o gülücüğü kursağınızda bırakmayı da çok iyi beceriyor .
Kardeşlerin filme kattığı renk sayesinde The Visit , korku / gerilim tarzından öte mizahın ve gerilimin nerede nasıl kullanılacağını çok iyi anlatan bir korku / komedi filmi olmuş .
Filmle ilgili tüm detayları zamanla unutsanız bile , Tylar’ın rap yaptığı sahneleri sanırım unutmanız mümkün olmayacak .
Filmde Ed Oxenbould kadar başarılı oynayan , pasta , börek , çörek yapma meraklısı , ürkütücü ve gizemli bir büyükanneyi canlandıran Deanna Duragan ‘ın performansını da unutmamak gerekiyor .
Rolünün hakkını veren yaşlı oyuncu özellikle gece evde yaşattığı gerilim dolu sahneleri ile göz dolduruyor .
Shayamalan , yaşlılıkla beraber ortaya çıkan rahatsızlıklara ve psikolojik sorunlara bolca yer vererek gerilim ve komedinin yanına dramatik ögeleri de titizlikle yerleştirmiş .
Hatta o kadar güzel işleniyor ki bu durum , bir yandan kamera çekimleri , diğer yandan kabus gibi geceler falan derken finale yakın karşılaşacağınız büyük sürprizi düşünecek vaktiniz kalmıyor .
Shayamalan olunca işin içinde , ister istemez eski filmlerinden aşina olduğumuz ters köşe beklentisi nihayet bu defa karşımıza çıkıyor .
The Visit’in , yönetmenin son dönemdeki rezalet filmlerinden sonra seyirciye ilaç gibi geleceği aşikar .
Yalnız finaldeki güzel sürprizin tadı damağımızdayken olayların bir anda ışık hızıyla çözülmesi ister istemez izleyeni şaşkına çeviriyor .
Bunun dışında bana göre fazla gereksiz yeri bulunmayan The Visit , en azından Shayamalan ‘ın kendi usulüne uygun bir yapım olarak filmografisinde yer alacak .
