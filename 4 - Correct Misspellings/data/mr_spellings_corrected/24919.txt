Senaryosunu , 2008'de sahnelenen " A Vampire Story " isimli kendi tiyatro oyunundan uyarlayarak Moira Buffini'nin yazdığı “Byzantium” , yönetmen koltuğunda oturan Neil Jordan'ın " Interview with the Vampire : The Vampire Chronicles " ın ( 1994 ) ardından filmografisinde yer alan ikinci vampir filmi olarak geliyor karşımıza .
Yalnız " Byzantium " dakiler , bilinen tüm vampir hikayelerinin tersine güneş ışığından kesinlikle etkilenmiyorlar .
Gelin isterseniz filmimize biraz daha yakından bakalım .
Yaşadıklarını kağıtlara yazan ardından da buruşturarak oturdukları evin balkonundan aşağıya atan on altı yaşındaki Eleanor " Ella " Webb'in ( Saoirse Ronan ) yazıklarını okuyan ve gerçek kimliğini fark eden yaşlı Robert Fowlds ( Barry Cassin ) , Ella'ya evine kadar birlikte yürümeyi teklif eder .
Böylelikle Robert , Ella'nın annesi Clara Webb ( Gemma Arterton ) ile başlayan sırlarla dolu hikayesini ilk ağızdan duyarken diğer yandan istekli olarak kendini ona teslim edecektir .
Zaten tarzı gereği Ella , asla zora başvurmamaktadır .
Bu arada Clara da mecbur kaldığı için evlerinde , kendisine adeta zamk gibi yapışarak Ella'yı soran Werner'ı ( Thure Lindhardt ) öldürmüş ve Ella'ya buradan ayrılmaları gerektiğini söylemektedir .
Zira bu Werner , erkeklerden oluşan " Vampir Kardeşliği Tarikatının " üyelerinden biri olup , tarikatın diğer üyeleri intikam için onların peşinden koşacaklardır .
Ve apar topar hazırlandıktan sonra ana - kız , oto stop çekerek bindikleri bir kamyon ile kırsaldaki ücra bir sahil kasabasına giderler .
Vardıklarlarında Clara fahişelik yaparak para kazanırken kullanılmaz durumdaki Byzantium isimli pansiyonun varisi Noel ( Daniel Mays ) , Ella'da salonundaki piyanosunun başına geçtiği lüks bir restoranda , servis görevlisi Frank ( Caleb Landry Jones ) ile tanışırlar ve kapağı da o kasaba da kaldıkları sürece mesken edinecekleri Byzantium'a atarlar .
Clara burayı , kendisinin değil ama başka kızların çalışacakları bir randevu evi olarak yeniden hizmete açacaktır .
Öte yandan Ella'da sınıf arkadaşları arasında Frank'in de bulunduğu yerel bir liseye devam ederken , edebiyat öğretmeni Kevin Minton'dan ( Tom Hollander ) son derece sıra dışı dersler almaktadır .
Derken Ella'dan , annesinin fahişeliğe başlama kendisini de doğum öykülerinin , Clara'nın deniz Asteğmen Darvell ( Sam Riley ) ve Yüzbaşı Ruthven ( Johnny Lee Miller ) ile karşılaştığı gün başladığını öğreniriz .
Ki , annesinin çalıştığı evde çocuk bakmak yasak olduğu için Ella , öldürülerek ortadan kaldırılmak yerine bir kapıya terk edilmiş olup , hayat da tutulduğu her ay için de o kapıya yani ikamet edeceği Northaven Özel Yetimhanesine , düzenli olarak altın ile ödeme yapılacaktır .
Bütün bunları düşünürken dalgınlaşan Ella , bisikletiyle evine gitmekte olan Frank'in önüne çıkarak , onun düşerek ciddi şekilde yaralanmasına ve hastaneye kaldırılmasına neden olur .
Elbette bütün olaylar bunlarla sınırlı değil .
Ancak " spoiler " vererek filmi , fırsat bulup da bugüne kadar henüz izlememiş olanların ağızlarının tadını kaçırmak niyetinde olmadığımız için çok da uzatmayacağız .
İlave edebileceğimiz son iki husustan ilki , Ella'nın iki yüz yıllık sırrını lösemi hastası Frank ile paylaşacağı diğeri ise , Clara ile Ella'nın kan ihtiyaçlarının devam edeceği şeklinde olacak .
Dakika 64. .
Geriye kalan 54 dakika içinde her şeyin tamamen netleşeceği sürprizlerle dolu bir bölüm sizleri bekliyor .
Keyifli seyirler ,
