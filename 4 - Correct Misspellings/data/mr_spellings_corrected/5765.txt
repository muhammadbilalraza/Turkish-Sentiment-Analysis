Herkese göre bir film değil kendisi .
Bunu öncelikle belirtmek lazım .
Senaryonun ülkemiz sinemasında cesaret edilip denenmesi bile filme bir şans vermeniz için bir sebep .
Harika bir olay örgüsü olmasa da hiç beklenmeyen hareketler ile senaryo fazlasıyla sizi eğlendirmeyi başarıyor .
Karakterlerinin renkleri sayesinde filmden hiç kopmadan izleyebiliyorsunuz .
Tabi bir de filmin herkese hitap etmeyen bir kısmı var .
Birincisi küfür konusu .
Yerli yerinde ve gerçekçi olduğu su götürmez bir gerçek .
Kendinizi o an karakterlerin yerine koyduğunuzda gerçekten söylenebilinecek şeyler bunlar ayrıca zorlama olmaması sebebiyle de komedi unsuruna büyük bir katkı sağlıyor .
( Sonuç olarak bir yaş sınırlandırılması mevcut ve buna uyulması lazım ) Aksiyon sahneleri alışık olduğumuz Türk sinemasında pek rastlanamayacak türde .
Farklı olması ayrı bir cazibe katarken aksiyon sekanslarına , mükemmele yakın olmaları da onları zirveye taşıyor .
Senaryonun sonu yokmuş havası zaten final sahnesi ile de kendini anlatmak konusunda sınıfını geçmiştir .
Gereksiz olaylara yer verilmemiş , bize de çok büyük bir hikaye anlatma niyetine girmemiştir .
Karanlık olaylara renkli gözlükler ardından baktırmayı hedefleyen film oyunculuklar konusunda da üst seviyededir .
Zorlama hareketlerden uzak sanki bütün film doğaçlama oynanmış izlenimi sunan bu yapım ülke sineması adına yeni bir şeyler denenmesi gerektiği konusunda Ali Atay ın tüm sinemaya verdiği bir ders niteliğinde kaliteli bir yapımdır .
