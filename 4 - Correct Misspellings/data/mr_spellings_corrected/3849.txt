David Fincher , çoğu insanın gönlünde taht kurmuş bir yönetmen ve de ortaya koyduğu her sinema filmiyle de başarısını bir kez daha gösteriyor bizlere .
Açıkçası sadece üç filmini izlemek , belki de elimde tutup bitirmek pek istemediğim çok başarılı filmografisinden dolayıdır .
Daha öncesinde izlediğim iki filmi hiç kuşkusuz her sinema severin muhakkak aklında kalan , en bilinen iki filmi olan Se7en ve de Fight Club'tır .
Açıkçası Se7en filmi sinemada suç gizem türündeki filmlere hem yepyeni bir çizgi getiren hem de benim için en tepesine yerleşen film olmuştur .
Hayatımda da izlediğim en iyi 5-10 film içerisine koyabileceğim bir başyapıttır .
Fight Club ise çoğu izleyici tarafından yer göğe sığdırılamasa da benim için bir başyapıt işlevi görmüyor .
Fakat Fight Club da başarılı bir film , bunu göz ardı edemeyiz .
Belki ileride ikinci bir izleyişte daha ilgimi çeker , bilemeyeceğim .
David Fincher'ın Gone Girl filmine gelecek olursak , her ne kadar Fincher'ın pek çok filmini izlememiş olsam da , filmografisine hakimim diyebilirim , bu sebeple Gone Girl filmi ile ilgili ilk söylenebilecek şey klasik bir Fincher gerilimine sahip olduğudur .
Fincher gerçekten çok ustaca bir iş çıkartmış desek yalan olmaz .
Evliliğe ve meydaya da ciddi karalamalar yapıyor diyebiliriz .
Bunun dışında bir kitap uyarlaması olan film , Amerika'da bestseller'lar arasına da girmiş bir kitap ve de film için bizzat kitabın yazarı Gillian Flynn kendisi kitabını uyarlamış .
Açıkçası kitabın Flynn tarafından uyarlandığı da hissediliyor , her ne kadar kitabı okumasam da gerçekten çok başarılı biçimde uyarlanıldığını hissettiriyor bizlere .
Kitabı okumuş ve sonrasında da filmi seyretmiş kişilerden de film hakkında hiçbir kötü duyum görmedim .
Filmin gerilimi baştan sona çok başarılı bir şekilde oturtulmuş ve de baştan sona kadar izleyiciyi bu gerilimin içerisinde tutmayı başarıyor , bunda da en büyük pay sahipleri Fincher dışında Trent Reznor ve Atticus Ross .
Daha önceden son iki filminde de çalıştığı bu ikili , işlerindeki kusursuzluk sayesinde , filme çok ciddi bir başarı kaynağı oluyorlar .
Sonunda da zaten uç pekala açık bırakılmış bir şekilde , dramvari duran gerilim yüklü bir bitiş izleyicinin filme olan beğenisinin de artışına katkı sağlıyor ve sıradan olmadığını da bizlere gösteriyor .
Filmdeki oyunculuklar adına söylenebilecekler ise ilk olarak Ben Affleck ve Rosamund Pike'ın çok başarılı performanslar ortaya koydukları .
Son dönemde Gone Baby Gone ve The Town adlı yönettiği iki başarılı filmle ortaya çıkan Ben Affleck , Argo filmiyle de iki yıl önceki Oscar'larda bunun meyvesini almıştı .
Yönetmenliğinde oyunculuğu kadar başarılı olmadığı sürekli dile getirilen Ben Affleck , filmin oyuncu kadrosu yavaş yavaş açıklandığı zaman başrolde görüldüğünde , birçok insan tarafından kafalarda soru işareti bıraktıran bir seçim olarak göze çarpmıştı .
Ancak bizleri yanılttı diyebiliriz , neredeyse her eleştirmen de Ben Affleck'in en iyi oynadığı film diye bir yorum yazmış .
Fakat filmin asıl göze çarpan oyuncusu muhteşem performansıyla Rosamund Pike .
Daha önce Jack Reacher adlı filmde seyrettiğim oyuncu , bir türlü dikkatleri tam üzerine çekememiş , potansiyeli olan bir oyuncu olarak görülmesine karşılık bir türlü o başarıyı tam yakalayamamıştı .
Gone Girl filminde ise geçen yılki kısır kadın oyunculuk performansları arasında çok ayrı bir yer edinerek yılın en iyi kadın oyuncu performansına imzasını atıyor ve de izleyenleri büyülemeyi başarıyordu ( Bu yıl en iyi kadın oyuncu ödülünü alan ve övgüler yağdırılan Julianne Moore'un Still Alice filmini ise henüz seyredemedim ) .
Rosamund Pike bu filmle dikkatleri net bir biçimde üzerine çekmeyi başarıyor .
İleride de umarım yolu açık olur .
Filmin kadro seçimi açısından her ne kadar Ben Affleck'in seçiminin soru işaretleri bıraktırdığını yazsakta , Rosamund Pike'ta kimsenin beklemediği bir seçim olarak karşımıza çıkmıştı .
Bunun dışında Neil Patrick Harris ve Tyler Perry gibi iki komedi oyuncusunun bu filmde bu denli başarılı kullanımı ise gerçekten Fincher'ın başarısını ispatlar cinsten .
Sonuç olarak Fincher sinemaya yenilik katmaya devam ediyor .
Ancak bir başyapıt değil .
Sanırım bunun en büyük sebebi de Fincher'ın çok yukarıda olan başarı çitasından kaynaklanıyor .
