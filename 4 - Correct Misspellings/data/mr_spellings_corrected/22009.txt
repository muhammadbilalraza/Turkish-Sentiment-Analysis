Ejderhanı Nasıl Eğitirsin 2'den sonra düşüşe geçen DreamWorks , son zamanlarda büyüklerden ziyade küçüklere hitap eden filmler yapmaya başladı .
Patron Bebek ve Troller'den sonra Kaptan Düşükdon'un akıbetinin nasıl olacağını merak ediyordum doğrusu .
Çünkü Kaptan Düşükdon kitaplarından birkaçını küçüklüğümde okumuştum ve hiç de fena bulmamıştım .
Gerçi büyüdüğümde kitaplar çocukça gelmeye başladığı için okumayı bırakmama rağmen , DreamWorks'un Ejderhanı Nasıl Eğitirsin'den sonraki kitap uyarlamasının nasıl sonuçlanacağını merak ediyordum .
" Ağaç evlerinde Kaptan Düşükdon karakteriyle ilgili çizgi romanlar hazırlayıp okulda çok haylaz davranan George ve Harold , çok iyi iki arkadaştır . Fakat okulda yaptıkları bir şaka biraz fazla ileri gidince okulun müdürü Bay Krupp , bu ikisini ayrı sınıflara yerleştirmek ister . Bunun olmasını istemeyen George ve Harold , bunun üzerine aldıkları mısır gevreğinden çıkan hipnoz yüzüğünü Bay Krupp'ın üzerinde kullanırlar . Ve şaşırtıcı bir şekilde işe yarar ! Bundan sonra da George ve Harold , hipnoz olmuş Bay Krupp'ı kazara Kaptan Düşükdon'a çevirirler . Ve bundan sonra canlanan Kaptan Düşükdon , kötülerle savaşmak için şehri altı üstüne getirir . Bu sırada da George ve Harold , onu yakalamaya çalışıyordur . Ama kimsenin gelecek büyük kötülükten haberi yoktur . "
DreamWorks'un son zamanlardaki işlerinden pek etkilenmeyen ama serinin kitaplarını okumuş biri olarak Kaptan Düşükdon'u nasıl buldum peki ?
Açıkçası , beklediğimden çok daha iyiydi .
Her ne kadar Kaptan Düşükdon'a Ejderhanı Nasıl Eğitirsin 2'den beri çıkan en iyi DreamWorks filmi diyemesem de çok sadık bir uyarlama olduğunu söyleyebilirim .
Hatta bunu demek biraz garip olacak ama Kaptan Düşükdon , gördüğüm en sadık kitap uyarlamalarından birisi .
Önce iyi yanlardan başlayalım .
Animasyonun kalitesine hayran kaldım doğrusu .
Her sahnede olan çarpıcı renkler filme canlı bir hava katmış ve her karakterin kişiliğini daha net bir şekilde ortaya koymuş .
Ayrıca yapılan şakalar da fena değildi .
Her sahnede olmasa da ara sıra kendimi gülerken bulduğumu söyleyebilirim .
Bunun dışında filmin , orijinal kitaptaki materyalleri aynen kullanıp bunu geliştirmiş olması da kayda değerdi .
Mesela kitaptaki " sayfayı hızlıca çevirme " bölümü , en sondaki " işte yeniden başlıyoruz " konuşması gibi şeyler olduğu gibi yansıtmakla kalmamış , bunları olabilecek en yaratıcı şekilde kullanmış .
Ama tahmin edebileceğiniz gibi , Kaptan Düşükdon mükemmel bir film değil ( zaten mükemmel olsa çok şaşırırdım ) .
Filmin yaşadığı en büyük sorun , hikayenin gereğinden fazla hızlı ilerlemesiydi .
Bazı karakterler ve dramatik anlar o kadar hızlı ilerliyor ki , çoğu kişiyle bir bağ kuramıyorsunuz .
Mesela Bay Krupp gibi .
Film , bu karakteri oldukça sinirli ve eğlence düşmanı birisi olarak gösterip bir yandan da onun kişisel yaşamına değinmiş .
Örnek olarak onun evdeki yalnızlığı ve okulun aşçısına olan aşkını göstermiş .
Ama dediğim gibi film bunları o kadar hızlı geçiştirmiş ki , finalde işler tatlıya bağlandığı halde bazı şeyler eksik hissettirmiş .
Gerçi bunu pek önemsemediğinizi biliyorum , çünkü bu film altı üstü bir çocuk filmi .
Ve haklısınız da .
O zaman Kaptan Düşükdon'u sadece bir çocuk filmi olarak değerlendirerek sorunlara bir göz atalım .
Bir çocuğun bakış açısından filmin mesajını biraz zayıf buldum .
DreamWorks'un son zamanlarda çıkardığı Troller ve Patron Bebek filmleri de daha çok çocuklara yönelik olsa da hiç olmazsa güçlü mesajlara sahiplerdi .
Kaptan Düşükdon'un tam olarak belli bir mesajı yok .
Verilmek istenen mesaj " eğlenmeye devam et " ya da " kötüler kötüdür " gibi bir şeydi işte .
Bir de çocuk filmi olarak Kaptan Düşükdon'un okulu biraz fazla kötü gösterdiğini düşünüyorum .
Yani bu filmi izleyen ve daha okula gitmemiş olan çocukları okuldan soğutabilir .
Genel anlamda Kaptan Düşükdon , tahmin ettiğimden biraz daha fazlasını içeren bir film .
Her ne kadar mesajı zayıf ve bazı karakterleri çok arka planda kalsa da Kaptan Düşükdon , renkli animasyonu , başarılı göndermeleri ve dinamik tonu ile ön plana çıkıyor .
Eğer serinin kitaplarının büyük bir hayranıysanız veya sinemada ailecek izleyecek bir animasyon filmi arıyorsanız , Kaptan Düşükdon'a bir göz atmanızı tavsiye ederim .
Tam olarak büyüklerin bayılacağı bir iş olmasa da , küçüklerin izlerken eğleneceği bir film olmuş .
İyi seyirler .
FİLMİN İYİ yanları : + Renkli animasyon . + Dinamik ton . + Orijinal kitapta kullanılan ögeleri olabilecek en yaratıcı şekilde kullanması . + Göndermeler .
FİLMİN KÖTÜ yanları :
- Mesajı DreamWorks'un diğer işlerine göre biraz zayıf kalmış .
- Bazı karakterler çok arka planda kalmış .
- Hikaye biraz fazla hızlı ilerliyor .
TOPLAM PUAN : 6.4 / 10
