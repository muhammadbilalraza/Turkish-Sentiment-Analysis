Çanakkale ile ilgili yapılan en iyi filmi izleyeceğinizi garanti ederim .
Demek ki yaptığımız işi ciddiye alır ve üzerinde titizlik ile çalışırsak ortaya iyi bir savaş filmi çıkarabiliyoruz .
Çanakkale ile ilgili film yaparken koca bir cepheye bütünlük içinde bakma çabası yüzünden hep yüzeysel yapımlar çıktı karşımıza .
Oysa bu defa bütün Çanakkale savaşlarını değil sadece bir cepheyi görüyoruz beyazperde de .
Daha dar bir alana bakıldığı için hikayeye ve karakterlerin dünyasına zorlanmadan girilmiş .
Savaşan insanların hikayeleri ve psikolojik durumları başarı ile yansıtılmış .
Film çıkarma ile başlıyor ve savaşın ortasında bitiveriyor .
Bu da ayrı bir tat katmış filme .
Hani çok sevdiğimiz bir yemeği tadımlık yer gibi .
Oyunculuklar ve mekan kullanımı açısından son derce başarılı olunmuş .
Gürkan Uygun'a son derece yakışan bir karakter ortaya çıkmış .
Bakışları , kıyafetleri , konuşması , bıyıkları ( : - ) ) , davranışları ile adeta karakteri yaşamış . Bir tek şey takılıyor aklıma çatışmaların ortasında sürekli yaralılar ile kan ile uğraşan ve yokluk içinde adeta var etme savaşı veren hemşirelerin kıyafetleri nasıl oluyor da her daim o kadar beyaz ve lekesiz oluyor . Serdar Akarın yönettiği Lalelide Bir Azize ve Gemide filmlerinde tek olaya farklı iki film ile yaklaşılmıştı . Bence bu filmin de aynı mantık ile devam filmi çekilebilir . böylece kalınan noktadan diğer bir savaşa da bakabiliriz belki .
