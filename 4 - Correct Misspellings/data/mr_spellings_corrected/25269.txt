blood father posterFilm kızının peşine düşen uyuşturucu çetesini alt etmek için hayatını bir kenara bırakıp intikam için yola koyulan bir babanın öyküsünü anlatıyor .
Geçmişte birtakım suçlar işlemiş olan John Link ( Mel Gibson ) kendinden uzakta yaşayan kızı Lydia'nın ( Erin Moriarty ) ansızın başı beladayken kapısında belirmesiyle hayatını dövme yaparak kazandığı karavanını geride bırakıp tekrar aynı hataya düşmeyerek bu sefer kızını korumak için savaşmaya başlıyor .
Filmin senaryosunu Ben Affleck'in yönetmenliğini üstlendiği The Town ( 2010 ) filminin senaryosunu yazan Peter Craig kaleme almış .
Başrollerde ise Oscarlı oyuncu Mel Gibson , Erin Moriarty ve William H. Macy gibi isimler yer alıyor .
Gelip de filmin özetine bakınca ' Merhaba ben kanepede uyuklarken izleyebileceğin basit bir TV filmiyim . ' der gibi bakıyor .
Sonra kadroya bakınca Mel Gibson'ı görüyorsun .
' O kadar da basit olamaz . ' diyorsun kendince .
Ama maalesef o kadar .
Senaryoya baktığımızda sıradan filmlerle aynı kefeye konulacak türden bir senaryoya benzediği için baştan kaybediyor aslında ancak filmi izledikten sonra yönetmenin hünerli ellerinde nasıl işlendiğini görünce yanıldığınızı anlıyorsunuz .
Diyaloglar olsun baba ve kızı arasındaki ilişki olsun filme ayrı bir renk katıyor .
Mel Gibson'ın geçmişini düşününce onu hiç söylemiyorum bile .
İşleniş gayet başarılı ama nedense sanki film oldu bittiye getirilmiş gibi çabucak bitti .
Süresi uzun değil fakat final sahnesine gelindiğinde içimde hafif bir boşluk kalmadı değil .
Ama doğrusunu söylemek gerekirse izlerken keyif aldım .
Oyuncularda Mel Gibson'ın başarılı geçmişini göz önünde bulundurursak bu filmde de kaliteden ödün vermiyor adeta .
Erin Moriarty'i ise asi ergen rolünde gayet başarılı buldum .
Korkmuş ve panik halinde babasına sığınan bir kıza göre fazla asi geldi ama neyse .
Yine de yaşına göre filmi ayakta tutmayı başaran kaliteli bir ' yardımcı ' oyuncu olduğu belli . William H. Macy görünürde pek fazla bir rolü yok ama ' Ben de buradayım ! ' dercesine filmde kendine bir rol edinmiş .
İzleyip de pişman olacağınızı sanmıyorum ama beklentinizi de yüksek tutmanızı önermem .
Sıkı bir Mel Gibson hayranı iseniz pek bir şey kaybetmezsiniz .
Blood Father ile bir kenara çekilip kafa dinlerken hoşça vakit geçirebileceğiniz bir 88 dakika sizleri bekliyor .
