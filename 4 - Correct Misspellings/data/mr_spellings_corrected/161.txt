Kendi hikayesinden uyarladığı senaryosunu da , Krysty Wilson - Cairns ile birlikte yazan Edgar Wright'ın yönetmen koltuğunda oturduğu " lastik Night in Soho " ; gizemini son anına kadar koruyan , " neo - noir " tarzda kurgulanmış psikolojik bir gerilim olarak geliyor karşımıza .
Gelin isterseniz , ilk önemli çıkışını " Shaun of the Dead "
( 2004 ) ile yapan ve " Baby Driver "
( 2017 ) ile de sinemadaki yerini tamamen pekiştiren Wright'ın , 45 milyon dolarlık bir bütçenin verdiği rahatlık ile görsel efekt ve protez makyaj teknolojilerinin sağladığı olanakları olabildiğince etkin bir şekilde kullanarak çektiği bu filme biraz daha yakından bakalım .
Kendisi henüz yedi yaşındayken intihar ederek hayata veda eden ve aynalar da kendisine sıklıkla görülen annesi ( Aimee Cassettari ) gibi tasarımcı olma hayalleri kuran , odasının duvarındaki afiş ile " Breakfast at Tiffany's "
( 1961 ) filmine saygı duruşu da yapılan ; 1960'lı yılların müziklerinin hayranı genç kadın Eloise " Ellie "
Turner'ın ( Thomasin McKenzie ) , Londra Moda Koleji'ne yaptığı başvuru kabul edilir .
Ki , tam da bu nokta da , küçük bir bilgi notu olarak ; söz konusu bu Eloise adının , Barry Ryan'in aynı isimli enfes şarkısını ( 1968 ) anımsattığını ve filmin bir kısmında , taşın gediğine konularak kullanıldığını da belirterek yorumumuza devam edelim .
Derken .
Başvurusunun kabulü üzerine Cornwall kırsalında , ( dünya sinemasının unutulmaz klasiklerinden " doktor Zhivago " - 1965 filminin Tanya Komarova'sını oynayan Rita Tushingham'ın canlandırdığı ) büyük annesi Peggy ile yaşayan Ellie ; Londra'daki , ilgi çekmekten hoşlanan oda arkadaşı Jocasta ( Synnove Karlsen ) ile birlikte kalacağı fazlasıyla gürültülü öğrenci barınağına doğru yola koyulur .
Orada barınamayacağını anlayan Ellie , ( TRT'nin 1970'li yıllarda siyah beyaz olarak " Tatlı Sert " adıyla yayınladığı " The Avengers " 1961 - 1969 dizisinin Emma Peel'i , Diana Rigg'in oynadığı ) Bayan Collins'in Soho'daki , yüklü olduğu eski anıları neredeyse pervasızca kusan , kiralık odasına taşınır ve bir gece kendini : Başroldeki James Bond karakterini Sean Connery'nin canlandırdığı " Thunderball "
( 1965 ) filminin vizyonda olduğu Londra'da , sahnesindeki Cilla Black'in ( Beth Singh ) " You're My World "
( 1964 ) isimli şarkısının nağmeleri eşliğinde gösterişli bir sarışın olan Alexandra " Sandie " yıl ( Anya Taylor - Joy ) takiben , Café de Paris'in içinde bulur .
Yeni Cilla Black olarak sahnesine çıkmak istediği bu barın sahibini arayan Sandie'ye barmen James ( Will Rogers ) , aslında düpedüz bir kadın satıcısı olan Jack ( Matt Smith ) ile konuşmasını tavsiye eder .
Hali hazırda , kendisini Londra batakhanelerinden birinin derinliklerine sürükleyecek olan esas kimliğinden bihaber olduğu Jack ile ilişkisini gittikçe geliştiren Sandie , işlerini bitirip yattığında , aynı gecenin sabahına yine Ellie olarak uyanır .
Ertesi akşam , Ellie'ye külkedisi masalı gibi görünen hadiseler zinciri bir kez daha tekrarlanır .
Fakat bu kez Café de Paris'de değil tarihi Rialto Tiyatrosunda , şarkıcı olarak bir seçmeye katılacaktır Sandie .
Elbette bu olay da , her zamanki gibi Ellie'nin gözleri önünde sahnelenmektedir .
Henüz farkında olmadan içine düşürüldüğü bar - pavyon dünyasına , gerçekleri ile yüzleşerek hayatın sillesini yememiş olan Sandie'nin sarı saçları ve kıyafetleri ; Ellie'yi de etkileyerek , okuldaki tasarımlarının yanı sıra sararttığı kendi saçlarına yansımasını da sağlamıştır .
Ancak The Toucan adındaki Carol'ın ( Pauline McLynn ) barında barmaid olarak çalışmaya başlayan Ellie'nin , anlamakta zorlandığı bir şeylerin yanlış gitmekte olduğunu fark etmesi çok da gecikmez .
Üstelik bir de ; o bar da takılmakta olan ve sanki Ellie'nin etrafında dolanan , bir kart zamparaymışçasına sunularak geçmişten gelen , yaşlı bir sivil polis eskisi Lindsay ( Terence Stamp ) tiplemesi de peydahlanmıştır .
Yani Ellie için tatlı hayaller ile başlayan bu külkedisi masalı , Sandie'nin bir fahişe olarak içine düşürüldüğü ortamda , artık tamamen bir kabasana dönüşmüştür .
Dakika 58. .
Geride sizleri , katilin kim olduğunu tahmin bile edemeyeceğiniz , " ters köşe " bir finale de sahip olan oldukça kanlı , 58 dakikalık bir bölüm daha bekliyor olacak .
Sonuç olarak , 1960'lı yılların nostaljik değerlerine yapılan göndermelere ek olarak ; özellikle de kapalı mekanlardaki ışık ve gölge oyunları ile ses efektlerinin etkili bir biçimde kullanıldığı Argento sinemasını da akıllara düşüren bu filmi , yorumlarımızın takipçisi olan tüm sinemasever dostlara , gönül rahatlığı ile önerebiliyoruz .
Zira eminiz , sinemanın yükselen yıldızlarından Thomasin McKenzie ile Anya Taylor - Joy'un performanslarına da bayılacaksınız .
Keyifli seyirler ,
