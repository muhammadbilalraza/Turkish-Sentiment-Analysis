Öncelikle şunu belirtmek istiyorum , bu film için hiç de heyecanlı değildim .
Hatta 2012 yapımı Can Dostum filminin zayıf bir çakması olacağını düşünmüştüm .
Fragmanları da benim için pek umut verici değildi , Aynı Yıldızın Altında'ya benzeyen bir iş yaptıklarını düşünmüştüm .
Ve , feci yanıldığımı söyleyebilirim .
Me Before You , romantik bir film olmaktan öte , arkadaşlığı ve dayanışmayı en güzel işleyen filmlerden birisi , işin romantizmi daha sonra geliyor .
Bu yüzden filmin fragmanlarına aldanmadan izlemenizi tavsiye ederim .
Ünlü kitabından uyarlanan filmin konusu şöyle : " Kendine bir iş arayan iyi kalpli Lou Clark , en sonunda bacaklarını bir kazada kaybetmiş , yürüyemeyen bir erkeğe yardımcı olmak için işe girer . Orada da Will Traynor ile tanışır . En başta Traynor , Clark'dan haz etmese de zaman ilerledikçe aradaki bağ güçlenir ve birbirlerine aşık olurlar . "
Filmin konusu kabaca böyle .
Film bundan çok daha farklı aslında , sadece böyle özetleyebildim .
Filmin iyi yanlarından başlayalım .
Game Of Thrones'dan bildiğimiz ve sevdiğimiz Emilia Clarke , Lou rolüne tam uymuş .
Geçen yılki Terminatör filminde tam olarak oyunculuğunu ortaya koyamamıştı , ama bu filmde karakterine can katmış , bütün bu filmi daha sevecen bir hale getirmiş .
Sam Claflin'i ise Açlık Oyunları , Karayip Korsanları 4 gibi yapımlardan tanıyoruz .
Ama bence Claflin , bu tarz filmlere ait .
Karakterinin duygusal ve neşeli anlarını çok güzel canlandırmış .
Üstelik Clarke ve Claflin'in kimyası da mükemmel neredeyse .
İkiliyi ekranda izlerken yüzünüzde bir gülümseme ile izliyorsunuz .
Ayrıca dediğim gibi , romantik olaylar filmin çok daha sonrasında yaşanıyor .
Film , bu arayı da dolu dolu geçiriyor .
İzlerken sıkılmayacağınızı garanti verebilirim .
Bu anlar karakter ilişkisini geliştiriyor , karakterleri anlamamızı sağlıyor .
Sırf bu yüzden ufak bir farkla Senden Önce Ben , Aynı Yıldızın Altında tarzındaki filmlerden daha iyiydi .
Filmin ufak tefek kötü yanı da var aslında .
Birkaç tane seyir zevkinizi düşürecek klişe sahneler var , çoğu dramatik olmak üzere .
Ayrıca bazı önemli sahneleri de pas geçmiş bu film .
Bu yüzden film , bazı anlarında dramatik duyguyu yaratırken zorlanıyor .
Ayrıca finali de daha farklı bitebilirdi aslında .
Eğer iki kişi birbirini sevdiyse , onları ayıracak hiçbir neden olmamalı .
O sorunun üzerinden birlikte gelebilirlerdi bence .
Ama film , karakterin vücudunda sorunlar var diye ( spoiler vermeden bu kadar oluyor ancak ) acı yaşamaması için , direk çözümü kullanmışlar .
Hani sevgi her şeyin ilacıydı ?
Akla bu soru ister istemez geliyor açıkçası .
Ama genel anlamda , bu filmi sinemada izlerken keyif aldım .
Her ne kadar " kız " filmi gibi dursa da , erkeklerin de izlerken keyif alacağı hatta duygulanacağı , saf bir film ortaya çıkmış .
İzlemenizi tavsiye ederim , pişman olmayacaksınız .
FİLMİN İYİ yanları : + Clarke ve Claflin'in uyumu . + Hoş kıyafetler , güzel manzaralar ve tasarımlar . + Can Dostum'a benzeyen sahneleri olsa da ( konser sahnesini örnek verebilirim ) genel anlamda bağımsız bir iş ortaya çıkmış . + Romantik kısmın hemen başlamaması , karakterleri tanımaya zaman verilmesi .
FİLMİN KÖTÜ yanları :
- Bazı klişe sahneleri .
- Sonu daha farklı bitebilirdi aslında .
- Bazı önemli yerleri geçtiği için 1-2 sahnede dramatik duyguyu verirken zorlanıyor .
TOPLAM PUAN : 8 / 10
