“Loving Pablo” , “Los lunes al sol” ( 2002 ) ve “A Perfect Day” ( 2015 ) gibi önemli işlerde de imzası bulunan Fernando León de Aranoa’nın sinema için çektiği en son filmi …
Senaryosunu da Fernando León de Aranoa’nın yazdığı filmin hikâyesi , filmin başkarakterlerinden Virginia Vallejo’nun 2007 yılında yayınlanan “Loving Pablo , Hating Escobar ( Amando a Pablo , odiando a Escobar ) ” isimli anı kitabından uyarlanmış …
2017 Eylül ayında sırasıyla Venedik Film Festivali , Toronto Uluslararası Film Festivali ve Donostia - San Sebastián Uluslarası Film Festivali ile İtalya , Kanada ve İspanya’da prömiyer yapan filmin , 5.034 oy ile ulaştığı 6.3 / 10 lüks IMDB ve yine 277 oy ile ulaştığı 3.1 / 5 ilk Rotten Tomatoes izleyici puanı ortalamalarının yanı sıra özellikle profesyonel sinema eleştirmenlerinin verdiği oylarla oluşan 44 / 100 lük Metacritic ( 4 ) ve 5.2 / 10 lüks Rotten Tomatoes ( 18. ) olumlu yorum ortalamaları cidden düşündürücü …
Son derece düşük katılımlı bu rakamlar , bir anlamda , 15 Haziran 2018’de ABD’de vizyona giren ( Avrupa’dan yaklaşık 1,5 – 2 ay sonra ) filmin hem izleyici hem de eleştirmenlerce “es” geçildiği izlenimini yaratıyor …
Hani neredeyse kimsecikler filmi umursamamış gibi …
Peki neden ?
Hem de başrollerde 1 Academy , 1 Golden Globes ve 1 BAFTA ödüllü Javier Bardem ile yine 1 Academy ve 1 BAFTA ödüllü Penélope Cruz gibi son derece deneyimli ve popüler iki yıldız oyuncu olmasına rağmen …
Aslında bize göre , 80’li yıllarda 30’lu yaşlarda olan Pablo Escobar’ı 48 yaşındaki Javier Bardem’in oynaması ve Kolombiyalıların İspanyolca yerine anlamsız bir şekilde Latin aksanıyla İngilizce konuşturulmaları dışında filmde çok da ciddi bir problem yok …
Tabii bir de , acımasız uyuşturucu baronu Pablo Escobar’ın filmde neredeyse , DEA ( Uyuşturucu ile Mücadele İdaresi ) ve CIA tarafından tuzağa düşürülmüş sıradan bir aile ve mafya babası gibi resmedilmiş olmasını sorun etmezsek …
Escobar’a ilişkin bu “yumuşatılmış” tasvirin , Virginia Vallejo’nun anılarından mı yoksa Aranoa’nın bu anılardan uyarlayarak yazdığı senaryodan mı kaynaklandığını bilemiyoruz …
Ancak bildiğimiz tek şey , filmde anlatılan Escobar ile gerçek hayattaki Escobar'ın çizgilerinin kesinlikle örtüşmediği biçiminde …
Sonuç olarak ; yönetmen Fernando León de Aranoa’nın Netflix dizisi “Narcos” ( 2015 – 2017 ) un rüzgârından da yararlanırım düşüncesiyle çekip dizinin son sezonunun yayın tarihi ( Eylül 2017 ) ile eş zamanlı olarak prömiyer için İtalya , Kanada ve İspanya’daki festivallere gönderdiği film , sanki bu rüzgâr ile yelkenlerini şişirmek yerine aynı dizinin girdabında kaybolmuş gibi …
Son bir not : Tüm hakları bize ait olan bu yorumun orijinali ; bir başka mecrada tarafımızca , 1 Ağustos 2018 günü saat 01.47’de yazılarak paylaşılmıştır .
