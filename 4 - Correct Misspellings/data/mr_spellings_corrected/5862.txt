Şahan Gökbakar " skeçler " üzerine kurulu olan sinema anlayışını , en azından kendi çektiği filmler çerçevesindeki sinema anlayışını diyelim , devam ettiriyor .
" Recep İvedik " ten beri onun çektikleri , ülkemizde her ortamda ( sinema bilgisi olanlar olmayanlar fark etmiyor ) tartışılan , keskin hatlarla belirlenmiş karşıt cephelere sahip olan bir sosyokültürel mesele adeta .
İlk cümlede dediğim gibi , kendi karakterinden bağımsız olarak , ortaya çıkardığı karakterlerin hemen hepsi " skeç " kültürü üzerine kurulu ve bundan besleniyor .
Dolayısıyla iki saatlik bir sinema filminde , belli bir hikaye , giriş - gelişme - sonuç takip eden filmlerinde bile , alakasız gibi görünen , oldu bittiye getirilen , kısacası herhangi bir derinliği olmayan pek çok sahne görmek de mümkün oluyor .
Güldüren , çerezlik bir film .
Evet , güldürünün temel kaynağı belki de " tuvalet komedisi " , ama tüm dünyaya baktığımızda da görüyoruz ki , özellikle son yıllarda komedi filmlerinin en kalitelileri bile bu tarz komediye sırtını dayıyor .
Biz de halk olarak bu " tuvalet esprilerini " pek boş geçmeyiz ve en ufak bir kullanımında dahi yarıla yarıla güleriz , en azından ülkenin çoğu böyle .
Sonuçta da yüksek izlenme oranları .
Denklem hiç de zor değil aslında .
Kimse izlemek zorunda değil .
Ama önyargısız gidenlerin hemen hepsi , arkadaşlarına anlatacakları üç - beş sahneye veya espriye sahip olacak .
Ezgi Mola yine sempatikliğin doruklarında bu arada .
