Evet , işte bir kötü ev filmi daha dediğinizi duyar gibiyim .
Değil , bu film o filmlerden değil .
Ev ayaklanıp kapı pencere çarpıp , insan falan öldürmüyor .
Gerçi o filmlerde fena olmuyor ; ama bu farklı .
Evli ve iki çocuk annesi olan Dulce , çocuklarını büyütmeye çalışan , biraz da otoriter bir kadındır .
Yarı aç gezen çocukları bütün gün sokakta oynar , kocası bulduğu işte çalışır , para kazanırsa eve bir şeyler getirir .
Bu fakir aile devletten ucuz bir ev alır .
Aile beş yıldır aynı evde yaşamaktadır .
Yaşadığı evle ilgili bazı sıkıntılar hisseden kadın bir büyücüye gider ve evde var olan varlıkla yüz yüze gelir .
Venezuela yapımı olan filmi İspanyol yapımı diye seyretmeye başlayıp gerçeği öğrendiğimde küçük bir şok yaşamadım değil .
İspanyolca seyrettiğim film , İspanyol korku sinemasına çok benzeyince hele bir de bu türü çok sevince hemen yapıştırdım ön yargıyı .
İspanyol korku filmlerinin insanı korkutmaktan çok sonu ile şok etmeyi seven bir tarzı var .
Dini duyguları son derece yüksek insanları da özellikle filmlerinde kullanıyorlar .
Kilitlenen kapılar , sayılara anlamlar yüklemeler , sürekli edilen dualar , otoriter ebeveynler burada da karşımıza çıkıyor .
O zamanda bu film İspanyol oluyor .
Evet , film bir çok klişeyi içinde barındırıyor , korku filmi seyredip klişe ile karşılaşmamak neredeyse imkansız onun kabulleniyoruz .
Yalnız burada o bildik sahneler öyle gözümüze sokulmuyor , daha yayılmış bir halde , film işte şimdi bir şey olacak deme fırsatını da pek vermiyor .
Konuya dönersek film bize farklı bir konuyla gelmiyor ; ancak ilerledikçe de bende bilim kurgu kokusu da var dedirtiyor .
Evde dolaşan ve genç kadını korkutan o elin sahibini tahmin etmem hiç te zor olmasa da yaşlı adam sürpriz oldu .
Sert anne ve elindeki anahtarlar ne yalan söyleyeyim Nicole Kidman'a daha çok yakışıyordu .
Oyunculuk ve de özellikle yaşlandırma çabaları çok kötüydü .
Filmin petrol zengini olan ülkenin fakirlikten kırılan kesimine yönelik göndermesi de gözlerden kaçmadı .
Bir de o kadar merdivenli evin mimarı da kimmiş diye merak etmiyor da değilim .
Çocuk oyuncular dışında kesinlikle ve de kesinlikle oyunculuklar çok kötüydü .
Yer yer dağılan senaryosu ve oyuncuların seçimi filmin puanını düşüren noktalar .
Buna rağmen bir korku filmi için hiçte fena sayılmayacak 6,9 IMDB puanı ile de korku sinemasındaki yerini alıyor .
