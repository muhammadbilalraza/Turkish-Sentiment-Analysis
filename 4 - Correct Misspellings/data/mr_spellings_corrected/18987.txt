Senaryosunu , Specs karakterini canlandıran Leigh Whannell’ın yazdığı “Insidious : Chapter 2” , yönetmen koltuğunda James Wan’ın oturduğu serinin ikinci filmi …
Yapımcıları arasında , Jason Blum’ın da yer aldığı 5 milyon dolar bütçeli bu film de brüt 161,9 milyon dolarlık muazzam bir hasılat rakamına ulaşmayı becermiş …
Yani Blumhouse Productions her zaman olduğu gibi yine “doğru ata oynamış” …
Filmin kendisine gelecek olursak …
Yıl 1986 …
Ve gecenin karanlığında Lambert Malikanesinin kapısını çalan Elise Rainier’ı ( Lindsay Seim ) , Lorraine Lambert ( Jocelin Donahue ) karşılar …
Elise’nın teknik işlerindeki yardımcısı Carl ( Hank Harris ) ise zaten önceden gelmiş ve hazırlıklarını yaparak içeride onu beklemektedir …
Sonra Carl bütün seansı film kamerasının objektifi ile kayıt altına alırken Elise’da , kendisine musallat olan paraziti bulmak amacıyla genç Josh’a ( Garrett Ryan ) hipnozla uyuttuğu bir terapi uygular ve onu kurtaracak bir sonuca da ulaşır …
Elise’ya göre bir an önce yapılması gereken tek şey , Josh’a “astral seyahat” yeteneğinin varlığını unutmasını sağlamaktır …
1986’daki bu “geçmişten” yeniden , serinin ilk filminin “yarım kalan” finaline dönüyor ve Renai’yi ( Rose Byrne ) karakolda , Dedektif Sendal’a ( Michael Beach ) Elise’nın ( Lin Shaye ) ölümüyle ilgili ifade verirken buluyoruz … “Doğa üstü” olayları içeren hikâye ile kafası bayağı bir karışan polis , Josh ( Patrick Wilson ) ve Renai çiftinin evinde çalışırken beş kişilik aile de mecburen babaanne Lorraine’nin ( Barbara Hershey ) yanına taşınacaktır …
Taşınmasına taşınırlar da …
Kâbus yine de bitmez …
Renai bir yandan aşağıdan gelen piyano sesini duyarken diğer yandan da ağlayan Cali’nin ( Brynn Bowie – Madison Bowie ) odasına gittiğinde onu yatağında değil de yerde bulur …
Bu arada ölümünün şokunu bir türlü atlatamayan yardımcıları Specs ve Tucker ( Angus Sampson ) Elise’nın evine giderler …
Buldukları en ilgi çekici şey de 1986 yılında çekilen Josh’ın kaseti olur …
Aynı esnada Lambert Malikanesinde uyumakta olan Dalton ( Ty Simpkins ) , kendisine sevgiyle yaklaşan babaannesini , “arkanda bir var” diyerek uyarır …
O da bunun üzerine evi telaşla dolanıverir …
İlk önce rengarenk ışıklara ve gürültülü bir sese sahip olan tekerlekli oyuncak çalışır sonra da bir karaltı belirir …
Derken aynı hayalet ( Danielle Bisutti ) “ürkütücü” bakışları ile şimdi de odasında Lorraine’in tam da karşısında durmaktadır …
Ama oğlu annesinden , “ürkmemesini” gerekçe göstererek bu yaşanandan Renai’ye bahsetmemesini ister …
Ancak Dalton olayı annesine anlatır ve uykusundan zorla uyanmasının ardından babasının biriyle konuştuğunu gördüğünü söyler …
Bütün bu “paranormal sağanak” üzerine Lorraine , Specs ve Tucker’dan yardım istemek zorunda kalır …
Onlar Elise’nın evinde buldukları 1986 tarihli görüntüleri dijitale aktarmışlar ve genç Josh ın arkasında yetişkin Josh’ın bulunduğunu görmüşlerdir …
Dedektif Sendal’ın söz verdiği gibi Renai’yi arayarak , Elise’nın katilinin kocası olmadığını söylemesi ona biraz moral olsa da Lorraine’nin gördüğü hayaletin , oldukça sert bir biçimdeki “hışmına” uğrayarak yere serilmesi için hiç de uzunca bir sürenin geçmesi gerekmeyecektir …
Artık bir şeyler yapmak için harekete geçilmesinin zamanın geldiğini düşünerek Elise’nın evinde toplanan Lorraine , Specs ve Tucker , zarlar aracılığı ile ruhlarla iletişim kurabilme becerisine sahip olan Carl’ı da ( Steve Coulter ) davet ederler …
Gerçekten de Carl’ın zarları işe yaramıştır …
En azından katili bulabileceklerini “zannettikleri” bir adres vardır ellerinde …
Halbuki konuya “genç hemşire” Lorraine’in anılarındaki Parker Crane’nin de ( Tom Fitzpatrick – Tyler James Griffin ) dahil olmasının sonrasında , onları bambaşka sürprizler bekliyor olacaktır …
Üstelik de Josh’ın , karısının kendisi için yaptığı çok “özel” bir besteyi tanımadığı bir ortamda …
Bitti mi ?
Olur mu hiç …
Geride ilk filmdeki pek çok havada kalmış soru ve sahnenin de netleştiği “bomba” gibi bir bölüm bekliyor olacak sizleri …
Bitirmeden yorumumuza ilave edeceğimiz son husus , Mark Samuels’in Total Film için 15 Eylül 2013 tarihinde kaleme aldığı makalesinde filmi , " Poltergeist "
( 1982 ) ve " Back To The Future " a ( 1985 – 1989 – 1990 ) atıfta bulunarak oldukça amatör bir bakış açısı ile eleştirmiş olması …
Zira “Insidious : Chapter 2” nin tek bir karesinin bile uzaktan yakından hiçbir alakası yok bu Tobe Hooper ve Robert Zemeckis klasikleri ile …
Keyifli seyirler ,
