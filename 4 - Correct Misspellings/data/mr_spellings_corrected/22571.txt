Bu akşam sırada , favori yönetmenlerimizden Paul Verhoeven’in en son filmi “Elle” var …
Evinde maskeli bir saldırganın tecavüzüne uğrayan ancak polisle olan geçmiş deneyimleri nedeniyle saldırı olayını polise bildirmek yerine bizzat kendi araştırmaya koyulan bir iş kadınının hikâyesinin anlatıldığı filmin senaryosu , David Birke tarafından Philippe Djian’ın 2012’de Prix Interallié ( Fransa ulusal edebiyat ödülü ) ödüllüne layık görülen “Oh … ” isimli romanından uyarlanmış …
Dünya prömiyerini Altın Palmiye için yarıştığı 2016 Cannes Film Festivalinde yapan ve diğer pek çok ödülün yanı sıra Golden Globe’un “Yabancı Dilde En İyi Film” Ödülünü kazanan “Elle” in , 89 / 100 olan Metacritic ( 36 ) yorum ortalaması ile 49.278 oy ile ulaştığı 7,2 / 10 lüks IMDB izleyici puanı ortalaması ve %91 ve %72 olan Rotten Tomatoes ( 215 ) olumlu yorum ve 3,5 / 5 üzeri ( 11.699 ) izleyici puanı ortalaması da son derece tatminkar … “Neo – noir” psikolojik gerilim kategorisinde değerlendirilmesi gereken filmin ; yaklaşık 9,1 milyon dolarlık bir bütçeyle ve Fransızca olarak çekildiği düşünüldüğünde , 12,7 milyon dolarlık gişe hasılatı da , batma noktasını teğet geçmiş gibi görünüyor …
Yani yine en azından kâğıt üzerinde , hiç de fena durmayan bir filmle karşı karşıyayız …
Peki , gerçekten de öyle mi ?
Hem bu soruyu yanıtlamak hem de kendi özgün yorum ve puanımız için önceliği oyuncu kadrosuna vererek filme biraz daha yakından bakmaya başlayabiliriz …
Ancak oyuncu kadrosu konusundaki değerlendirmeye geçmeden , Michèle karakterindeki performansıyla " En İyi Kadın Oyuncu " kategorisinde Academy ödülüne aday gösterilip ( o yıl bu ödülü “La La Land” ( 2016 ) deki performansı ile Emma Stone kazandı ) yine aynı kategori de Golden Globe ödülünü kazanan Isabelle Huppert’tan önce bu rol için Nicole Kidman , Charlize Theron , Julianne Moore , Sharon Stone , Marion Cotillard , Diane Lane , Carice van Houten ve Jennifer Jason Leigh gibi isimlerin de düşünüldüğü ve hatta kimisine bu rolün teklif dahi edildiği ancak sonuçta Isabelle Huppert’da karar kılındığı bilgisinden mutlaka haberdar olmamız gerekiyor …
Zira bu rolün film içindeki kilit konumu ancak bu şekilde daha iyi anlaşılmış olur .
Aslında tabii bize göre , filmin oyuncu kadrosu için yapılabilecek en doğru yorum ; " Isabelle Huppert kovandaki kraliçe arı gibi 130 dakika boyuncu filmi , hatta bazen izleyiciyi rahatsız edebilecek tavırlar da takınarak ( rol gereği ) tek başına domine ederken diğer oyuncular da onun etrafında işçi arılar gibi dönerek üstlerine düşeni en iyi şekilde yapmaya çalışmışlar” şeklinde olmalı … Aynı şekilde , ağırlıklı olarak kapalı birkaç mekân da geçen filmin dekor , kostüm , makyaj ve Anne Dudley’in Verhoeven’in kurgusuyla tam bir uyum içindeki müzikleri için de söylenebilecek olumsuz tek bir şey söz konusu değil … Yani sonuç olarak şundan kesinlikle eminiz ki , sadece kâğıt üzerinde değil aynı zamanda ekranda da kusursuz duran bir filmle karşı karşıyayız … Zaten oyuncu kadrosu ve kamera arkasındaki ekibin büyük çoğunluğu Fransız olduğu için doğru iletişim amacıyla Fransızca öğrenen bir yönetmenden de başka türlü bir iş beklenilemezdi … Bazılarının erotizm üzerinden geliştirdikleri yorumlar karşısında , “tecavüzün erotizm olarak tanımlanabileceğini düşünmüyorum” diyen Verhoeven’in bu filmini , biz büyük bir ilgi ve merakla izledik … Umarız sizler de sever ve aynı keyifle izlersiniz … Son bir not : Tüm hakları bize ait olan bu yorumun orijinali ; bir başka mecrada tarafımızca , 6 Temmuz 2018 günü saat 02.05’de yazılarak paylaşılmıştır .
