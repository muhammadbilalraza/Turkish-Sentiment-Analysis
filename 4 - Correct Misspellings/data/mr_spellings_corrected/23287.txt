USTALARDAN RESMİ GEÇİT TEK KELİME İLE ŞAHESERBütün günler ölüme gider , son gün varır .
Muazzam .
Bir film ancak bu denli muazzam olabilir , iki saatlik film bir solukta bitti ve ardında bir çok şey bıraktı .
Sorrenti'no sinemasına bu filmle başlamak istedim , daha evvel bir çok yerde denk gelmeme rağmen bir türlü izleme fırsatı yakalayamadığım bir filmdi , az evvel bitti ve bende büyük bir üzüntü içerisinde kaldım Çünkü böyle filmler hiç bitmemeli , hayatımda izlediğim en iyi ikinci film oldu diyebilirim .
Repliklerin muazzamlık derecesinde olduğu kaç yapım üretiliyor ki bu sıralar .
Her karesi bir tablo olan kaç film var , hangi film hayatı iki saate sığdırmıştır ki ?
İşte bu film yapmış bunu .
Neden hayat kadar iddialı bir kelime seçtim , şöyle açıklayayım .
Bu film size ölümü göstermez , ölümün anlamını gösterir size , yerde cansız yatan bir bedeni göstermez size çünkü bunun bir öneminin olmadığını bilir , bize ölümden sonra geriye kalan acıyı gösterir .
Tek bir filmle kalıplaşmış ve diğer yapımlarının unutulduğu bir oyuncuyu gösterir bu film size çünkü insanların tek yapıda düşündüğü gerçeği sunulur size .
Cinselliği gözünüze sokmaz bu film , doğadan ilham alır ve bir manzarayı gösterir o huzurun içinde yaşanılan aşkı gösterir .
Anne baba arasında olanları göstermez , çocukların babalarına düşman gibi baktığını gösterir oysa geri planda ebeveynlerin aşkı vardır .
Aşkı gösterir bu film size , dostluğu gösterir Kaybetmeyi gösterir , bir zamanlar dünyanın en iyi futbol oyuncusu olan Maradonanın kilo almış hali ve çocuğun birine bende solağım dediğini gösterir çünkü oda artık genç değildir ve ölmeye başladığını hissetmektedir , her şeyi vardır ama çevresinde hiç kimse kalmamıştır , özlem duyduğu tek şey vardır , Gençlik .
Hayatın kendisi vardır bu filmde , bir yönetmenin yarattığı karakterlerin arasında bakakalması , kendi boşluğu ve kendisini bıraktığı boşluğu gösterir size onunda özlediği tek şey vardı o da gençlik idi .
Michael Caine muazzam oyunculuğu bir kez daha konuşturmuş , baba olmuş , dost , öğretmen olmuş ama özlem duyduğu şey gençlik değil aşkıdır çünkü gençlik ona fazlasıyla uzaktır , tıpkı teleskoptan ters baktığınızda dağların size uzak kalması gibi Muazzam idi her şey .
Mekanlar , muhteşem doğa manzaraları , replikler , müzikler her şey muazzamlık kıvamındaydı , bir ömrü , sevgiyi aşk ı her şeyi iki saate muazzam bir şekilde sığdırmış Sorrenti'no .
Her neyse tıpkı filmde olduğu gibi doğaya karşı enstürmansız bir şekilde müzik yapmak ve anlamsız bir şekilde dans etmek isteyenleriniz olacak bu filmi izledikten sonra ve size farklı bakan insanlar ama onları umursamayın çünkü ; Müziğin sesini duyamayanlar dans edenleri deli sanırlar .
