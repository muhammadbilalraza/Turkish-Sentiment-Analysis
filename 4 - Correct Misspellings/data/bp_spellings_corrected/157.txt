Çağan Irmak’ın filmlerinde yer verdiği duygusal tonajın onun sinemasının büyük bir özelliği olduğunu düşünüyorum .
Çağan , bu naif hali her filminde bir parça da olsa kullanmayı seviyor .
Babam ve Oğlum’un toplumsal ağlama sendromu yaratmasından sonra Irmak da sinemasında birçok kapı açtı ve bizi farklı dünyalara soktu .  Bizi Hatırla bana biraz Babam ve Oğlum’un rövanşı gibi geldi .
Yani şöyle ki yine baba oğul arasında geçiyor ama bu kez seyircinin kalan hıçkırığının boğazdan hakkıyla akmasına izin veriyor Irmak .
Yine kasabada kalmış bir baba ve şehre sürüklenmiş bir oğul .
Ama politik zamanlama olarak günümüze ve günümüzdeki başkalaşım , yabancılaşma , betonlaşma ve şehir insanı modeline fazlasıyla dikkat çekme derdinde bu kez .
Ve babayla oğul arasında yarım kalmışlık duygusunun tamamlanmasına dikkat etme hali var .
Irmak , baba Eşref ve oğul Kaan arasındaki ilişkiyi çok dikkatli kurmuş .
Kaan şehirde işine gücüne tapan ve bu konuda söz sahibi ukala birisi olarak ayrıca babasına sevgi ve saygısını sonuna kadar sunan bir evlat .
Yani ne hali varsa görsün tavrı yok .
Filmde salt bir kötülük hali ve bunun hesabını soracağımız birisi de yok .
Belki Kaan’ın karısının üvey babası ki , o konunun biraz fazla kaçıp , araya sıkıştığını düşündüm .
Bir yandan da toplumsal olarak dışında kalınamayacak bir konunun bir yönetmenin duyarlılık süzgecinde ele alınması olarak değerlendirmek lazım .
Film zıt karakterlerle bize eski yeni , doğru yanlış , iyi kötü kavramlara yönlendiriyor .
Evin hanımı ve temizlikçi kadın arasında yaşanan zıtlık , arada kaldığımız değerler konusunda dede ve torun arasında yeşeren sıcak ilişki ise kuşak farklarının ortadan kalkması aşamasında ortaya konan gözlemler .
Irmak , Issız Adam filminde annesinin kendi evinde kalmasından rahatsız olan , artık onunla şehirde , kendi evinde paylaşacak bir şeyi olmadığını düşünen bir adamı merkeze almıştı , burada bu misyonu geline veriyor .
Bu yabancılaşma halini yaratan gelin , hatta kayınpederine büyük bir suçlama bile getirebiliyor .
Sonrasında o konu çözülse de bakış açılarımızdaki duyarlılık halinin abartısı / paranoyası olarak kalıyor akıllarda .
Gündelikçi kadının Eşref ile kurduğu ilişki ise daha samimi duruyor elbette .
Çünkü fazla sorgulamadan , kendi doğal akışında kurulan bir yoldaşlık haline dönüşebiliyor .
Yolunu şaşırmış iki ruhun buluşması gibi yansıyor onlarınki …
Filmin karşı kıyısında yani kasaba kısmında ise Eşref’in hayatında kırık , yaşanmamış bir aşk hikayesi yer alıyor .
Sumru Yavrucuk’un can verdiği sıcacık kasabalı kadın ; eninde sonunda kırmızılar içinde Eşref’e ulaşıyor .
Film herkese kendi hayatının , değer yargılarının içinde bir vicdan muhasebesi yaptırıyor ve film ortak bir duyguda son buluyor .
Herkesin arındığı , yıllarca kastığı ve uyum sağlamak için çabaladığı haller , bazen birinin kendisini ortaya sürüp kurban etmesiyle rayına oturabiliyor , farkına varılabilir hale gelebiliyor .
Çağan Irmak şehir hayatından uzaklaşmasını iki farklı yerden bakarak sunmaya çalışıyor .
Şehirde de yaşamlarımızın arasına bir iki saksı çiçeği , işimizle sevdiklerimiz arasına güzel bir gönül köprüsü çekmemizi ve hayatı o kadar da ciddiye almamamızı salık veriyor .
Tabii vicdanlarımızı da hep yanımızda taşımamızı …
 
twitter . com / banubozdemir
