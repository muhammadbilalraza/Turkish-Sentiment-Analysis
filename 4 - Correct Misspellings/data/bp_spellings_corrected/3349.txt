Siyah – beyaz yılların mütevazı görünümlü takkeli dedesi “Kaptan Kusto” , hayatımızın bir parçası gibiydi .
Tek kanallı yılların devlet televizyonunda , hatıralarımıza kazınan belgeselleri ile Jacques - Yves Cousteau , adeta içimizden biri , ailemizin belgeselcisi oluvermişti .
Öyle ki “Kaptan Kusto bile müslüman olmuş” spekülasyonu “araştırmacı bir bilim insanı”nın dahi bir gün hakikatı keşfedebileceği yolunca belki de nice sekülarizm düşmanını “Ilımlı Cihad” yolunda beyhude motive etmişti ; beyhude diyorum , zira filmde “Kaptan Kusto’nun uçkuruna düşkün bir ateist olarak tüm yaşamını şan , şöhret ve kadın peşinde koşarak geçirdiğine hayretle şahitlik edeceğiz .
Derinliklere Yolculuk , L'Odyssée , daha önce TRT’de gösterilen ‘Yaşayan Deniz’ belgesel serisiyle yetmişler ve seksenli yıllar boyunca yurdumuzda fenomen olmuş Fransız deniz araştırmacısı Jacques - Yves Cousteau’nun hayat hikâyesini beyazperde’ye “derinlikli” bir şekilde yansıtan bir yapım .
“Derin Kusto”nun aile içi ve aile dışı tutkularını , evladı Phillippe ile olan gerilimli ilişkisini ve elbette ki denizlere olan tutkusunu biraz da “Kaptan Kusto” mitini yıkmaya teşne bir dille ama görkemli bir belgesel - sinemasal lezzetle anlatma başarısını yakalıyor .
Filmde “Calypso” adlı efsanevi geminin ana tema olduğunu söyleyebiliriz .
Tüm yapı , “Kaptan Kusto”nun çilekeş eşi Simone Melchior’ın takıntı derecesinde kendiyle özdeşleştirdiği Calypso üzerine bina edilmiş ve pekala filmin ismi dahi bu olabilirdi bana göre .
Emektar geminin Simone üzerindeki müthiş etkisi üzerinde durulmalı .
Sanki ele avuca sığmaz zampara “Kaptan Kusto”nun Simone tarafından elde tutulabilecek yegane kafesi olarak Calypso’yu algılamak mümkün .
Ama bir gemi , tutkulu bir aileyi ne kadar birarada tutabilecektir ; işte yaşanan tüm bu çatışkılar güvertenin içinde ve dışında süregelen daimi keşif hissiyatı ile harmanlanarak yönetmen Jérôme Salle’nin sıradışı sinematografisi ile birleşmiş .
Cousteau rolünde muazzam bir gerçekçilik ile büyük bir performans sergileyen Lambert Wilson’ın yanı sıra , eşi Simone rolüyle izlediğimiz ve " Amélie " ile özdeşleşmiş olmaktan artık iyiden iyiye kendini kurtaran Audrey Tautou çıtayı yüksek tutuyor . “Canti” yakışıklılığıyla genç kızlarımızın başını döndüren , Phillippe rolünde karşımıza çıkan Pierre Niney’i bir hayli başarılı bulduğumu eklemekle birlikte yardımcı rolde bir oyuncu var ki ; özellikle ona dikkat çekmek ve olağanüstü oyunculuğunu vurgulamak isterim : Phillippe’in bir nev’i hasmı diyebileceğimiz egzotik kankası : Vincent Heneine .
Daha önce Geronimo’da yine bir yan rolde izlediğimiz Vincent Heneine’i başrollerde de izleyebilmeyi ümit ediyorum .
L'Odyssée , haftanın nitelikli Avrupa sineması örneklerinden .
@atlantisliadam
