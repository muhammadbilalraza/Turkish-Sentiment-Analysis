Tarafımdan izlenmemiş , 1960'ların aynı isimli kült korku - pembe dizisinden ( korku pembe dizisi nasıl oluyor demeyin , oluyormuş demek ki . ) uyarlanan Karanlık Gölgeler ( Dark Shadows ) , bir sürü diziden filme uyarlamanın yaptığı gibi ( ör . 21 Jump Street ) film versiyonunu olabildiğince komediye kaydırıyor .
Filmin en başarılı espritüel kozu , vampir Barnabas Collins'in ( muazzam ciddi bir performansla hikayenin komedisini yaratan Johnny Depp ) 200 yıl tabutta kapalı kaldıktan sonra kendini 1972 yılında bulup zamanın kültürüne ve teknolojisine alışması etrafında oluşuyor .
Televizyonun arkasında cüce cadıların saklandığından şüphelenmesi ve Alice Cooper'ı illa da hayatında gördüğü en çirkin kadın olarak nitelendirmesi gibi espriler , Dark Shadows'un en hoş anlarını yaratıyor .
Kıskanç cadı Angelique ( buluğ çağı erkek seyircinin rüyalarını süsleyecek Eva Green ) , Barnabas tarafından reddedilince ( hangi geri zekalı Eva Green'i reddeder o ayrı bir tartışma konusu . ) Barnabas'ı bir vampire dönüştürür ve en eski canavar filmlerinden bile bildiğimiz , elinde ateş ve saman tırmığı ile galeyana gelen kasaba sakinleri tarafından canlı canlı gömülür .
200 yıl sonra karanlık hapsinden kurtulan Barnabas'ın amacı , finansal ve ruhsal bakımdan dağılmış ailesini tekrar güçlendirmek ve halen hayatta olan Angelique'in gazabından kaçmaktır .
Filmin en akılda kalan sahneleri Barnabus ve Angelique'in 200 yıllık evli bir çift gibi didişmeleri etrafında oluşuyor .
Bu sekanslarda Johnny Depp ve Eva Green'in gayet doğal bir kimya oluşturduğu ortada .
Ayrıca özel efektlerin de yardımıyla son zamanlarda gördüğüm en yaratıcı sevişme ( ve dağıtma ) sahnesini de ortaya koyuyorlar .
Tim Burton , belki de Depp ve Green'in performanslarından fazla haz almış olarak , ne yazık ki hikayenin kalbini oluşturması beklenen , Barnabas ve Barnabas'a Angelique tarafından öldürülmüş aşkını hatırlatan öğretmen Victoria ( Bella Heathcote ) arasındaki aşk alt - hikayesinin adam akıllı oluşması işin yeterince zaman vermemiş .
Dark Shadows , ümit veren ilk iki perdesinden sonra ne yazıkki blockbuster efekt filmlerinin düştüğü tuzağa düşerek aksiyon ve özel efekt dolu bir ateş ve sihir gösterisine dönüşüyor .
Bu denli iğneleyici ve orijinal bir yaratımdan daha fazlasını beklerken bu kadar yavan bir son , biraz hayal kırıklığı uyandırmıyor değil .
Ayrıca ailenin asi genç kızı Carolyn ( Chloë Moretz ) hakkında son anda araya sıkıştırılmış hissi veren bir sürpriz , izleyicide bayat bir tat bırakıyor .
Dark Shadows , Tim Burton'un bilindik egzantrik - gotik stilini Çılgın Marslılar ( Mars Attacks ! ) ve Hayalet Süvari ( Sleepy Hollow ) gibi hınzır bir espri anlayışına sahip filmleri ile birleştiriyor .
Açıkçası Sweeney Todd : Fleet Sokağının Şeytan Berberi ( Sweeney Todd - The Demon Barber of Fleet Street ) ' un boğuk pesimizmi ( ana kadrosunun müziksel yeteneksizliği de cabası ) ve alış Harikalar Diyarında ( Alice in Wonderland ) ' nine seyirciyi kör eden pastel bombardımanından sonra son dönem Tim Burton / Johnny Depp ortaklıkları içinde üçüncü perdesi karesi karesine tahmin edilebilmesine rağmen en eğlenceli filmlerinden biri .
İtiraf etmeliyim ki bir klasik rock hayranı olarak da Dark Shadows'a daha geçer bir not vermiş olmam mümkün .
Sonuçta başka hangi gotik korku - komedi filminde Moody Blues , Donovan ve Alice Cooper duyma şansına erişeceğiz ?
Ayrıca Barnabas'ın Shakespeare yerine Steve Miller Band'in otçu klasiği The Joker'ın sözlerini okuması bile neredeyse bilet parasına değer .
