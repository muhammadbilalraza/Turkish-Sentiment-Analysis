Patagonya bizim ülkemizde dünyanın öbür ucu olarak değerlendirilen , Arjantin sınırlarında bir bölge .
Ülkemizde adı ' uzaklık ' tanımlaması olarak kullanılan bu bölgede geçen Arjantin Hikayeleri , aktardığı naif öykülerle bu uzak bölgeyi oldukça yakınımıza getiriyor .
Sıradan ve birbirinden ayrı hayatı olan üç karakterin etrafında devinen film , meraklısı için ilgi çekici sayılabilecek bir yol filmi .
Güney Patagonya'nın ıssızlığı , filmin küçücük dünyaları olan içbükey karakterlerinin yazgılarıyla örtüşüyor .
Üç ayrı karakter kendi küçük kaderlerini sırtlanıp yollara düşüyorlar .
Artık seksen yaşına gelmiş olan yaşlı adamın yol öyküsü hepsinden ilgi çekici .
Ölüme yakın olduğunu hisseden yaşlı adam , hayatın inceliklerine dair son derece anlamlı bir ders veriyor bizlere .
Sessiz , iddiasız ve kendi halinde gözüken bu küçücük öykü , aslında filmin temel mantığını yansıtmak açısından örnek olarak verilebilir .
Film , seyirciyi silkeleyip adeta tokatlayarak anlam aktarmaya çalışan iddialı filmlerin aksine , sıradanlığın ve gizemin farklılığını yakalayıp anlamlı bir fısıltıyla anlatıyor bize anlatacağını .
Seksen yaşındaki adamın , kayıp köpeğinin peşinden yolculuğa çıkması vicdan denen mefhumun ne kadar sarsıcı ve sorgulatıcı olduğunu kanıtlıyor .
Kaybolmadan önce köpeğiyle arasında geçen garip kaza yolculuk esnasında ortaya çıkınca , yaşlı adamın film boyunca sergilediği garip ruh halini tetikleyen gerçeğin ne kadar sıradan ama ne kadar anlamlı olduğu ortaya çıkıyor .
Bu anlamda yaşlı adamın öyküsü filmin anlamsal bütünlüğü açısından anahtar konumunda .
Filmin ilginç karakterlerinden biri de seyyar satıcı .
Ağır ve dingin ilerleyen filmin tek hareket kaynağı bu karakter .
Hoşlandığı dul müşterisinin çocuğuna doğum günü hediyesi olarak bir pasta yaptırıyor .
Fakat çocuğun kız mı yoksa erkek mi olduğunu tam olarak bilemediğinden sürekli pastanın şeklini değiştiriyor .
Seyyar satıcının filmin yapısına bilinçli olarak uydurulmayan bu değişken ve dağınık hali komedi unsurunu da beraberinde getiriyor .
Satıcının gösterdiği çaba da filmdeki ortak noktayı işaret eder nitelikte .
Alam yaratma çabası ve bu uğurda yapılan yer yer komik mücadele filme ayrı bir renk katıyor .
Bu üç karakter arasında en sessiz hikayeye sahip olanı ise genç kadın .
Film boyunca kucağından duşürmediği bebeğiyle gördüğümüz bu periferi kadını , masumiyeti ve saflığı olanca sessizliğiyle yansıtıyor .
Evde yapacak yemek yokken yarışmada kazandığı büyük ödül olan mutfak robotu miniskül yaşantısının kendisi açısından aslında ne kadar işlevsel olduğunu kanıtlıyor .
Yarişmada tek amacı mutfak robotunu kazanmak olan şehirli kadının dinmeyen ihtiyaçları ve genç annenin kazandığı ödüle rağmen yansıttığı rahatlık enteresan bir karşıtlık olarak seriliyor gözler önüne .
Bazen fazla mal gerçekten göz çıkarabiliyor demek ki .
Şehirli kadının tavırları , sahip olma tutkusunun yarattığı gerginliği apaçık aktarıyor .
Her biri umutları , beklentleri ve rüyalarıyla yola çıkan üç karakterin yolu kaçınılmaz olarak birleşiyor .
Birleşen yolların dönüş yolculuğu , gidiş yolculuğundan daha berrak .
Patagonya bu anlamda bizim için müthiş bir ironiye orkestra şefliği yapıyor .
Taşıdığı uzaklık barındıran soğuk çağrışımın aksine , sıcacık üç öykünün kesiştiği yakın bir coğrafya gibi gözümüzün önünde olanca sakinliğiyle öylece duruyor .
Aslında film için patagonya harika bir metafor : uzak sandığımız anlamlar , aslında bize çok yakın .
Görmesini ve duymasını bilene .
