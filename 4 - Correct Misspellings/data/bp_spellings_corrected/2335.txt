2008 yılı yapımı , Steve McQueen'in yönettiği , İrlanda Cumhuriyet Ordusu gönüllüsü ve Birleşik Krallık Parlamentosu üyesi Bobby Sands'ın , Mart 1981'de hapishanede kendi ölüm kararını vermesinin öncesiyle sonrasını öyküleyen Açlık ( Hunger ) ile ilgili yazımı şöyle bitirmişim :
 " Margaret Hilda Thatcher , 66 gün adım adım ölen Bobby ve ardından gelen 9 arkadaşı için kılını kıpırdatmak istemese de , bu ölümler onurlu bir mücadelenin simgesi olup , bir takım hakların verilmesini sağladı . Bobby , fiziği güçlü ruhu tutsak değil , fiziği çürümüş ama ruhu özgür öldü . 1925 doğumlu Margaret Hilda Thatcher , bugün kendini hala başbakan zanneden , gazetelerin hakkındaki haberlerde " demiri eridi " diye başlık attıkları , Alzheimer hastası bir ‘ölümlü ' . Bobby Sands 27 yaşında son nefesini verirken ‘ölümsüz ' isimler arasına katıldı . Cenazesinde yaklaşık yüz bin kişi saygı duruşunda bulundu . "
Biyografi çekmek zor ; Thatcher'ın kat be kat zor !
Çünkü ' emperyalist ' köklerinden kurtulması olanaksız bir ülkenin ilk kadın başbakanı olma başarısı bile anlatılmaya değer bir hikâye oluştururken , öte yandan , özellikle emekçi kitlelerin nefretini kazanmış tavizsizliğini acımasızlığa dönüştüren karakterini insani bir zemine oturtmanın güçlüğü söz konusu .
Eğer Açlık ile birlikte , " This Is England " ı da ( yön. Shane Meadow ) seyredecek olursanız , Thatcher'ın , ' neoliberal ' politikalar sonucu çığ gibi büyüyen işsizliğin altında kalmak üzereyken imdadına yetişen Falkland krizini fırsata dönüştürerek nasıl yeniden ' canlandığına ' , babası o savaşta ölmüş , filmin kahramanı erkek çocuğun İngiltere'sinden bakarak tanık olacaksınız .
Karşımızdaki , Muhafazakâr Parti'nin içinden yükselerek , erkeklerin sertliğini kuşanıp duygularını rafa kaldırarak oyuna giren , kazanan , seçmenlerinin hayranlığı oranında , ezilen sınıfların öfkesini üzerine çeken , dünya siyasetinde de etkili olabilen , hatta örnek alınan bir siyasetçi .
Şimdi , oyun bitip yalnız kaldığında , oğlu uzakta , kızı ilgili fakat hep onun bir yanlış yapmaması için ' diken üstünde .
Peki , geriye kalan ?
Kanserden kaybettiği kocasının hayaletiyle paylaştığı anılar dehlizinde gidiş gelişler .
Hepsi bu !
 ' Kadın olmak'ın herhangi , iğne deliği kadar bile açık bir noktasını bulup iktidarını çatlatabilme ihtimallerine karşı , özellikle , kasten sert davrandığı çalışma arkadaşlarının onurlarını kırdığında başbakanlığının sonuna gelen Thatcher , filmin yarısında , yaşlılık günleriyle ve hatta yaşamı boyunca duygulara değil düşüncelere değer vermişken , şimdi duygularıyla karşımızda .
Demir Leydi ( The Iron Lady ) ' nin diğer yarısı ise , ' geriye dönüşler'le , bir ' bakkalın kızı'nın dünyanın en güçlü liderlerinden birine dönüşmesinin hikâyesi .
Ne kadar zevk alıp , ne oranda etkileneceğiniz , nereden baktığınıza bağlı .
Sol eğilimli bir seyirciyseniz Thatcher'ın ne yükselişi , ne iktidarı , ne de yaşlılık yıllarını seyretmek cazip gelecektir .
Ancak , güçler savaşının ortasındaki bir kadının mücadelesi ilginizi çekerse , çıkarabileceğiniz dersler de bir hayli .
Tanınmış bir tiyatro yönetmeni olan Phyllida Lloyd , ilk sinema filmi " mama Mia ! " müzikalinden sonra ikinci kez çalıştığı Meryl Streep'le birlikte Thatcher'ı ' klonlamış ' adeta .
İkili , bu kopyaya da kendi ayrıntılarını incelikle işlemiş .
Sinerjileri ancak bu şekilde açıklanabilir .
Abi Morgan'ın senaryosundaki doğru karar , yaşlı kadının etrafında oluşan ve hayalle gerçeğin iç içe geçtiği zaman - mekân kuşağı .
Streep'in başarısının sırrı , işte bu zaman - mekân kuşağının içinde dolanan ve belli ki kısa bir süre sonra boyut değiştirecek bir kadının yolcuğuna seyirciyi de çekebilmesi .
Öte yandan , eğer ' oyuncu seçimi ' ( casting ) alanında bir Oscar verilse , bu yıl ödülün kesinlikle Nina Gold'a gideceğini düşünmekteyim .
Çünkü casting yönetmeni Gold , Streep'in performansını etkili ve inandırıcı kılan çok fazla sayıda ' doğru ' oyuncuyu , politikacı erkekler olarak , tüm gerçeklikleriyle kadroya dâhil etmiş .
Streep'in mükemmelliği , bir oranda , takım arkadaşlarının kusursuz fiziksel özelliklere ve oyunculuklara sahip olmalarının sonucu !
Bunu dikkate alarak seyretmek , alınan zevki arttıracaktır .

ali . ulvi . uyanik@gmail.com
twitter : aliulviuyanik
