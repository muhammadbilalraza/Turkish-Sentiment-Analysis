Arnold Schwarzenegger'in adını bir film afişinin en üstünde büyük puntolarla görmeyeli tam 10 sene oldu .
Efsanevi T - 800'ün hareket kabiliyetlerinin sınırlandığını tecrübe ettiğimiz vasat Terminatör 3 : Makinelerin Yükselişi ( Terminator 3 : Rise of the Machines ) ' nden sonra akla zarar bir valilik tecrübesi yaşayan Arnold'a halkı tarafından " The Governator " sıfatı layık görüldü .
Sadece bu sıfat bile bize ' sıfatını . ' ile başlayan cümleler kurma hakkı vermesinin yanısıra valilik döneminin ne kadar ciddiye alınan bir zaman dilimi olduğunu gözler önüne seriyordu .
80'lerde en büyük rakibi olan Sylvester Stallone'nin Cehennem Melekleri ( The Expendables ) ricalarını kıramayan eski vali , sinemaya dönüşü için düz koşulara da bu sayede başlamış oldu .
Uzun süredir merakla beklediğim Geçit Yok ( The lastik Stand ) ' un sağlam bir geri dönüş tercihi olduğuna dair umutlar , kamera arkasına Kim Jee - woon'un geçmesiyle iyice arttı .
20 sonrası Güney Kore Sineması'nın istikrarlı yükselişinde Bong Joon - ho ve Park Chan - wook'la birlikte aslan payını elinde tutan  Jee - woon , Geçit Yok'un arz ettiği önemi ikiyle çarpıyordu .
Bu noktada filme olan yaklaşımımıza hangi kanaldan bağlanacağımız sorusu ortaya çıkıyor .
Filme ' her daim alıcısı olan bir veteranın geri dönüşü ' olarak bakıp buna Arnold'un 66 yaşında olduğunu eklediğimizde , bundan daha iyisinin olamayacağını çok net görebiliriz .
Diğer tarafa kafamızı çevirip ' The Quiet Family , talep of Two Sisters ( talep of Two Sisters ) , Acı Tatlı Hayat ( Dal kom han in - saeng ) , İyi , Kötü ve Çılgın ( Joheunnom nabbeunnom isanghannom ) ve Şeytanı Gördüm ( Akmareul boatda ) gibi , türler arası dolaşan ama her daim tavan yapmayı bilmiş muhteşem bir filmografi sahibinin ilk Hollywood tecrübesi ' tamlamasına kitlendiğimizde , ne denli bizi doyuran bir sonuca ulaştığımız konusunda ne yazık ki ortada kalmış durumdayız .
Kendi ülkesindeki inanılmaz rahatlıktan Hollywood çarklıları arasına atılan ve bunun sonucunda tıpış tıpış evine dönmek zorunda bırakılan - ki eve dönüş , gerçek anlamda sinemaya dönüş demektir - çok yönetmen gördük .   Jee - woon , buna maruz kalmamak ya da kendi kararını kendi verecek şekilde elini güçlendirmek istemiş olacak ki The lastik Stand'i olabildiğince çerezlik bir iş olarak önümüze sunuyor .
Arnold'un oynadığı eski L. A polisi yeni küçük kasaba şerifi Ray'in aktif dinlenme olarak geçen meslek hayatı , büyük bir uyuşturucu kartelinin başı olan Gabriel Cortez ( Eduardo Noreiga ) ' in FBI'dan kaçışı ile hareketleniyor . '
Helikopterden bile daha hızlı ' olan Corvette ZR1 ile Meksika sınırına ulaşmaya çalışan Cortez , en kestirme yol olarak Ray'in kasabasını seçmiş durumda .
Onu her daim koruyan ağır silahlanmış ordusuyla önüne geleni parçalayarak devam ettiği yolculuğu , Ray ve yardımcılarının görünürde küçük ancak patlayıcı etkisi büyük savunmasıyla kesildiğinde eğlence de başlamış oluyor .
The Good , the Bad , the Weird ile Sergio Leon hayranlığını ve Western'e olan düşkünlüğünü ispatlayan Jee - woon , The lastik Stand'de 80'ler aksiyon sinemasının bütün gereklilikleriyle Western motiflerini harmanlıyor .
Arnold'un varlığının işin duygusal tarafını tek başına çözeceğini bilen yönetmen , Rio Bravo ve High Noon'u filmin ana şalterleri olarak belirlemiş .
Neredeyse üçte ikilik bölümünü son perdede gerçekleşecek ' Somerton Geçilmez ! ' nidasına hazırlık aşaması olarak kurguladığı filmde bu anları da hareketsiz bırakmamış .
Kasaba ve FBI merkezini kopacak olan fırtınanın ipuçlarını veren mekanlarken , her daim süprizlere gebe olan Cortez'in yolcuğu ile de aksiyon konusunda elini korkak alıştırmamış .
Önceki filmlerine hakim olan şıklık yerine daha pis bir evren kurmaya karar veren Jee - Woon ve senaristlerin en büyük hatası , işin içine devleti katmaları .
Bu tip eski usül bir filmde sonuca yönelik yararlarını görmemizin mucizelere bağlı olduğu teşkilat ve teşkilat arası muhabbetler The lastik Stand'in ayaklarına bağlanan zincirler gibi .
Zaten kendi senaryosunu kendi yazan , oyunculara bırakıldığında bile o ünlü " öne linerlar " ile ilerleyebilecek hikaye , hafiften ciddiyet kazandığı her an yalpalıyor .   Yan karakterlerini tamamen karikatür olarak çizen filmin normal olarak bütün yükü Arnold Schwarzenegger'in üzerine yıktığını söylemek gerek .
Bunu yaparken ana karakterinin yaşlılığı ile sürekli dalga geçerek muhtemel ' bu kadar da olmaz ki ! ' tepkilerinin önüne geçen senaristlerin daha yorucu bir şey yapmalarına gerek kalmıyor .
Kim ne derse desin , yaşlansa da ekran personası değişmeyen Arnold'un daha önceki filmlerini neden bu kadar sevdiğimizi bize tekrar tekrar hatırlatan bir film bu .
Kadroda yer alan diğer önemli isimler Forest Whitaker , Peter Stormare , Luis Guzman , Johnny Knoxville , Eduardo Noriega , Arnie'nin yardımcıları olarak iyi bir ekip oluştururlarken , Jaimie Alexander ve Genesis Rodriguez de güzellik kontenjanlarını gayet yerinde kullanıyorlar .
Kiralık bir stüdyo yönetmeninin ellerinde tam bir fiyaskoya dönüşebilecek bu senaryosuz film , yetenek abidesi Kim Jee - woon sayesinde oldukça eğlenceli bir 107 dakika vaat ediyor .
Yine de ondan bu kadar çok yakın plan , bu kadar çok kesme , kısacası bu kadar Hollywoodvari alışkanlıklar görmeyen bizlerin daha iyisini beklediğine şüphe yok .
Arnold'la kanlarının uyuştuğu kesin olsa da Güney Kore'de onu bekleyen yakın dostu Lee Byung - Hun'u yine yanına katmasını tavsiye ederiz . firat_atac@hotmail.com / twitter : firatatac
