Hollywood , aksiyon - polisiye - komedi üçlüsünün yüksek gişesinden sonra gelen cansimidi devam filmlerinin ve yeniden çevrimlerin ekmeğini yediği kadar sayılı şeyden nemalanmıştır .
Uzakdoğu korku sineması bile bu kadar çekmedi sevgili seyirci !
Bu hafta , 2003’teki ikinci filmin ardından 17 yıl sonra üçüncü ‘devam filmi’ gelen Bad Boys ikilisine , Mike Lowrey ve Marcus Burnett’in hikayesine geri dönüyoruz .
1995 yapımı ilk filmin yönetmen koltuğunda o günlerde 30 yaşında ve henüz  Armageddon’a , Pearl Harbor’a ya da Transformers’a imza atmamış olan Michael Bay oturuyordu .
Bay 2003’te karakterlerini öksüz bırakmadı ve Will Smith ve Martin Lawrence ikilisini yönetmek için yeniden amiralliğe geçti .
2020’deki yeni filmin yönetmenliğini ise şimdiye kadar Black , Image , Gansta gibi filmlerde beraber çalışmış olan Adil El Arbi ve Bilall Fallah ikilisi üstleniyor .
Filmografilerinin önceki işlerinden hiçbirini görmediğimiz için genel bir izlenimden yoksun olsak da , bu konseptteki bir iş için eli yüzü düzgün bir film kotardıklarını söylemek mümkün ; en azından film ilk yarısı için .
Karşımızda maalesef bariz biçimde problemleri olan bir senaryo var .
Konuya kısaca değinirsek ; uzun yıllardır narkotik biriminde görevli olan dedektif ikilisinden Marcus artık dede olmuştur ve emekli olarak , ailesine daha çok zaman ayırmak ister .
Ne aile , ne sevgili bir dikiş tutturamamış olan Mike ise emeklilik bir tarafa , yolun sonuna kadar suçlu kovalamaya devam etmeye kararlıdır .
Ve Mike , bir gün gaipten gelen bir suikastçının kurşunlarına hedef olunca , işler ikisi için de sarpasarar …
Senaryo omurgası bu noktadan itibaren suikastçı ile Mike arasındaki ‘gizemli’ bağ ve kedi - fare kovalamacısı üzerine oturuyor .   Mike kovalıyor , adam kaçıyor ; hatta ellerinin , parmaklarının arasından kayarak kaçıyor .
Bu kedi - fare oyunu yer yer tempoyu düşürüyor , yer yer yükseltse de filmi fazladan bir yarım saat uzatıyor .  Öte yandan , emekli emniyet ve yargı mensuplarına yönelik ardı ardına cinayetler işlenirken , kurşun geçirmez Mike Lowrey de , kendi yöntemleriyle davasını çözmenin peşinden gidiyor .
Senaryo Mike’ın karakteristiğini öne çıkartmaya çalışırken örneğin bizce elim bir mantık hatası yapıyor ; davayı çözmek için görevlendirilen ve yüksek teknoloji kullanan emniyet birimi , birbirleriyle ilişkili olduğu bariz 3 kişiyi hedef alan cinayetlerin arka planını , 6 ay boyunca ne hikmetse çözemiyor !
Bu , maalesef göze batan pek çok boşluktan sadece biri …
 
Filmin ikinci yarısından itibaren de ‘büyük sırrı’ çözmek kolaylaşıyor .
Bingo !
Mike’ın birkaç belgeye bakarak yaptığı çıkarsamayı , seyirciler olarak biz baya erken çözmüştük ; ama olsun .  Aldığımız sürpriz haberler aksiyon komedisi , filmin karakterleri için de bir anda Brezilya pembe dizisine evriliyor .
Trump’ın hala hayata geçiremediği ama felsefesini savunmaya devam ettiği meşhur ‘duvarını’ aklımızda tutarak filmin Meksika ayağına ışınlandığımızda , ötekileştirmenin tillahı ile karşılaşıyoruz .
Amerikalı siyahileri , Meksikalı uyuşturucu baronunun karşısına oturtmakla kalmıyor ayrıca , bu çerçeveden bir de cadı çıkartmayı başarıyor bu senaryo !
Eril bakış açısının erkeklerin çevrisindeki kadınları süs bebeği yapmasına alıştık ama , bu cadı ötekileştirmesi bir efsane olmuş dostum !
 
Will Smith ve Martin Lawrence bu düzenekte bildiklerinden şaşmadan , karakterlerini de iyi tanıyarak oynuyorlar .
Biçilen rollerde , seyirciyi yakalayacak komiklikler , espriler yerli yerinde ; yan rol oyuncularıyla etkileşimler de geri kalmıyor .
Fakat , işte bir yere kadar .
 
Uzun lafın kısası , başrollerine yine iki siyahi aktörü oturtan bu polisiye komedisinin üçüncü devam filmi , patlamış mısırı kucağından düşürmeden , kendisini güçlü karakterle özdeşleştirip , dünyanın ötekilerini çukura atan bir izlenceden rahatsız olmadan aksiyon filmini seyredecek ‘mutlu’ seyircileri bekliyor .
