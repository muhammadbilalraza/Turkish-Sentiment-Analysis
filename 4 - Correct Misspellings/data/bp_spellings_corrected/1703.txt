Yeni Tony scooter / Denzel Washington işbirliği Durdurulamaz'ın en büyük kozu hikayenin basitliği .
1994 yapımı aksiyon klasiği Hız Tuzağı'nda Jan DeBont'un yaptığı gibi Tony Scott , son hız giden , adı üstünde durdurulamayan hasar verici bir aracın hikayeyi gerçek anlamıyla sürdüğü ana konsepti avantajına kullanarak gayet başarılı ve sürükleyici bir macera ortaya koyuyor .
Scott ve senaryo yazarı Mark Bomback , araya bu tür bir hikayeye gereksiz olan alt konular ve karmaşık karakterizasyonlar sokuşturmaktan kaçınıyor ve tamamıyla vagonlarında binlerce ton toksik madde dolu kontrolden çıkmış treni , ve o trenin nasıl durdurulacağına odaklanıyor .
Denenen bazı prosedür yöntemler işe yaramadıktan sonra treni durdurmak tabi ki tahmin edilmedik iki kahramana , yeni kondüktörlük işindeki ilk gününde kırk yılda görünmeyen bir felaketle başbaşa kalan ( Hep öyle değil midir zaten ? ) Will ( Uzay Yolu'ndan Chris Pine ) ve 28 yıllık tren ustası olduğu beş dakikada bir beynimize kakılan Frank'e ( Denzel Washington ) , ve ikilinin başarılı olması mikroskopik olan çılgın planına kalıyor .
Filmin gerçek bir olaydan " esinlenen " senaryosu , yukarıda bahsettiğim gibi gayet minimal karakter gelişimlerine ve alt konulara sahip .
Kontrolden çıkmış trenin yapımın bütün süresi boyunca ön plana geçtiği senaryo boyunca minnacık oranda araya serpiştirilen , Will'in eşi ile , Frank'in ise tren şirketi ile olan kişisel problemlerinin her daim yüzeyde kalması , Durdurulamaz gibi bir filme ne çok az , ne de çok fazla .
Senaryo yazarı Bomback , yaptığı yemeğe göre ne oranda tuz serpiştirilmesini bilen usta bir şef misali yaratıyor karakterlerini .
Hikayenin gerçek bir olaydan esinlenmiş olması filmin hem avantajı , hem de dezavantajı .
Bir yandan Tony Scott , filminin daha en başında bu " gerçeği " beyan ettikten sonra aksiyonun zirvede olduğu sekanslarda Hız Tuzağı'nda otobüsün 100 metrelik bir çukuru zıplaması gibi olağandışı süslemelerden kaçınıyor ve bir aksiyon filminde olabilecek en gerçekçi görselliklerle ( Scott'ın tipik sağa sola durmadan dönen kamerasıyla beraber tabi ) oluşturuyor filmini .
Bu sayede işçi sınıfı karakterlerine duyduğumuz empati oranı artıyor .
Diğer yandan hikayenin hemen hemen nasıl sonuçlanacağını bildiğimiz için hiç bir an yüreğimiz kalbimizden fırlamıyor .
Dürüst olalım , eğer bu hikaye her hangi değişik bir sona sahip olsaydı Türkiye'de bile günler boyu haberlerde duymaz mıydık ?
Tony Scott ve Denzel Washington , Metrodan Kaçış'tan derslerini almış olacaklar ki , bu sefer çok daha basit ve bu sayede çok daha başarılı bir tren gerilimi ortaya koyuyorlar .
Yıllar sonra hatırlanacak bir aksiyon klasiği değil belki , ama bu hafta bir - iki saat gerilmek isteyen , sonrasında da izlediği filmi hemen unutmak isteyen seyirciyi tatmin edecektir .
