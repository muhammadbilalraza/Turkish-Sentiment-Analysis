9 Kere Leyla , Ezel Akay’ın Tayfun Türkili imzalı " 9 Canlı " isimli polisiye aşk komedisi oyunundan esinlenerek yaptığı son uzun metraj filmi .
7 Kocalı Hürmüz’ün ardından , 11 yıl aradan sonra , kadrosunun da verdiği heyecanla önce vizyon yolunu gözlediğimiz , ardından pandemi dönemine denk gelerek vizyonu ertlenen ve sonunda da şansını Netflix'te deneyen 9 Kere Leyla , Ezel Akay’ın diğer işlerinin fersah fersah uzağında .  Akay’ın sineması her zaman mitolojik / fantastik ögeler , müzikal dokunuşlar içeren oldukça renkli filmlerdir .
9 Kere Leyla’da da bu tonu , bu renkliliği görmek mümkün .
Ancak bu kez karşımıza çıkan film , altı boşalan mitolojik hikayesini bir yana bıraktığımızda , güldürmeyen bir komedi .  
Uzun zamandır evli olan Adem ( Haluk Bilginer ) ve Leyla ( Demet Akbağ ) çiftinin üzerinden ilerleyen hikaye , çiftimizin bir evlilik terapistine ( Elçin Sangu ) gitmeye başlamalarıyla şekilleniyor .
Adem terapist Nergis’e abayı yakınca , Nergis’in de tek amacı para olunca , ortada sadece boşanmaya yanaşmayan Leyla’dan kurtulmak kalıyor .
Adem’in Leyla’yı öldürmek için yaptığı tüm savsak planlar elinde patlıyor ve Leyla ne hikmetse her seferinde kurtuluyor , ölmüyor .  

Yazının buradan sonrası filmile ilgili sürpriz bozan içerir .
9 Kere Leyla Elçin Sangu Haluk Bilginer
Aslında izlediğimiz karakterlerin aynı anda yaratılan Adem ve onun ilk eşi , ilk kadın Lilith’den farkı yoktur ve filmin hikayesel tüm sorunu da burada başlıyor .
Bir feminist ikonu olan Lilith’in Adem’e karşı geldiği ve eşitliği savunarak cennetten ve nimetlerinden vazgeçerek , Tanrı'nın adını zikredip göğe yükseldiği ve sonunda Tanrı'nın Adem yalnızlık çektiği için yaptığı geri dön çağrısına da uymayarak , dönmeyi reddettiği bilinen mitler arasında .  
Ancak filmde Demet Akbağ’ın canlandırdığı Lilith’in hiç de böyle bir derdi yok .
Varsa yoksa kocası Adem , nasıl olursa olsun da yanımda kalsın havası veren evlilik kurtarma oyunları , finalde yapılan iki üç cümlelik kadın kardeşliği konusunu bertaraf ediyor .
Zira filmin genelinde kadına biçilen roller , kocasını kaybetmemek için savaşan Leyla ve para için sevgilisinin karısını öldürmeye yardım edebilecek kadar kötüleşen Nergis’ten ibaret .
Hal böyle olunca filmin feminist okuması da bir anda çöküyor .
Ve elimizde anlamsız komediden başka bir şey kalmıyor .
Hatta bana kalırsa işin komedi kısmı da çok sorunlu , zira güldürmüyor .
Film , bu tarz sürekli aynı olayların yaşandığı hikayelerin düşebileceği en büyük tuzağa düşüyor ve her ölüm planında anlamsız ilkyardım ekibi karakterleri ile kendini tekrar ediyor .
Evet belki sonunda finali iki kadın karakter ile yapıyoruz ancak bu bile filmin geneline yayılan kadın temsilini kurtaramıyor .
9 Kere Leyla’nın oyunculuklarından bahsedecek olursak , filmin tonu sebebiyle herkesin abartılı bir oyunculuk sergilediğini söyleyebiliriz .
Bu ikiliyi daha önce de farklı rollerde , gerek perdede gerek televizyonda bir arada izledik ve şundan eminim ki Haluk Bilginer ile Demet Akbağ arasındaki kimyanın uyumu yadsınamaz .
Filmin diğer oyuncuları Elçin Sangu , Alican Yücesoy ve Fırat Tanış için de ellerinden geleni yapmışlar diyebiliriz .
Ancak güldürmeyen komedi ve elde kalan önerme ile bu kadarı oluyor .
9 Kere Leyla , sadece oyuncuların sıkı hayranlarının sonunu getirebileceği bir komedi olmaktan öteye gidemiyor .
