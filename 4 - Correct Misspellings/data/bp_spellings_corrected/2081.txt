Cahil Periler Ferzan Özpetek'in üçüncü filmi .
Özellikle ikinci filmi Harem Suare'de yakalamış olduğu " 1001 Gece Masalları " havası , bir çok seyircide fantastik bir öykü etkisi yaratmıştı .
Hamam ile kendini gösteren masalsı atmosfer ikinci filme iyice hakim olmuştu .
Nasıl olmasın ki .
Tarihin fenomen konularından harem olgusuna el atmıştı Ferzan Özpetek ve tarihi gerçeklerin dışına çıkmadan da , haremin büyülü atmosferini yansıtabilmişti .
Cahil Periler'e önceki iki filmin etkisiyle gittik tabii .
Film hakkında duyduğumuz yorumlar da etkilemişti bizi .
Ama açıkçası biraz hayal kırıklığı yaşadık , sebebi filmin atmosferi ile ilgili diyebiliriz .
Önceki filmlerinde yakaladığı hava , bu filmde söz konusu değil .
Her şeyden önce mekan İstanbul değil , Roma'da geçiyor .
Bazıları konu ilk filmdekinin aynısı diyebilir .
Bir noktaya kadar doğru bir yaklaşım olduğu söylenebilir .
Ama arada önemli bir fark var : Hamam'da baş karakterin o güne kadar yaşadığı dünyadan tamamen farklı bir yaşamı keşfetmesi anlatılıyordu .
Cahil Periler'de de böyle bir durum söz konusu ; ama hayat tarzını değiştiren karakter film başında ölüyor .
Ayrıca Hamam'da farklı bir atmosfer anlatılıyorken , Cahil Periler'de ise farklı bir yaşam tarzı ve farklı insanlar konu ediliyor .
Hamam için bir şekilde İstanbul belgeseli de denilebilir .
İstanbul'un büyüleyici atmosferini anlatırken , bir yandan da sünnet veya kahve falı gibi Türk adetlerini göze batmayacak şekilde gösterebiliyordu .
Filme gelince : Cahil Periler 15 yıldır evli olan , mutlu mesut bir çiftin bir trafik kazası sonucu bölünmesiyle başlıyor .
Filmin bayan karakteri eşinden kalan eşyaları düzenlerken bulduğu bir aşk notu üzerine eşinin ilişkilerini araştırıyor ve eşinin 7 yıldır kendisinden gizli olarak bambaşka bir hayat yaşadığını öğreniyor .
İlk başta şok olurken , yavaş yavaş o farklı çevreye girmeye başlıyor ve kocasının tanıdığından çok farklı yönleri olduğunu keşfediyor .
Bugüne kadar eşcinseller hakkında veya eşcinselliğer yer veren pek çok film çevrildi herhalde .
doğ Day Afternoon , Philadelphia , Kuş Kafesi ilk başta akla gelenler .
Cahil Periler , eşcinselleri bir " alien " veya problemleri olan insanlar olarak değerlendirmiyor .
Filmdeki eşcinsel karakterler düzgün bir iş sahibi ve en azından görünüşte mutlu bir yaşama sahip .
Ama Özpetek AIDS gerçeğini araya sıkıştırmayı da ihmal etmemiş .
Ayrıca kocasının 7 yıl boyunca kendisini aldattığını öğrenen kadın da bu ilişkiden annesine bahsederken bunun eşcinsel bir ilişki olduğuna değinmiyor .
Sadece bir diğer kadından bahsediyor .
Bu durum da aslında ; Ferzan Özpetek'in bazılarının algıladığı gibi bir eşcinsel hikayesi değil de bir aşk üçgenini anlatmak istediğinin ipucunu veriyor .
Cahil Periler sıkıcı bir film değil .
Çok net ve açık bir anlatıma sahip .
Seyirci koltuğuna oturduğunda filmin içine girmekte zorlanmıyor ve sık sık yanındakine dönüp " Ne oldu yaa ! Anlamadım ben şimdi " demek zorunda hissetmiyor .
Oyuncuların performansları ise üstün olmamakla beraber gayet başarılı .
Bir istisna hariç : Kargo vokalisti Koray Candemir performansıyla hayal kırıklığı yaratıyor .
Okul müsameresindeymiş gibi !
