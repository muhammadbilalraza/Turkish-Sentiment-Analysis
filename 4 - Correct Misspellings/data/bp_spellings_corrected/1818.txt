Vampirler yıllar önce , 80’ler ve 90’larda çoğumuz için öncelikle birer korku unsuruydu .
Onları temel alan korku – komedi filmler ya da benzeri yapımlar vardı ancak günümüzdeki gibi ergen işi romantizmi ile kaplı projeler ile karşılaşmak çok da kolay değildi .
Başka bir deyişle vampirler asıl görevlerini yerine getirmeye devam ediyorlardı ; korkutmayı !
Tabii bunun ekmeğini yiyen farklı isimler de oldu .
Örneğin başarılı Alman yazar Angela Sommer - Bodenburg gibi .
Kendisi çocuklar için eserler kaleme alsa da , en üslü eseri Küçük Vampir serisi daha çok küçükleri hedef alıyordu .
Ancak işin ilginç tarafı , Sommer - Bodenburg’un dünyaca ünlü olarak anılan kitaplarını büyükler de çok sevmişti .
Çünkü vampirler halen ürkütücüydü .
Ülkemizde de iyi bilinen bir başka yazar olan Thomas Brezina’nın yine dünyaca meşhur serisi Dört Kafadarlar Takımı şema itibariyle biraz Scooby - Doo dedektifçiliğini andırsa da , Küçük Vampir bambaşka sularda yüzüyordu .
Ailesi ile birlikte vampire dönüştürülen küçük bir çocuk , ırkı ile yaşadığı bazı anlaşmazlıklar ve insan dostuyla başlayan yeni hayatı .
Sadece 11 yaşındayken vampir olan Rüdiger ve onun korku hikayelerine , özellikle de vampirlere hayran insan arkadaşı Anton’un 1979’da başlayan serüveni kitaplar boyu devam etti .
Çocuklar için okunması uygun ancak her daim tekinsiz , ürkütücü bir havayla süslü , gotik öğelerle taçlandırılmış muhteşem bir seri .
TV serisi ve bir filmi de sinemalara uğramış olan Küçük Vampir bu kez bir animasyon olarak beyazperdede .
Ancak şimdiden uyaralım , bu macera kitaplardakinden biraz farklı .
Rüdiger ve Anton’un değil , Rudolph ve Tony’nin hikayesi bizi bekleyen .
Bolca tanıdık öğe yerli yerinde olsa da , bizim bildiğimiz Küçük Vampir’den biraz farklı bu animasyon uyarlaması .
Çok daha modern espriler , daha şirin ve küçükleri rahatsız etmeyecek bir atmosfer ve kitaplardaki “adı geçtiğinde bile tüyleri diken diken eden vampir Dorothee teyze” benzeri karakterler yok ya da yumuşatılmış .  Richard Claus ve Karsten Kiilerich’in beyazperde uyarlaması Küçük Vampir 3D , adından da anlayacağınız üzere üç boyutlu bir animasyon .
Modern dünyanın modern filmlerinden .
13 yaşındaki vampir Rudolph , vampir ailesi ve çevresinin avcıların tehdidi altında olduğunu bilse de özgürlüğüne düşkün biridir .
Ergenliğinde vampir olduğu için ergenlikten asla çıkamayacak olan ağabeyi ve ebeveynleriyle “ölümsüz hayatlarına” devam eden Rudolph , bölgeye gelen bir insan olan Tony ile tanışır .
Yaşıtı sayılabilecek olan çocukla hemen arkadaş olan Rudolph ,   hem kendi ailesi hem de Tony’nin ailesi ile bir köprü olacak , bir vampir olduğu gibi bir çocuk olarak da büyümek ne anlama gelir , onu görecektir .
Keza Tony’de bayıldığı korku hikayeleri ve filmlerinin bir bakıma gerçek olduğunu öğrense de , gerçek hayatın karşısında büyümesi gerektiğini fark edecektir .
Küçük Vampir 3D filmi bahsettiğim gibi kitaplara göre çok daha hareketli ancak daha yumuşak bir havaya sahip .
Vampir avcılarıyla karşı karşıya kalan dostu için kendi ailesiyle çatışmak zorunda kalacak bir çocuğun yaşadıklarını bolca espri , arda arda gelen kovalamaca ile anlatmayı seçen bir animasyon .
Minik izleyicilerin büyük çoğunluğunun beğenisini kazanabilecek yapım diğer yandan elindeki bu artıların bir taraf da eksiye dönüşmesinden muzdarip .
Zira eldeki malzeme çok daha fazlasını sunmaya müsaade ederken , daha katmanlı bir hikaye , çok renkli ( ya da renksiz ) karakterlerle ilgiyi üstünde tutma fırsatı varken güvenli sulardan gitmeyi tercih ediyor .
Son yıllarda izlediğimiz Avrupa yapımı animasyon filmlerindeki “emniyetli” yolculuklardan bir başkası yani .
Kıssadan hisse , eğer ufaklıklar eğlensin , hem de vakit geçsin diyorsanız Küçük Vampir 3D doğru bir tercih .
Ancak “çocukluğumdaki kitapların filmi gelmiş” heyecanı ile salonlara koşarsanız sizi hayalkırıklığı bekliyor olacak .
Keza büyük bütçeli rakiplerinin aksine , yetişkinleri çekecek öğelerden de uzakta bir animasyon Küçük Vampir 3D .
Tercih sizin .
burcinaygun@gmail.com
