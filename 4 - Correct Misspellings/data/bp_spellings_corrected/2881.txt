Uganda’nın bir dönem başkenti olan sonrasında bu sıfatını Kampala’ya kaptıran Entebbe şehrinin adını tarihe ve askeri operasyonlara meraklı değilseniz , muhtemelen şimdiye kadar duymamışsınızdır .
Bu hafta vizyona giren Entebbe'de 7 Gün ( 7 Days In Entebbe ) filmi , seyirciyi 1976 yılına , Entebbe Operasyonu’na götürürken suç ve gerilim öğelerinden beslenen , tarihi itibariyle de dönem filmi dokunuşlarına sahip bir yapım .
 
Mevzuya uzak olanlar için filmin beslendiği tarihi olayı kısaca hatırlatalım : 3 Temmuz 1976’da Tel Aviv - Paris seferini yapan  Air France uçağı içinde 248 yolcu ve mürettebat ile hava korsanları tarafından kaçırılır ve Filistinlilerin safında yer alan Uganda’nın Entebbe Havaalanı’na indirilir .
Filistin Kurtuluş Örgütü’nün üstlendiği bu eylemin nihai hedefi hapishanelerde işkence gören Filistinli gerillaların serbest bırakılmasıdır .
 
ABD - İngiltere ortak yapımı olan prodüksiyonun yönetmen koltuğunda Brezilyalı sinemacı José Padilha oturuyor .
Padilha’nın adını bol ödüllü Özel Tim ve Özel Tim 2 filmleriyle duymadıysanız en azından 2014 tarihli Robocop yeniden çevrimi kulağınıza çalınmıştır .
Daha önce birden çok kez filme çekilen - ki en ünlüsü yine 1976 tarihli kırk Douglas , Elizabeth Taylor , Anthony Hopkins gibi dönemin yıldızlarını bir araya getiren Hollywood yapımı Victory at Entebbe adlı yapım -   Entebbe Operasyonu’na yönetmen Padilha orta yolcu bir bakış fırlatıyor .
Zira Gregory Burke’un senaryosu İsrail’in rehineleri kurtarma konusundaki kararlılığı - ve başarısı - kadar , Baader - Meinhof örgütü üyesi iki Alman karakteri ( Brigitte Kuhlmann ve Wilfried Böse ) de öne çıkartıyor .
Filmin iki başrolü Rosemund Pike ve Daniel Brühl tarafından canlandırılan Almanlar hem uçak kaçırma hem de rehineleri kurtarma operasyonlarının ortasında aslında kocaman bir soru işareti olarak kalıyor .
Özellikle filmin ikinci yarısında psikolojileri karşılıklı çatışan Kuhlmann ve Böse’nin “Bizim burada gerçekten ne işimiz var ? ” kıskacında kalıyor ; gözlerinden okunan soruya kendi verdikleri “Filistinlileri ezen emperyalist İsrail’e tepki” cevabı ise pek tabii havada kalıyor .
Çünkü ikisi de neyle karşı karşıya olduklarını aslında eylemin ortasına düşünce fark ediyorlar …
 
Filmde bahsetmeden geçilmeyecek diğer iki oyuncu ise uçak mühendisi Jacques Le Moine rolünde Denis Ménochet ve ilerleyen yıllarda başbakanlığa ve de cumhurbaşkanlığına da yükselecek olan , adını bu coğrafyada iyi bildiğimiz Şimon Peres rolüyle Eddie Marsan .
Mühendis Le Moine , amaçlarını kaybettikleri için hedeflerini de şaşırmış olan Almanlar karşısında aklı , sağduyuyu hatta vicdanı temsil ederken , olayların İsrail cephesinde en güçlü karakteri olarak Peres’in çizilmesi tabii ki tesadüf değil .
Savunma Bakanı olarak sesi başbakandan daha çok çıkan ve kurt siyasetçi imajını kimselere kaptırmayan Peres , 1976’dan günümüze inci taneleri atmayı da ihmal etmiyor …
 
Türün takipçileri tarafından kafalarda mutlaka Oscarlı Argo ile karşılaştırılacak yapım , politik olarak suda yürüyüp iz bırakmamaya çalışsa da , filmin kimin safında olduğunu seyircinin anlaması çok zor değil …
 
Not : Entebbe Operasyonu’nu bir de gerçek kişilerin ağzından dinlemek isterseniz Operation Thunderbolt : Entebbe ( 20 ) ve Baader - Meinhof Grubu / Kızıl Ordu Fraksiyonu’na dair Der Baader Meinhof Komplex ( 2008 ) filmlerini izlemenizi naçizane tavsiye ederim .
 
twitter . com / duygukocabayli
