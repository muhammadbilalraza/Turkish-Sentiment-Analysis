Yazdığı Twilight serisini okumamış ve okumayacak olmakla beraber perdede olanlar vasıtasıyla iyi bir yazar olmadığına kanaat getirdiğim Stephenie Meyer , yeni hiti The Host'un sinemaya uyarlanmasına bir basamak yukarıdan başlıyor .
Zira bu sefer yönetmen ve senarist koltuğunda oturan Andrew Niccol'ün geçmişine baktığımızda Gattaca , Simone ( S1m0ne ) ve Zamana Karşı ( In Time ) gibi vasat üstü bilimkurgular görüyoruz .
Andrew Niccol her ne kadar en büyük başarısını türden uzak durduğu Savaş Tanrısı ( Lord of War ) ile yakalamış olsa da yukarıda bahsettiğim filmlerinde kendine has bir dokunuş yaratabilmişti .
Genel olarak düzgün , şık ve refah içinde resmettiği kötü adamlar tarafını beyaz kıyafetleriyle arz - ı endam ettirmeyi seven yönetmen , Göçebe ( The Host ) ' de bu tercihini devam ettirirken , iyi ve direnişçi taraf hakkındaki yaratımlarını önceki filmlerine nazaran bir tık daha ileriye taşımayı tercih ediyor .
Bu da aynı dünyada yaşıyor olsalar da kıyamet sonrası evrenine daha yakın yerlerde konuşlanmak zorunda kalan insanlar ve kontrolü ellerinde bulunduran uzaylılarla başbaşa bırakıyor bizi .
Söz konusu olan uzaylılar insan bedenini ele geçirebilen ışık hüzmeleri aslında .
Kontrolü devreden bedenler duygularını kaybediyor ve görev adamlığı müessesesine yatay geçiş yapıyorlar .
Yeni sahiplerimizin uydukları mutlak bir disiplin var ve bu sayede insanlık barış içerisinde yaşayan , temiz ve kibar bir hale bürünmüş .
Doğal yaşamın bütün göstergelerinin kaybolmasını kabullenemeyen direnişçi azınlık ise kendini kayaların içine saklamış , kaybetmeye yakın oldukları savaşta tutunmaya çalışıyor .
Bu azınlığın üyelerinden Melanie ( Saoirse Ronan ) ' ın yakalanışıyla açılıyor film .
Işık hüzmesi içine naklediliyor ancak sonuç net değil .
Bu dakikadan sonra bir bedene sahip iki kişiliğin savaşını izliyoruz özetle .
Bir başka deyişle , bedeninin kontrolünü kaybeden bir ruhun .
Yakalandığı yerden bir şekilde kaçmayı başaran Melaine - yeni adıyla Wanderer - artık pek de hoş karşılanmayacağı direnişine geri dönüyor .
Sonrası bilimkurgunun beşinci plana atıldığı , aynı bedendeki iki farklı kadın ile ortamdaki iki yakışıklı erkeğin aşk dörtgeni .
Bu dörtgenin bazen üçgen bazen de birbirinden bağımsız çizgiler topluluğuna dönüştüğünü söylesek bile bunun sinemasal açıdan hiçbir getirisi yok ne yazık ki .
Geometrik açıdan ise tam bir şov The Host .
Filmin en büyük problemi tam da bu .
Hiç de fena olmayan giriş temasının belli bir noktadan sonra ipleri romantizme kaptırması .
Bu romantizmin yetkinliği konusunda ön söz için Twilight serisine şöyle bir bakmanız yeterli olacak .
Öz söz dememin nedeni ise yazar Stephenie Meyer'in ' bir kadın ve iki erkek ' hikayesinin çekiciliğiyle yetinmeyip durumu ' iki kadın ve iki erkek ' olarak modifiye etmesi .   Bu kadınlardan birini sadece iç ses olarak hayal ederseniz , curcunayı görmeden de hayalinizde canlandırabilirsiniz .
Kimi zaman absürt komediye varan ' içindeki ruhlardan birinin baskın çıkması ' durumunun dışarıdan gözlemlenlenmesi sadece ateşli öpüşmelere bağlanınca , The Host ' bir Fransız öpücüğü komedisi ' halini alıyor .
Ronan , bir onunla bir bununla öpüşedursun , arka planda kalan diğer hiçbir karakter gelişim göstermiyor , filmin akıcılığı yerle yeksan oluyor , başlangıçta hakkında umut verilen aksiyon bile dağların ardına gizleniyor .
Yönetmen ve senarist olarak uyarlayacağı hikayenin basiretsizliği altında ezilen Niccol , eminim ki çekimlerin ortasında ' şimdi ne yapacağım ? ' buhranına sürüklenmiştir .
Bundan kurtulmanın tek yolu ise yeni bir buz kraliçesine odaklanmak , filmin kötü karakterini mümkün olduğunca ilgi çekici hale getirmeye çalışmak olabilir .
The Seeker'ın Diane Kruger'ın bedeninde hayat bulan beyaz kıyafetli ve tavizsiz halleri , en azından 16 yaşında olmayan izleyici kitlesi için bir motivasyon kaynağı .
Yine de kendinizi kaynağa yakın hissedip O'na doğru yürümeye başlamamanız iyi olur , benden söylemesi .
Büyük bir film gibi görünüp kendini kendini küçülten , kapalı mekanlara hapsolan , bu kapalı mekanlarda ise sürekli dem vurduğu ' insanlığı kaybetmeme ' olgusuna karşı çıkarcasına en basit okumaları yapmaktan bile aciz görünen bir film The Host .
Andrew Niccol'e neden bu işe bulaştığı ile ilgili kızmaktan başka yapabileceğimiz fazla bir şey yok .
firat_atac@hotmail.com / twitter : firatatac
