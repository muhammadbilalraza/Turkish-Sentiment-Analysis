Bu sene 51. Uluslararası Antalya Altın Portakal Film Festivali’nde prömiyerini yapan ve yarışarak " En İyi Görüntü Yönetmeni Ödülü’nü alan Fakat Müzeyyen Bu Derin Bir Tutku , yönetmen Çiğdem Vitrinel’in ikinci uzun metraj işi . İlk filmi Geriye Kalan da 2011'de 48. Antalya Altın Portakal Film Festivali'nde kendisine En İyi Yönetmen , Devin Özgür Çınar'a En İyi Kadın Oyuncu ödüllerini getirmişti . İlk filmlerini çeken bir yönetmen olarak oldukça başarılı işlere imza atıyor Vitrinel ve dikkatimizi çekiyor .
 "
Fakat Müzeyyen Bu Derin Bir Tutku " , uzun ve ilginç bir film ismi . Aynı isimli bir kısa romandan esinlenilerek oluşturulmuş hikaye . Roman İlhami Algör’e ait . Filmde Arif   ( Erdal Beşikçioğlu ) adında 40’larında , tutunamamış bir karakterin iç sesiyle ilerliyoruz . Neden devam ettiğinin farkında bile olmadığı bir ilişkinin içinde , bir türlü bitiremediği bir kitabı yazmanın peşinde , hayattan fazla beklentisi olmayan , içe dönük bir karakter Arif . Sevgilisi bu gidişe bir dur diyerek ayrılıyor ondan ve Arif aslında o zaman hayattan neler istediğini sorgulayacak bir hale geliyor . Mesela nasıl bir kadın … Zaten yazdığı kitapta da bunu sorguluyor Arif . Bir ideal kadın düşüncesi var kafasında , onu çizmeye uğraşıyor yazarken ve sonra adeta o kadını buluyor ve aşık oluyorlar birbirlerine . Müzeyyen ( Sezin Akbaşoğulları ) güçlü bir kadın karakter . Bir ilişkiyle kendini niteleyen biri değil , Arif ise öyle biraz . Aslında genelde cinsiyetlere yaftalanan şu “erkek özgürdür , kadın kendisini erkeğe adar , kendisini bir ilişkiyle tanımlar” klişesini yıkan bir hikaye bu . Kadın erkeği seviyor ama onunla var olmuyor , kendisine has bir dünyası var , bir sınırı var adeta . Erkek ise kendi sınırlarını kaldırıyor ortadan , Müzeyyen ile var oluyor adeta , aşık , bağımlı , duygusal , kıskanç , şüpheci bir karakter Arif . Filmde bu çiftin yaşayışları günümüz modern kadın erkek ilişkilerinin bir örneğini sergilerken , bazı açılardan prototip çizmese de genel anlamda çok doğal , çok gerçekçi bir tablo çiziyor .
Behzat Ç. dizisi ve sinema filmi serilerinde Erdal Beşikçioğlu’nun üzerine cool , baskın , maço bir aşık karakter yapışmıştı açıkçası , burada kendisini yine iflah olmaz bir aşık ama bu kez baskın olmayan , daha romantik ve içe kapalı bir karakter olarak görmek harika doğrusu . Müzeyyen gibi karizmatik ve güçlü bir kadını da ancak Sezin Akbaşoğulları canlandırabilirdi , bu anlamda filmin cast seçimlerinin tam da yerinde olduğunu düşünüyorum . Keza Ege Aydan , Hare sürekli , Derya Alabora , hepsi o kadar doğal oynamışlar ki , belli ki herkes rolünü sevmiş , benimsemiş , bence bu projenin içinde olmaktan da mutlu olmuşlar , bazı filmlerde bu mutluluk / mutsuzluk hissediliyor gerçekten de biraz dikkat ederseniz .
Filmin gücü şu ki , kitap olarak yazılmış ve sinematografik olarak beyinde canlanabilen etkileyici bir hikayeyi peliküle taşımakla kalmamış ; ben bu filmde Çiğdem Vitrinel’in seçtiği kadrajları , açıları , filmdeki renk doygunluğunu , kostümü , dekoru , yani filmin dokusuna destek olan her bir detayı çok beğendim . Bu anlamda kendine has bir dokusu var filmin , müzikleriyle ,   perdede belli belirsiz gözüken cümlelerle , nev - i şahsına münhasır bir kurguya ve sinematografiye sahip . Akılda kalıcı bazı özlü sözler de yok değil , aşka , ilişkilere dair . Son zamanlarda izlediğimiz bir çok aşk filminden sıyrıldığını düşünüyorum ; iki karakterin arasındaki kimya ve aralarındaki aşkın inandırıcılığı da hiç azımsanmaması gereken bir başarı böyle filmler için .
Kavuşamamalar , sevip de sevilmemeler , ayrılıklar , yanlış anlamalar olsa da acıklı olmayan , hatta yer yer mizah öğeleri bulunduran , hafif bir film aynı zamanda Fakat Müzeyyen … Tek eleştirim , bu mizah dolu sahnelerin bazılarının abartılı kaçışı ve gereksizliği , o da Arif’in kahvede otururken etrafındaki insanlarla kadınlar kaça ayrılır , sevgi nedir gibi konulardaki geyikleri mesela . Orada kahvedeki insanları canlandıran kişilerin oyunculuklarının hiç inandırıcı olmayışı da , bu kadar doğal bir filmin içinde fazlaca sırıtmış .
Sinemada izledikten sonra DVD’sini de alayım , ara ara izleyeyim diyeceğiniz türden bir film olduğunu iddia etmekte bir mahsur görmüyorum . İyi seyirler . * Çok sevdiğim Yozgat Blues filminde geçen " fakat peynir harika " repliğine gönderme yapmak istedim . twitter . com / blossomel
