Korku ve gerilim edebiyatının üstadı , dünya üzerinde eserlerini okusun okumasın neredeyse herkesin adını bir şekilde bildiği bir yazar , Stephen King .
Şimdiye kadar yazdığı sayısız roman ve öykü ile sadece korku türünün değil , dramatik kurgunun da ne kadar “kralı” olabileceğini çok kez kanıtlamış bir isim .
Esaretin Bedeli ve Yeşil Yol gibi efsaneleri yazan , sinemanın iki değerli uyarlama filmine kavuşmasını sağlayan King’in bir de epik romanı var .
Daimi takipçilerinin geneli tarafından Mahşer romanıyla birlikte en iyi işi olarak nitelendirilen opus magnum’u , “O” .
1990’da mini dizi olarak televizyon ekranı için uyarlanan , Tim Curry’nin muazzam oyunculuğu sayesinde , aslında çok kötü bir uyarlama olsa da büyük şöhret kazanan O , bu sefer aslına uygun olarak bir sinema filmine dönüştü .
Uzun yıllardır beklenen sinema uyarlaması , geçtiğimiz hafta ABD ve birkaç dünya ülkesinde daha vizyona girdi , şimdiye kadarki en yüksek gişe açılışını yapan korku filmi ünvanına kavuştu .
Üstelik de akla hayale gelmeyecek bir ilk üç gün kazancıyla .
Bundaki en büyük pay filmin kalitesi olduğu gibi , üzerinde iyice çalışılmış reklam kampanyasıydı .
Peki bu PR çalışmaları filmi gereğinden fazla mı parlatmış derseniz , cevabımız koca bir hayır olur .
Daha önce 2013 tarihli Mama filmiyle adını duyuran Cary Fukunaga’nın çok farklı bir anlayış benimsemesi ve stüdyo ile yolunu ayırmasıyla projenin başına geçen Andy Muschietti .
Arjantinli genç yönetmen Muschietti , gelmesini dört gözle beklediğimiz O sinema uyarlamasının perdenin arkasındaki gerçek yıldızı olmuş .
Beyazperdeye hakkı ile aktarılması en zor işlerinden biri olarak görülen King’in O adlı devasa eserini “neredeyse” tam hakkını vererek çeken yönetmen , son zamanların en iyi korkusuyla bize selam veriyor .
Sağlam bir kadro , iyi bir senaryo ve işini didik didik ederek tamamlayan bir yönetmen .
Orijinal adı ile IT , 1980’lerin büyük ses getiren korku romanıydı .
1950’lerde kendilerine ezikler adını vermiş bir grup çocuğun başına musallat olan katil bir palyaçoyu anlatan eser , 10 küsür sayfa boyunca müthiş karakter portreleri resmediyor , edebiyatın en rahatsız edici kötülerinden birini , Pennywise’ı bizlerle tanıştırıyordu .
Her 27 yılda bir ortaya çıkan , çocuklara sevimli bir palyaço olarak yaklaşıp , ağına düşüren Pennywise , onlarla besleniyor , daha sonra tekrar uykuya dalıyordu .
Bu arada okuyucular da Main kasabasının bitmek bilmeyen dehşetini , korku dolu tarihine tanık olurken , Amerika’nın en büyük sorunlarını tekrar görüyordu ; ırkçılık , ebeveynler ve yetiştirme kusurları , göz ardı edilen ve sadece “günü yaşa” düsturu ile yaşayan nesiller .
Pennywise Dans Eden Palyaço ise bunun gibi önemli konuları birer korku malzemesine çevirip , çocukları bunlarla avlıyor , korkuyla lezzetlenen etleriyle besleniyordu .
Kitapta aile içi şiddet ve cinsel istismar gibi sorunlarla da boğuşulan bu macera 1980’lere kadar gelip , dönemin problemlerine de bakış atıp , geri dönen katil palyaçonun işini son kez bitirmek için doğdukları yurtlarına koşan yetişkin Ezikler’in epik final mücadelesi okuyucuları şok ediyordu .
Vizyonda bizleri şok edecek olan O filmi ise hikayenin çocuklar tarafını anlatıyor .
Dönemi yakalamak için hikayemiz 1950’lerde değil , 1989’da geçiyor .
Bu da O : İkinci Bölüm’ün 2016’dan bir hikaye anlatacağı anlamına geliyor .
Yani izleyeceğimiz filmdeki dönemden yine 27 yıl sonra !
Yönetmen Andy Muschietti bahsini ettiğim gibi dersine çok iyi çalışmış .
Stephen King’in sık sık tercih ettiği dostluk ve hayatla mücadele temalarını en iyi şekilde perdeye getirmiş .
Yani doğaüstü olsun , olmasın her şeyin temelinde gerçek korkular var ve yönetmen bunun farkında .
Genç aktör Bill Skarsgård’ın Tim Curry’nin tahtını salladığı inanılmaz Pennywise yorumu , akıllara Stranger Things’i getiren atmosferi ( ki tam tersine dizi King eserlerinden bolca besleniyor ) , büyük filmlerin görüntü yönetmeni Chung - Hoon Chung’ın yetkinliği ve buram buran King ruhu kokan bir film !
Ezikler ekibine gelirsek ; kardeşinin ölümünü kabullenemeyen lider Billy ( Jaeden Lieberher ) , espirileriyle koltuktan düşüren Richie ( Finn Wolfhard ) , hastalık hastası Eddie ( Jack Dylan Grazer ) , duygusal ve zeki şişmanımız Ben ( Jeremy Ray Taylor ) , ödlek ve şaşkın Stanley ( Wyatt Oleff ) , gerçek hayatı kabullenemeyen Mike ( Chosen Jacobs ) ve ekibin tek kızı ancak en cesuru Bev ( Sophia Lillis ) .
Romanda önemli bir yeri olan ancak ilk filmde bir parça arka planda kalan hastalıklı , şiddet yanlısı Henry ( Nicholas Hamilton ) ’ı da es geçmeyelim .
Aslında projede yer alan oyuncuların her birinde , irili ufaklı yan rolleri canlandıran isimler de dahil olmak üzere tam bir performans şovu sözkonusu .
O yüzden her bir karakter ve oyuncu için ayrı ayrı güzelleme yazmaya gerek yok .
Pennywise Dans Eden Şeytan Palyaço hariç !
İkonik bir kötü olan Pennywise’a can veren , Tim Curry’e bu rolle birlikte tapan bir neslin de katkısıyla büyük bir yükün altına giren genç Bill Skarsgård , belki de kusursuza yakın bir karakter yaratmış .
Eski mini dizide karaktere kitaptan uzakta bir yorum getiren Curry’nin aksine , aktör olabildiğince “aslına sadık , rahatsız edici , hem çekici hem de dehşete düşüren” Pennywise olmuş .
Lakin düşük bütçe yüzünden yeterli özen gösterilememiş CGI katkılı sahneler , bu harika performansa yer yer gölge düşürmüş .
O : İkinci Bölüm’de çok daha yüksek bir bütçenin garanti olacağını düşünürsek , bu sıkıntıyı şimdilik göz ardı edebiliriz .
O’nun en büyük sorununa gelecek olursak .
Yetersiz CGI altyapısının dışında , süre bir korku filmine göre uzun olsa bile sürekli bir koşuşturma mevcut .
Her karakterin arka planını anlatmaya çalışmak , Pennywise’ın tek başına çok sayıda kötüden daha beter olduğunu göstermek , bir yandan O’nun mitolojisine dair ufak tefek ipuçları sunmak , önemli karakterleri hikayeden silmeden onlara da yer vermeye çalışmak , başka bir deyişle yaklaşık 500 sayfalık detay dolu bir hikayeyi en iyi şekilde bir filme dönüştürebilmek .
Ne kadar zorlu bir işe giriştiğini iyi bilen yönetmen , her önemli başlıkta yeterli dozu yakalamaya uğraşınca , oradan oraya sürüklenen , koştur koştur nefessiz kalan bir kurguyla başbaşa kalmış .
Yani güzel bir girişten sonra dur durak bilmeden finale en iyi şekilde yetişmeye çalışan , çokça karakter , sayısız gönderme , fanatikleri mutlu etme çabası ve bir de sürükleyici olayım düşüncesiyle gelen acelecilik .
Bu iki unsuru dışarıda bırakacak olursak O filmi , Conjuring ( Korku Seansı )  serisiyle birlikte nice yıldır başımıza gelen en iyi şeylerden biri !
Üstelik kitaba oranla azaltılmış vahşet seviyesine rağmen !
Nitekim yapım çokça rahatsız edici sahneye sahip ve herkese göre değil !
2019’da vizyona girmesi planlanan O : İkinci Bölüm için epeyce beklememiz gerekiyor olsa da , yürekleri iyice ferahlatan bir detay var .
Sıradaki kısım çok daha karanlık , ciddi ve vahşi olacak .
Günümüzdeki yetişkin Ezikler’in serüvenini izleyecek , ayrıca sık sık çocuk hallerini göreceğimiz geçmişe geri döneceğiz .
Hem de Bill Skarsgård ve Andy Muschietti ile !
Kesinlikle kaçırmayın !
 * Sayfa sayısı fazla gözükse de , çok sürükleyici olan “Sansürsüz Tam Metin” O baskısını alın , okuyun diye de küçük bir tavsiye benden size . burcinaygun@gmail.com
