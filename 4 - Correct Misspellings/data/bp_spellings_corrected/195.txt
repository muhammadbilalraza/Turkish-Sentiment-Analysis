Don’t Look Up , Netflix’in belli ki oldukça bel bağladığı ve büyük beklentisi olduğu bir yapım .   Hoş zaten şu kadroyu hangi filme koysan , hangi yönetmene versen büyük beklenti oluşacağı kesin .
Başroldeki Leonardo DiCaprio ve Jennifer Lawrence’a eşlik eden isimlerin hepsi birer yıldız ; Cate Blanchett , Meryl Streep , Jonah Hill , Timothée Chalamet .   Yönetmen koltuğunda da Will Ferrell ( bu filmin bir yerinden nasıl çıkmadı , hayret ) komedilerinin vazgeçilmez ismi , sonradan rotasını The Big Short ile kara komediye çeviren ve Vice'a da imza atan , yazar ve yapımcı Adam McKay yer alıyor .
Filmde Leonardo DiCaprio nerd , insanlarla iletişimde sıkıntı çeken , Xanax bağımlısı bir astronom olan Dr .
Randall Mindy’yi oynarken ,  Jennifer Lawrence onun zeki ama duygusal olarak problemli ve dik kafalı doktora öğrencisi Kate’i canlandırıyor .
ABD Başkanı Janie Orlean olarak izlediğimiz Meryl Streep'in karakteri tam bir dişi Trump portresi çiziyor .   Jonah Hill’i ise başkanın şımarık oğlu ve başbakanlık müsteşarı olarak izliyoruz .
Cate Blanchett’in adı tanıtımlarda pek geçmiyor ama , sabah programı sunucusu Brie Evantee rolünde bir harika !
Çıkış noktası iklim krizi olan Don't Look Up , altı ay içinde Everest Dağı büyüklüğünde bir kuyruklu yıldızın , Dünya’ya çarpacağını ve tüm insan yaşamını yok edeceğini keşfeden iki gökbilimci hakkında ; Sarmaşık Ligi’nden olmayan bir üniversitede profesör olan Dr .
Randall Mindy ( Leonardo Di Caprio ) ve doktora öğrencisi Kate Dibiasky ( Jennifer Lawrence ) .
Kate’in yaptığı keşifin ardından , profesör ve öğrencisi ABD Başkanı Orlean’i bilgilendirmek üzere Beyaz Saray’ın yolunu tutuyorlar .
Ancak burada karşılaştıkları ilgisizlik onları , medyanın gücünü kullanma yoluna itiyor .
Burada da artık işin rengi iyice değişiyor ve sosyal medyanın da etkisiyle profesör ve öğrencisi kendilerini birer şarlatan olarak buluyorlar .
Filmin konusunu bu şekilde anlattığımızda ne kadar da ciddi duruyor değil mi ?
Emin olun filmin hiçbir noktasında bu ciddiyete rastlamayacaksınız .
Zira bu bir hiciv komedisi ve her şey adeta bir Saturday Night Live Show karesi gibi .  
Jennifer Lawrence Leonardo DiCaprio Don’t Look Up
Evet dünyanın içinde bulunduğu durum tam bir kaos .
Bu kaosun ortasında kimsenin durup bir şeyleri dinlemeye vakti yok , çünkü herkesin acelesi var .
Biri gidip ABD başkanına , bir kuyruklu yıldız keşfettik altı ay sonra dünyaya çarpacak ve insanlık yeryüzünden silenecek dediğinde biraz durup düşünelim diyebilir .
Çünkü yakın gelecek daha önemli .
İşler güçler var , seçim var , dünya bu kaosa hazır değil .
İyisi mi biz bir durup düşünelim .  
Netflix geçtiğimiz Pazar gecesi tüm dünyadan 375 basın mensubunun katıldığı ve benim de katılma şansı bulduğum online bir basın toplantısı düzenledi .
Basın toplantısında yönetmen Adam McKay’in de dediği gibi , iklim krizi , virüsler vb. felaketleri anlamak ve önlemek için sadece bilimin sesine kulak verilmeli , felaket tellallarının değil .
Peki ya gerçek bilim insanları ile medya maymunlarını nasıl ayırt edeceğiz ?
İşte tüm mesele de bu aslında , zaman zaman ayırt edemiyoruz ve kendi işimize geleni seçip yola devam ediyoruz .  Karşımızda çok geveze , çok kaotik bir film var ve filmin 145 dakika uzunluğunda olduğunu da işin içine katarsak , bir yerden sonra ipin ucu kaçıyor .  Yakalamak isterken de kendinizi o kaosun tam ortasında buluyorsunuz .
Filmin özellikle , oldukça yapay duran final sahnesi ile biraz tadımı kaçırdığını da belirtmek isterim .
Yazını sonuna kadar okudum , hala filmi beğenip beğenmediğini anlayamadım derseniz ; ben de bilmiyorum gerçekten .
Elbette iklim krizi gibi bir konuya dikkat çektiği için değerli , ama .
İyisi mi siz yukarıdaki yıldıza bakın , ben Melancholia’yı izlemeye gidiyorum .
Hande Kara
