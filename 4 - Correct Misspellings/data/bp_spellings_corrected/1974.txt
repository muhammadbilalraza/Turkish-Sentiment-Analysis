Bu yılın merakla ve ümitle beklenen yerli yapımlarından biriydi Gişe Memuru .
İstanbul Film Festivali'ndeki gösterimi de bu yüzden hıncahınç doluydu .
Klip - var bir açılış sekansı izledik önce .
Hızlı bir kurguyla jenerik boyunca otobanlardaki gişe memurlarının dünyasına girdik .
Sonra film başladı .
Yani ilk diyaloglu , mizansenli sahneler geldi .
Ve film aniden Akasya Durağı'na dönüşüverdi .
İlk burada irkildim .
Dünyaya çarpacak bir meteor olması gibi yan öğelere takılmadım , hayır , bu basit diyalog sahnelerindeki amatörlükte irkildim .
Kahramanımız Kenan'ın sıkıntılı iş ve ev yaşamlarını izledik bunu takiben .
Kırılma noktasını ve çıkardığı olay sonrasında ücra bir gişeye sürülmesini .
İşte bundan sonra filmin yapısı iyice skeçlerden ibaret hale geldi .
Gişeye gelen her yeni kişiyle bir başka skeç .
Kenan'ın aşık olma , boğucu hayatından kurtulma hayalleri .
Yalnız hiçbiri Nadir Sarıbacak'ın yer aldığı skeç kadar eğlendirmedi .
İlk kez Uzak İhtimal'de hayran kaldığımız Sarıbacak , komedi zamanlamasıyla da etkiledi bizi .
Kenan'ı canlandıran Serkan Ercan'ın müthiş oynuyor olması da beklenmedik değildi .
Yetenekli bir oyuncu olduğunu zaten biliyorduk .
Ancak skeçlerden oluşan yapı ve filmin giderek su yüzüne çıkan niyeti can sıkıcıydı .
Neydi o niyet ?
Her erkek , dönür dolaşır babası olur .
Yüzlerce , binlerce kez işlenmiş bir fasit daire öyküsü .
Sürecini yeterli incelikle işlemeden ama .
Bir de itiraf etmem gerekiyor ki , filmde yaşadığım hayalkırıklığının üstüne , gösterimin ardından düzenlenen soru - cevap bölümünde yönetmen Tolga Karaçelik'in kendini fazla ciddiye alan , hatta kibirli tavrı da tuz biber ekti .
Ben ve çevremdeki bir kısım insanın şahsi kanaatidir tabii .
Görüntü yönetiminden kurgusuna , oyunculuklarından hele hele müziklerine kadar işçiliği başarılı bir yapım Gişe Memuru .
Ama içi boş .
Zaten cilasına daha çok özen gösterilmiş .
Laf aramızda , işin biraz tribinde .
Referans isterseniz , örneğin Sofia Coppola'nın son filmi Başka Bir Yerde'yi ( Somewehere ) sevdiyseniz , zevk almanız mümkün .
O filmden hiç hazzetmemiş biri olarak , benim yazdığım eleştiri de böyle çıktı tabii .
Bütün bu sebeplerden dolayıdır ki Gişe Memuru'nu Bant dergisi okuyucularına hararetle tavsiye ediyorum .
Gücenmek yok .
Twitter : aliercivan
