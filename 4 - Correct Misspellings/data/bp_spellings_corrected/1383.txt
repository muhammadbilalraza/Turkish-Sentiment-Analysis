Yıl , 19Geçen yüzyılın son günlerinde karşımıza çıkan The Matrix , bilim kurgu sinemasının geldiği noktayı göstermesi açısından son derece önemliydi .
Bilim kurgu türünün , sinema , edebiyat ve popüler kültürdeki örneklerinden aldığı referanslar ve sinema teknolojisinin de katkısıyla , bu noktayı ileriye taşımaya çalışıyordu .
Ki bilim kurgu sineması , sinemanın bütün türleri içinde , hem ele aldığı ' tartışmalı ' konular nedeniyle içerik anlamında , hem de görsel anlamda en çarpıcı örnekleri ortaya koymuştur .
Görsel inandırıcılığını , bilim ve mimari gibi disiplinlerle olan yakın ilişkisine borçlu .
Düşünsel anlamda en büyük ilham kaynağı ise kuşkusuz bilim kurgu edebiyatı .
Türün klasik yazarlarının dışında , çağdaş felsefeye bile yön veren , cyberpunk alt türünün yazarları da sinemada karşılığını zamanla buldu .
Bu yüzden bilim kurgu sineması , tarihinden bu yana , sanatın uçlarına yeni raylar döşediği gibi , içinde yaşadığımız dünya , gelecek kültürü , insan bedenin geleceği gibi konular üzerine önemli tartışmaları gündelik hayatımıza taşıdı .
İşte bu ve buna benzer nedenlerden dolayı , bir bilim kurgu filminin kalıcı olabilmesi , diğer türlerle karşılaştırıldığında , o kadar kolay değil .
Matrix serisini henüz yapımcıları ikna etmeden yazan ve bütün çekimler boyunca storyboard’larına sadık kalan Wachowski Biraderler’in bu zor ve önemli türe iddialı girdiklerini anlamak da güç değil .
Serinin ilk filmi The Matrix , şüphesiz görevini fazlasıyla yerine getirmişti .
Bilim kurgu sanatları ve özellikle cyberpunk edebiyatının birikimini taşıyan film , anime türünün de etkilerini taşıyordu .
İyi yazılmış senaryo , görsel anlamda da sinema teknolojisinin WriteReviews sürüşünü yapmaya hazırdı .
Üstelik referanslarını açık açık gösterdiğinden , saygısını sunma konusunda da kusuru olmayan bir filmdi karşımızdaki .
Bu açıklık , kimi anime sahnelerinden Fransız Düşünür Jean Baudrillard’ın kitabına kadar uzanıyor .
Öykünün Baudrillard’ın ünlü simülasyon kuramıyla benzerliği ise kuşku götürmez .
Fakat bundan yola çıkarak filmi filozofun görüşleriyle örtüştürmeye çalışanlar , Baudrillard’dan bekledikleri cevabı hiçbir zaman alamadılar .
Baudrillard , kendi düşüncelerinin izlerini sadece Matrix’te değil pek çok filmde gördüğünü söylüyor ve hiçbirini öne çıkarmıyor !
Fakat bu durum kesinlikle filmin önemini azaltmıyor , tıpkı filmin felsefe kitaplarına konu olmasının da , önemine fazladan bir artı katmadığı gibi .
Filmi inceleyen herkes kendine göre yorumlayabiliyor .
Ama herşeyin ötesinde izleyiciyi içinde yaşadığı gerçekliğe dair düşünmeye itiyor ve bir güzel kafa karıştırıyor .
Üstelik iyi bir senaryo , iyi bir aksiyon ve inandırmanın ötesinde deneyimler yaşatan bir görsellikle başarıyor bunu .
266 Dakika ve 9 Kısa FilmMatrix Reloaded ve Revolutions , 266 dakikalık bir devam filminin parçaları .
Reloaded’ın vizyonda olduğu dönem yapılan tartışmalarda kimi zaman gözden kaçırılan en önemli nokta , sinemalarda gösterilen filmin aslında yarım bir film olduğuydu .
Ben kendime adıma o dönem yazdığım yazıda , yaşadığım deneyimi eleştirmeden aktarmaktan başka bir yol görememiştim .
Reloaded , ilk film gibi başı sonu olan bir film bekleyenleri oldukça şaşırttı .
Filmin tatmin etmekten uzak olduğu ve bunun ticari kaygılarla yapılmış olduğu da iddia edildi .
Halbuki yakın dönemde seriyle ciddi ciddi ilgilenenlere güzel bir sürpriz yapılmıştı .
Bazıları bizzat Matrix’in yaratıcıları tarafından yazılan Animatrix kısa filmleri , devam filminin yarattığı eksiklik dugusunu fazlasıyla kapatıyordu .
Üstelik özellikle Wachowski’ler tarafından yazılan kısa filmlerin Matrix serisiyle bağlantısı oldukça dikkat çekiciydi .
Her ne kadar şu an Revolutions ile birlikte düşündüğümde Animatrix’ten üstün bulsam da , kısa filmlerin beni Reloaded’dan daha fazla heyecanlandırdığını itiraf etmeliyim .
Jean Baudrillard , Matrix üzerine yaptığı bir röportajda , yönetmenlerin seride Zion ve Matrix’i gösterdiğini ve iki dünyanın ' kesişim noktasını ' göstermek gibi bir ilginçliği atladıklarını söylüyor .
İşte bu ve daha fazlası ilginçlik Animatrix’in kısa filmlerinde karşımıza çıkıyor .
Reloaded , her ne kadar Mimar’la karşılaşma gibi hayati bir sahneyi içerse de , kahramanların Anahtarcı’nın peşinden kaynağa ulaşmak için verdikleri mücadeleyi anlatıyordu .
Ve eğer Revolutions’dan ayrı düşünürseniz , sadece kafa karıştıran bir film .
Neo’nun kimliği , kehanet ve inanç konuları bu filmde tartışmaya açılıyor ve serinin takipçilerinin üzerine aylarca kafa yoracakları sorular çıkıyor ortaya .
Bu ise bana göre sinema tarihinin en ilginç dönemlerinden birini yarattı .
Hepimiz sır gibi saklanan son filmde olacaklara dair senaryolar okuduk ve ürettik .
Pek çok sinema yazarı ve araştırmacı Matrix’in finalina dair ilginç senaryolar üretti .
( Hatta bazıları Wachowski’lerin seçtiği sondan bile ilginçti ) .
Ama çoğu yazarın birleştiği nokta , yaşadığımız şeyin Enter The Matrix oyununu bile gölgede bırakan büyük bir oyun olduğu yönündeydi .
İlk Matrix’te yaratılan anlamlar tersine döner gibi olmuştu .
Fakat son filmin insanlar ve makineler arasındaki büyük savaştan oluşacağı bilgisi , bütün sorulara merhem olabilecek güçteydi .
Üstelik küresel bir özdeşleşmenin muhatabı olan bir kahramanın başarısızlığının yaratacağı hayal kırıklığı , konvansiyonel sinemanın kaldırabileceği bir ağırlık değildi .
2. Rönesansın SonuAnimatrix kısaları içinde Matrix açısından en fazla önem taşıyan çalışma ( Lara ) şüphesiz , 2. Rönesans .
Burada Matrix’in doğuşunu , makinelerin ortaya çıkışından itibaren izleyebiliyorsunuz .
Makineler , insanların işlerini kolaylaştırmak için yaratılıyor .
İnsanlar tarafından saygı görmedikleri gibi , hukuki bir olayın ardından da kitlesel bir nefretin öznesi oluyorlar .
İki farklı türün birarada yaşayabilmesinin imkansızlığı , makineleri ' bir - sıfır ' adını verecekleri kendi bölgelerinde yaşamaya itiyor .
Özerk bir yaşam kurduktan sonra ise insanlar arasında temsil hakkı istiyorlar .
Böyle bir girişim , insanların açtığı bir savaşla sonuçlanıyor .
Makineler ise çareyi , kendisi için daima tehdit oluşturan insan ırkının bedenlerini kontrol altına almakta buluyor ve onları ( bizi ) zihinsel olarak kendi hazırladığı programa hapsediyor .
2. Rönesans bize , matrix’in ortaya çıkmasında insanların da en az makineler kadar suçlu olduğunu gayet güzel ortaya koymuştu .
Bu anlamda ' tüm davalara son verecek olan dava'nın yani savaşın bir sonuca ulaşmaması çok da şaşırtıcı değil .
İnsanların da masum olmadığı bir dünyada , tüm kötülüğü makinelere yüklemenin de nihayet sonu geliyor filmde .
Devam filmlerinde ' düşman ' makineleri Ajan Smith’te simgeleştiren yönetmenler , yavaş yavaş onu üçüncü bir taraf yapıyorlar .
Hem insanlara hem de makinelere karşı , başlı başına bir tehlikeye , kötülüğün simgesine dönüşüyor Ajan Smith .
Ve eski hacker , yeni seçilmiş Neo , bir anda makinelerin de umuduna dönüşüyor ve bütün alemlere barışı getiriyor .
Her ne kadar 266 dakikalık bir filmin ikinci yarısı olarak kabul etsek de , Revolutions’ın ' ilk yarıdan ' daha sıkı bir film olduğunu kabul etmek zorundayız .
Bir kere akıllara durgunluk veren savaş sahnesi devam filminin en önemli ve güçlü yanı .
Onun dışındaki olay örgüsü ise Reloaded’da olduğu gibi gerilimini daha çok aksiyon sahnelerine borçlu .
İki arada , bir durakta kalan Neo’nun kurtarılması , Neo ve Trinity’nin birbirlerine ağır çekim koştukları sahneyle yerleşti akıllara .
Serinin başından beri ikisi arasındaki aşk hikayesinin etkileyicilikten uzak , zorlama ve heyacansız olduğunu düşünüyordum , bu sahne ile komik de olabileceğini kendi adıma keşfetmiş bulundum .
Savaş bölümünün sürprizlerinden birisi de , Animatrix’te Neo tarafından zihinsel kölelikten kurtarılan Kid’in borcunu ödemek için verdiği gayret .
Matrix’ten kimse umutsuz bir son beklemiyordu , Animatrix bu yöndeki beklentileri fazlasıyla karşılıyor .
Fakat Neo’nun makineleri barış talebi konusunda kolayca ikna edebilmesi , Smith’in makinelere ve hatta matrix’e verdiği rahatsızlığın güçlü bir şekilde verilmemesi , Mimar’ın finalde Kahin’le yaptığı konuşma gibi sıkıntı yaratan durumlar ise bir başka ( büyük ) soru ( n ) ’un gölgesinde kalıyor .
Önemsiz bir karakterin ismi için bile , kültür tarihinin derinliklerine doğru bir yolculuk hazırlayan yönetmenlerin , devam filminin senaryosuna ayrıntılar kadar önem vermediğini aylar önce anlamıştık .
Belki de bu yüzden bu sıraladığım sorunlar rahatsız etmiyor .
Fakat ben kendi adıma , Matrix’in bitişinin sadece Mimar’ın repliklerinde verilmesini talihsizlik olarak görüyorum .
266 dakikalık devam filminin kuşkusuz en büyük eksikliklerinden biri .
Eğer bu yönde bir gelişme olmasaydı sorun yoktu , ama olduysa , o zaman bu ilginçliğin de seride ıskalanmaması gerekirdi .
Ve bunun hangi formatta karşımıza çıkacağını da çok merak ediyorum .
Star Wars örneğini yakından bilen Wachowski’lerin geleceğin sinema teknolojisiyle şekillendirme planları yaptıklarına da eminim .
Aniden suyun içine uyanan insanların kaçının bu durumdan gerçekten memnun olacağı ve bu deneyimin , insanların makinelerle daha önce beceremediği iletişimi kurmaya yetip yetmeyeceği ise yeni tartışma konularımız .
Küçük çocuğun programladığı pastel gökyüzü , şiirsel bir adaletin başlangıcı gibi gözüküyorsa da , ne istediğini hiçbir zaman bilemeyeceğimiz Ajan Smith , belki de sadece bu yüzden bu iletişimin önündeki en büyük engel olacaktır .
İptal olmasına rağmen .
