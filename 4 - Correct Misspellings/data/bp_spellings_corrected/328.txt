Alacakaranlık serisinin adeta yaşadığı büyük patlama , aynı dönemde yine romanları ile tüm dünyayı kasıp kavuran Açlık Oyunları'nın yaşattığı heyecan ve yine Labirent kitaplarının sektörde yarattığı heyecan .
Young adult ( çocuk değil ama yetişkin de değil diyelim ) akımının dikkat çekici , daha doğrusu sağlam satış rakamlarına ulaşmış edebiyat ürünlerinin , yapımcıların gözlerini “yeşerten” başarıları ile birlikte başarılı ve başarısız beyaz perde uyarlamalarıyla karşılaştık .
Bunlardan biri de bu hafta vizyona giren ve yine bir roman serisinden uyarlanmış olan Karanlık Zihinler .
Alexandra Bracken’ın yazdığı ve young adult ( YA ) sınıfına ait The Darkest Minds serisi toplam üç romandan oluşuyor .
Sinema salonlarına teşrif eden Karanlık Zihinler ise bu üçlemenin ilk halkasından uyarlanmış .
Açlık Oyunları ve Labirent serileri gibi distopik bir geleceğin gençlerin gözünden yansımasını anlatan film , yayılan bir salgın hastalık sonrasını sahne olarak seçmiş kendisine .
Bu kez ortada yürüyen ölüler , tamamen yok olmuş bir dünya ya da uzaylılar yok .
Ancak genç nüfusun yüzde 98’i bu bilinmeyen hastalık yüzünden ölüyor , geri kalanlar ise garip bir şekilde evrime uğruyor .
Bir bakıma sıradan gençler , salgın sonrası birer X - Men’e dönüşüyor .
Gözlerindeki renklere göre tehlike seviyesi belirlenen bu “arda kalanlar” , hem yaşadıkları değişim ve peşi sıra gelen özel güçlerin sebebini , hem de nasıl üstünden gelineceğini öğrenmek için hükümet tarafından hapsediliyor .
Küçük çocuklar ya da gençler , eğer yetişkin nüfus için hayati tehlike oluşturuyorsa infaz ediliyor , diğerleri ise testlere tabi tutuluyorlar .
Toplamda 6 yılını bu hapishanede geçiren Ruby ( Amandla Stenberg ) , bu grubun özgürlüğünü isteyen bir oluşumun üyesinin desteğini alıyor .
Merkezdeki gizli ajan Dr .
Connor ( Mandy Moore ) , Ruby’nin zihin kontrol güçlerinin sayesinde buradaki sayısız mahkumun özgürlüğe kavuşmasını sağlıyor .
Liam ( Harris Dickinson ) , Chubs ( Skylan Brooks ) ve Zu ( Miya Cech ) adlı arkadaşlarıyla güvenli olduğu söylenen Doğu Kıyısı’na doğru yola çıkan ekibin peşinde ise tabii ki ölümcül bir tehlike var .
Hem devletin güçleri , hem de bir tür ödül avcısı olan Jane ( Gwendoline Christie ) ekibin ardından gelmeye devam ediyor .
Karanlık Zihinler aslında bu türden beklenebilecek her türlü öğeye sahip .
Daha doğrusu young adult ürünlerinin ortak özellikleri , romanlarda olduğu gibi filme bire bir aktarılmış .
Hayatta kalmak için kaçan ve savaşmak zorunda kalan kahramanlar , peşlerindeki “yasal kötüler” , ekibin öne çıkan karakterleri arasındaki duygusal bağlar , ihanet ve gizlenen sırlar .
Bu heyecanlı ağın tam dışından olan biteni takip eden okuyucu ( izleyici ) ise zekice kurgulanmış gizemler arasında dolanıp duruyor .
Karanlık Zihinler için de aynı şey geçerli diyebiliriz .
Daha önce Kung Fu Panda 2 ve Kung Fu Panda 3 adlı dikkat çekici animasyon filmlerini yöneten Jennifer Yuh Nelson , sektörün sıradaki taze YA sinema akımını başlatacak isim olarak tercih edilmiş .
Nitekim Nelson her ne kadar harikalar yaratamasa da , bir uyarlama olarak DVD / Blu - ray raflarında unutulacak filmlerden birine imza atmamış .
Toplamda 1,5 saatin biraz üstündeki sürede çok sayıdaki karakter hakkında bilgi vermeye çalışmış , tempoyu yüksek tutmuş ve görsel olarak heyecan yaratacak sahneler planlamış .
Ancak elindeki senaryonun , uyarlandığı romanı tam anlamıyla yansıtamadığı ve belki de daha uzun süreye ihtiyaç duyan bir hikayeyi belli ölçülere sığdırmak zorunda kalışı , tam bir başarı yakalamasına da engel olmuş .
Karanlık Zihinler bu akımı sevenler için oldukça eğlenceli , farklı fikirlere sahip ve devam filmlerinde ne gibi sürprizler içereceğini merak ettirebilen , ortalamanın üstünde bir YA örneği .
burcinaygun@gmail.com
