Evet , çizgi roman uyarlaması seyretmekten artık gına geldi , ancak , X - Men serisini saymazsak , bir sürü süper kahramanın sırt sırta verip dünyayı kurtardığı filmlere henüz alışık değiliz .
O yüzden hepsi kendi filminin esas oğlanı olan , Demir Adam , Kaptan Amerika , Thor ve Hulk'dan mevcut dört süperin , yanlarına Marvel evreninin ünlü ajanlık bürosu S. H. I. E. L. D'den Nick Fury , Hawkeye ve Black Widow'u da alarak Loki'ye ve onun uzaylı yardakçılarına karşı giriştiği macerayı izlemek fantastik tutkunları için iştah açıcı bir deneyim olacaktır .
Hele ki filmin yönetmen koltuğunda anti cumhuriyetçi görüşlerle dolu TV fenomeni Firefly'ı yönetmiş olan Joss Whedon oturuyorsa .
Öncelikle , çizgi romanın Avengers takımı sadece filmde gördüğümüz isimlerden ibaret değil .
20'den fazla üyesi olan Avengers kulübünün , asıl kahramanlar üzerinden giden hikayesinin yolu yanlış değil , devam filmlerinde de diğer karakterleri göreceğimiz kuvvetle muhtemel ancak Avengers'in en büyük baş ağrısı olan Red Skull'un devam filmine saklandığını görüyoruz .
Filme girmeden önce filmin derinliği hakkında tahminlerim vardı ve yanılmadığımı gördüm .
Marvel , DC'nin aksine , derin karakter çözümlemelerine girmeden daha idealize kahramanlar üzerinden eğlenceli yıkım öyküleri anlatmayı seven bir yayınevi .
Film de bu çizgiye uygun olarak uzun ve kaotik bir final için yaratılmış basit bir senaryoya güveniyor .
Yenilmezler ( The Avengers ) ' in çizgi roman versiyonunun ilk maceralarına sadık kalacak şekilde " kötü " olarak Asgard'ın dayak yemekten bıkmayan arıza oğlanı Loki'yi öne çıkaran filmde , Odin'in evlatlığı , içindeki hükmetme ihtirası yüzünden uzaylı tiplerle anlaşıp bir geçit açıyor ve oradan gelecek bir ucube ordusu ile sıradan Amerikalıları terörize ediyor .
S. H. I. E. L. D kendi imkanları ile olayı bertaraf edemeyince çareyi Avengers / Yenilmezler ekibinden yardım istemekte buluyor .
İşte bu kadar .
Gerisi esprilerle , kısa aksiyon sekanslarıyla finale kadar giden yoldan ibaret .
Hulk'un en yeşil ve kaslı halini görmek için 80 dakika beklediğimiz bu filmi sıkılmadan izleyen herkes finalde büyük ödüle kavuşacak .
Michael Bay'i kıskançlıktan delirtecek kadar yıkıma adanmış final sekansında , tüm süperler bir araya gelip gerçekten görsel bir şölen olarak nitelendirilebilecek bir kapışma seyrettiriyorlar seyirciye .
Teknik açıdan kusursuz olan bu anlar film ev sinemasına düştüğü vakit tekrar tekrar izlenecek türden .
Filmin birden çok kahramanı var ancak hem eğlendirme hem de idealleştirme yükü Robert Downey Jr . ' un üstüne yükleniyor .
Onun ününe ve karizmasına sahip olmayan diğerlerinin buna bir itirazı olduğunu sanmam , tabii Bruce Banner / Hulk olarak Edward Norton ya da Eric Bana kadroya dahil olsaydı işin rengi değişebilirdi .
Elde bu kadar çok " süper " olunca her biriyle ayrıca ilgilenmek imkansız , ancak Hawkeye biraz fazla ihmal edilmiş .
Acilen ona da müstakil bir film lazım .
Yavuklusu Black Widow'u da yeniden karşımıza çıkarırlarsa fevkaladenin fevkinde olacaktır .
Her şeyin sonunda , Yenilmezler , çizgi roman uyarlaması meraklısı herkesin görmesi gereken göz kamaştırıcı bir fantezi .
Sıkı giriş , sıkıcı gelişme ve muhteşem final bölümlerinden oluşan bu görsel şov , sinemada izlenmediğinde üzüleceğiniz türden bir gişe canavarı .
Hiçbir şeyiyle değilse Hulk'un yarattığı yıkım ve espri anlayışıyla aklınızda kalacak . murattolga@gmail.com
