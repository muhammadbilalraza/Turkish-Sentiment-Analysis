Gece Vurgunu ( 2014 ) ve Roman J. Israel , Esq .   ( 2017 ) filmlerinin yönetmeni dam Gilroy’un yeni filmi Velvet Buzzsaw  ( 2019 ) , 1 Şubat’ta izleyiciyle buluştu .
Film , yönetmenin özellikle ilk filmi Gece Vurgunu’nda işlediği konuyu ve buna koşut olarak sisteme getirdiği eleştirileri Velvet Buzzsaw’da başka bir dünya üzerinden sunuyor .
Öyküler , kişiler farklı olsa da Gilroy , ilk filminde sisteme ve çarka kendini kaptırarak tüm etik değerlerini yitiren insana eleştiri oklarını yöneltirken , yeni filminde de müşkülpesent bir sanat eleştirmeni olarak kendini sunan ve böylece sanat çevresinde korku uyandırıp , kendine bir iktidar alanı açan Morf karakteri başta olmak üzere sanat yapıtlarının değil , fiyatlarının konuşulduğu , sanat yapıtları hakkında konuşanların ise o yapıtlardan neyi ne kadar anladıkları ya da sanatın ne olduğundan haberdar olup olmadıkları meçhul olan bir çevre üzerinden taşlamalarını yapıyor .
Gilroy , korku sinemasının temel belirleyicilerinden yararlansa da filmi doğrudan korku - gerilim türüne dahil etmek mümkün değil .
Geleneksel anlatılarda karşımıza çıkan canavar , kahraman ve kurban üçlüsüyle bu filmdeki karakterleri eşleştirmek güç .
Bu bağlamda büyük anlatıları ters yüz eden , postmodern özellikler gösteren bir anlatı olduğunu söylemek mümkün .
Gilroy’un ilk filminde de başrolü üstlenen Jake Gyllenhaal’un oyunculuğunun ön planda olduğu Velvet Buzzsaw , türlerin iç içe geçmesinin ve yönetmenin Gece Vurgunu filmindeki kadar iletisini net bir biçimde verememesinin neden olduğu eksiklikleri ,  Toni Collette ,  John Malkovich ve Rene Rousseau gibi oyuncuları bir araya getirerek izleyici açısından telafi ediyor .
Bununla birlikte temel ve yan hikayelerin arasında kurulmaya çalışan ilişkiler yer yer başarısız oluyor .
Örneğin karakterlerin geçmişlerine ait verilen bilgilerle , günümüzde yaşanan sıra dışı olaylar arasında bir bağlantı kuracakken , hikayenin iletisi , eleştirisi devreye girince bu bağlantı zayıf kalıyor .
Filmde senaryoda ve hikayede görülen aksaklıklara karşın , zıtlıklar üzerinden başarılı bir atmosfer yaratıldığı söylenebilir .
Özellikle mekân kullanımı , bu zıtlıkların verilmesinde dikkat çekiyor .
Aydınlık , steril mekânların asıl karanlık yüzünü ve elbette buradaki insanların erklerini yitirdikten sonraki hallerini , gerek mekânlar üzerinden gerek oyuncuların performansıyla yansıtıyor .
Ancak örneğin Morf karakteri , Gece Vurgunu’ndaki Lou kadar iyi işlense ve tek boyutlu bir karakter yerine daha canlı bir karakter yaratılsa , hem hikayeye artıları olur , hem de Velvet Buzzsaw’ın Gece Vurgunu düzeyinde bir film haline gelmesini sağlardı .
Sonuç olarak , evet Gilroy , ilk filmindeki gibi bir çevrenin yozlaşmışlığını gerilim türünden yararlanarak anlatmayı seçiyor .
Ancak temel karakterlerin yazılışındaki eksiklikler , filmde yer yer karşımıza çıkan ironi ve mizahi öğelerin türle etkileşiminin yeterli biçimde sağlanamaması , yönetmenin iki filmini karşılaştırdığımızda bu filminde birtakım eksikliklerin var olduğunu görmemizi sağlıyor .
Velvet Buzzsaw , bu eksiklikleri oyuncuların performansıyla , teknik yetkinliğiyle telafi etmeye çalışıyor .
Baran Barıştwitter . com / baranbaris
