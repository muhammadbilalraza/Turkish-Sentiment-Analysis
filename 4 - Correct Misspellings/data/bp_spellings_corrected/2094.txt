Daha 30'una bile gelmemiş genç yönetmenler , Daniel Myrick ve Eduardo Sánchez belki de hiç tahmin etmedikleri bir işin başına geçtiler .
Takvimler henüz 1993 senesinde iken , sadece bir senaryo taslağı olarak bir köşede duran ilginç bir hikaye , 6 yıl sonra sinema dünyasının en büyük olaylarından biri haline dönüşecekti .
İkilinin oldukça komik bir bütçe ile hayata geçirdikleri filmleri , Cannibal Holocaust gibi önemli öncüllerini bir tarafa bırakacak olursak , found - footage janrını genel izleyici kitlesine tanıtacak , değil sevdirmek , tapmalarına yol açacaktı .
Neredeyse tamamı bir ormanın içerisinde geçen ve 3 genç sinema öğrencisi ve bir efsane etrafında şekillenen bu dehşet yolculuğu , günümüz korku anlayışı için önemli bir başlangıç oldu .
Hatta o kadar ki , neredeyse 20 yıldır devam eden found - footage ( buluntu ) film türünün ilk örneği olduğu düşünüldü .
Bundan tam tamına 17 yıl önce vizyona giren The Blair Witch Project , bizdeki adı ile Blair Cadısı , sadece birkaç el kamerası ve küçük bir orijinal fikirle neler yapılabilineceğini gösterdi .
Genç Heather'ın bitirme projesi olarak hazırlıklarına başladığı belgeseli , genç kızın küçük yaşlarda dedesinden dinlediği cadı hikayesini merkezine aldı ve biz korku aşıkları için yepyeni bir yolculuk başladı .
Maryland - Burkittsville kasabasının 200 yıllık karanlık sırrının peşine düşen gençler , o zamana dek biz sinema seyircilerinin pek örneğini görmediği bir anlatının kahramanlarıydı .
Heather , Josh ve Michael , kasabada yaptıkları kısa röportajların ardından Kara Tepe Ormanı'na dalmış , gerekli çekimleri tamamladıktan sonra gün ağarınca evlerine dönmeyi planlamışlardı .
Ancak ne yaparlarsa yapsınlar ormandan çıkmayı başaramamış , hatta birkaç günü bu ürkütücü hiçlikte harcamışlardı .
Blair Cadısı'nın aslında sıradan bir efsaneden ibaret olmadığını çok acı bir şekilde öğrenen üçlü asla Kara Tepe'den çıkamadı ve yıllar süren arama kurtarma çalışmaları neticesizlikle sonuçlandı .
Sánchez ve Myrick toplamda 60 bin dolar harcayarak Blair Cadısı filmini gerçeğe çevirdi .
O zamana dek pek adı sanı duyulmamış kişileri başrollere getirdiler , kendi yarattıkları bir korku mitinin etrafında , o zamana dek görüşmemiş bir projeye imza attılar .
Film toplamda , küresel bazda 240 milyon dolar kazanç getirdi .
Bir başka deyişle ortada muazzam bir ticari başarı da söz konusuydu .
Peki bunu sağlayan sır neydi ?
Genç yönetmenler , dağıtımcıları ile birlikte gerilla taktiği bir pazarlama stratejisini takip etti .
O dönemde , günümüzdeki gibi yaşamın bel kemiği haline gelmemiş olan interneti , kendileri için vurucu güç olarak seçtiler .
Oyuncuların IMBD profillerinde dahi ölü olarak gösterilmelerini sağlayan kafadarlar , Blair Witch Project'in aslında tamamen gerçek olduğunu düşündürecek şekilde hareket etti , yayına aldıkları web sitelerinde , karakterlerin fotoğraflarını , günlüklerinin görüntülerini , başkaları ile yapılmış röportajları yayınladılar .
Netice beklediklerinden de iyiydi .
Film vizyona girmeden tüm dünya , salonlara doluştuklarında gerçek bir dehşete tanık olacağına inandı .
En azından oldukça geniş bir kesim için durum böyleydi .
Üç kahraman 1994 senesinde ormana girmiş , belgesel için kameralarını çalıştırmış ancak bir daha yüzlerini gören olmamıştı .
Yaklaşık 5 sene süren araştırmalar sonuçsuz kalmış , film şirketinin teklifini kabul eden acılı ailelerin izniyle , beyazperde de adım adım ölüme giden gençleri kendi kameralarından izlemiştik .
Tabii bir süre sonra her şeyin bir kurgu olduğu " açıkça " dile getirildi , Heather Donahue , Joshua Leonard ve Michael C. Williams'ın ölmediği söylenerek yüreklere su serpildi .
Filmin müthiş başarısı sonrasında , 20 yılında vizyona sokulan Book of Shadows : Blair Witch 2 ile keseler tekrar doldurulmak istendi ancak beklenen elde edilemedi .
Zira ilk filmin yönetmenleri yeni bölümün başında değildi ve ortada olabildiğine sıradan bir Hollywood yapımı vardı .
Yıllar geçti , filmin hayranları yeni bir Blair Witch hikayesi için ümitle beklediler .
2016'nın yaz aylarında ise beklenen müjde geldi .
O ana kadar The Woods adıyla yakında vizyona gireceği söylenen yapım aşamasındaki korku filminin aslında yeni Blair dehşeti olduğu açıklandı .
Üstelik projenin başında son yılların yükselen isimlerinden biri , Adam Wingard vardı .
Geçtiğimiz gün itibariyle vizyona giren Blair Witch , yani Blair Cadısı , ikinci film hiç yokmuş gibi davranan ve olayların 20 sene sonrasını , 2014'deki bir serüveni taze bir üslupla anlatıyor .
You're Next ve daha önemlisi The Guest gibi leziz bir işe imzasını atan Wingard , hem eskiyi hem de şimdiyi harmanlayan , ilginç bir filmle karşımıza çıkıyor .
1994'te kaybolan Heather'ın kardeşi James ( James Allen McCune ) , internet üzerinden kendisi ile irtibata geçen bir adam sayesinde ablasının halen hayatta olabileceğine inanıyor .
Burkittsville kasabasının yerlilerinden olan Lane ( Wes Robinson ) ' ın yüklediği video sayesinde heyecana kapılan genç adam , Lisa ( Callie Hernandez ) , Peter ( Brandon Scott ) ve onun kız arkadaşı Ashley ( Corbin Reid ) ' i peşine takıp , Kara Tepe Ormanı'na yollanıyor .
Lane ve kız arkadaşı Talia ( Valorie Curry ) , dört sıkı dosta eşlik ediyor ve yeni lanete merhaba diyoruz .
Aynen ilk filmde olduğu gibi bir kez daha " kaybolan gençlerin çektiği görüntüler " i izliyoruz .
Bu sefer 2014 yılında ortadan kaybolan ve bulunamayan gençler , 2016'de sinema salonlarında hayat buluyor .
Yeni nesil Blair Cadısı , en kısa tabir ile ortada kalmış bir çalışma .
The Guest'i kaleme alan Simon Barrett'ın senaryosunu yazdığı film , geçmişini inkar etmeyen ancak fazlasıyla günümüze takılı kalmış gözüküyor .
Bu kez 3 değil , 6 kişilik bir ekip var , aile bağları işe dahil edilerek bir tür organik bağ kurulmuş ve kurgu aslına bir hayli yakın şekilde ilerliyor .
Karakterlerin kısa birer sunumu , çok hızlı bir yola hazırlık , Lane ve Talia ile tanışma , ormana giriş ve kaos .
Bir başka deyişle , Blair Witch Project'in " günümüzde çekilseydi nasıl olurdu ? " sorusunun cevabı var karşımızda .
Neredeyse bire bir paralel giden ilerleyiş sadece işin korkutma kısmında direksiyonu diğer yöne kırıyor .
İlk yapım oldukça ağır ilerleyen , biraz da bütçenin kısıtlı olması yüzünden seyircisine pek bir şey göstermeyip , hayal gücünüzü kullanarak kendi kendinizi korkutmanızı sağlayan bir filmdi .
Taze Blair Cadısı ise teknolojinin nimetlerinden haddinden fazla yararlanmış ve bunun yanında " göstermeyi " tercih etmiş .
Yani bu kez hayal gücünüzden öte , direkt olarak size sunulan ve " korkacağınız malzeme bu ! " diyen bir anlayış .
İlk hikayenin o yavaş pişiminden kaynaklanan gergin havası , ne olacağına dair çok fazla ipucu vermeyen ve sizi perdeye şaşkın bakışlar atarken sonlanan finaliyle hayran bırakan mitoloji , yerini bambaşka bir şeye bırakmış .
Hızlı , fazla gürültülü ve en kötüsü de fazla steril !
Birkaç majör değişim haricinde aynı formülü " daha temiz " şekliyle kullanan Blair Cadısı , korkutma kısmını işin teknik ayağına bırakınca ortaya çok fazla tatmin etmeyen bir işçilik çıkmış .
Daha fazla karakter , dolayısıyla her biri için ayrılabilecek daha kısıtlı süre ve bitmeyen bir koşturmaca .
Zifiri karanlığın tam ortasında , ne olup bittiğini anlamayan kahramanlar için üzülme şansınız olmuyor çünkü kim olduklarına dair elinizde pek bir veri yok .
Kendilerini tanımadığınız için onlar adına endişe de duyamıyorsunuz , bu da onların karşısına çıkan tehlikeleri daha az korkutucu kılıyor .
Görüntüler çok temiz , fazla hesaplı ve ve sürprizlere açık değil .
Filmin belki de en güçlü yanı olan ses tasarımı ise yapımın en mühim silahı haline gelmiş .
Ufacık dalların çıtırtıları , çalıların hışırtısı , sebebi belirsiz yüksek volümlü uğultular .
Her biri kusursuza yakın derecede " üretilmiş " ve hedefi tam on ikiden vuruyorlar .
Öte yandan bu başarı , bir bakıma başarısızlığa yol açıyor .
Yeni nesil korku seyircisinin benimsediği ve artık bıkmış olduğu " jump scare " sahneleri o kadar fazla ki , size gerçek korku hissini yaşamanız için fırsat bırakmıyor .
Hatta karakterlerden biri kendisine olmadık anlarda sessizce yaklaşan bir diğer kahramana " kes artık şunu " diye bağırıyor .
İroninin alâsı !
Bu sert darbelerin ardından filmin iyi taraflarını da parlatmasak olmaz tabii .
Her şeyden önce elimizde , üzerinde cidden uğraşılmış , üzerine vakit harcanmış bir proje var .
Bu kadar meşhur bir markayı , neredeyse 20 yıl sonra canlandırmak zorunda olan ekip , üstlerindeki bu yüke rağmen sıkı bir iş çıkartmış .
Dediğim gibi , teknik açıdan harika bir sunum var .
Atmosfer genellikle tatmin edici ve beklenen gerilimi rahatlıkla sunuyor .
Karakterler senaryo ve sürenin azizliğine uğrasalar da , oyuncuların performansları sayesinde silik kalmıyor .
Bu konuda özellikle de Lisa karakterine can veren Callie Hernandez'i ayrıca anmak gerekiyor .
Filmin son 20 dakikasındaki oyunculuğu , hele ki finale yaklaşırken karakterinin yaşadığı şok duygusunu o kadar iyi seyirciye yansıtıyor ki , tek başına sizi diken üstünde tutmayı başarıyor .
Buradaki başarı hem Hernandez'in yeteneğinde , hem de yönetmen Adam Wingard'ın nefessiz bırakan Parr evi kaosunda .
Uzun ( upuzun ) lafın kısası , Blair Witch üstüne düşeni yerine getirmek konusunda sıkıntı çekmiyor .
Oyuncuları ( The Killing'in psikopatı Valorie Curry ve karakteri Talia'yı da unutmayalım ) , atmosferi , cadı mitinin genişlemesi için sunduğu yeni ve şık fikirleri , yeni jenerasyona hitap edeceğim düşüncesine tamamen teslim olmayıp , kendi kulvarında ilerleyişi ve nefessiz bırakan son 20 dakikasıyla kesinlikle izlenmesi gereken bir korku filmi Blair Cadısı .
Hele ki ilk filmin sıkı hayranlarından biriyseniz , önyargılarınızı bir kenara bırakın ve yeni hikayeye hak ettiği şansı verin .
Aşağıdaki satırlar filmin en önemli sürprizlerini içermektedir !
- Cadının zaman ve mekan üzerinde hakimiyet kurabildiği ve yeni kurbanlar için akıllıca tuzaklar kurduğunu öğreniyoruz .
- Ormandan kurtuluş yok çünkü cadı her bir kurban için farklı gerçeklikler ve zaman çizgileri yaratabiliyor .
- Filmin başında gördüğümüz ve Heather olduğu tahmin edilen karakter , aslında filmin kahramanlarından biri .
- Hepimizin Blair Cadısı olduğunu sandığımız korkunç şey aslında cadının eski kurbanlarından biri .
- Senaryo yazarı Simon Barett , Blair Cadısı filmde gözükmedi diyor ve bu eski kurbana dikkat çekiyor .
Yani o gördüğümüz dehşetengiz varlık muhtemelen artık cadının maşası haline gelmiş olan Heather .
- Tavan arasındaki parlak ışık ve ardından gelen karanlık .
Günün ışıması ve cadının hemen geceye çevirmesi .
- Ve muhtemel en büyük sürpriz ve kesinliği olmayan bir teori : Adı geçen Elly Kedward aslında Blair Cadısı değil .
Rustin Parr gibi , cadı tarafından kullanılmış bir maşa .
Blair Cadısı aslında çok daha eski ve kötücül bir varlık . burcinaygun@gmail.com
