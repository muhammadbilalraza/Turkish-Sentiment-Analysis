a class = " mceNonEditable " href = " ACrIw = açar = " title = " Dehşet Evi ( İspanya , Polonya ) - 2015 ( Korku , Gerilim ) " href = " ACrL2ZACrpbG1sZXIvZmlsbS0yMjE1NTMv " >Dehşet Evi bu coğrafyada tanıdık gelebilecek olaylarla başlıyor .
Eski bir apartman boşaltılıyor ve yaşlı bir adam emlakçının psikolojik baskı ve tehditlerine aldırış etmeden evinde oturmayı sürdürüyor .
Tür sinemasının bütün klişelerine ve beklentilerine saygıyla eğilen bu İspanyol filmi dünyanın hemen hemen bütün büyük şehirlerinde yaşanan kentsel dönüşüm gerçeğine sadece kısacık bir dokunduruyor .
Derdi farklı tabii .
Tarafı belirsiz , aklı doktor aşkında olan emlak komisyoncusu Ali - cia , Türk tipi pop klipleri çekmeye son derece müsait olan bu cool harabede romantik bir doğum günü partisi düzenlemeye karar veriyor .
Klasik boş evi değerlendiren emlakçı senaryosu yani .
Ama sevgilisini gözlerini bağlayarak soktuğu apartman aynı gece farklı olaylara sahne olacaktır ; apartmanın don kişotu olan ihtiyar adam emlakçıların yolladığı karanlık tipler tarafından öldürülecektir .
Gerisini detaylı bir şekilde anlatmaya gerek var mı ?
Çiftin romantik doğum günü kutlaması bir ölüm kalım savaşına dönüşür .
Mekan harabenin daireleri ve koridorlarıdır .
Oyuna son noktayı koyan ise geç vakitte gelen maskeli bir adam olur .
İspanyol filmi , Rec serisinin mimarı prestijli Filmax tarafından yapılmış .
Doğal olarak klasik bir tür filmi için beklentilerin üzerinde bir prodüksiyon kalitesine sahip .
Filmin tek mekanı olan eski apartman iyi ışıklandırılmış , son derece iyi bir şekilde görüntülenmiş .
Filmin atmosferini de bunlar sağlıyor tabii ki .   Ve fakat Dehşet Evi'nde filmi sürüklemesi gereken kedi - fare oyunu iyi bir şekilde yazılmamış .
Final çok tahmin edilebilir demeyeceğim , bu tür filmlerde final zaten ilk dakikadan belli oluyor ama gerilimin başlangıcından finale giden yol sürükleyicilikten çok uzak .
Karşımızda niyeti ve yöntemleri tam olarak anlaşılamayan , dehşet yaratamayan bir çete var .
Yapım ekibi belli ki bütün enerjisini tek mekanın cool ve gizemli gözükmesine vermiş .
Senaryosuyla 2016 yılının tek mekan yıldızları olan Nefesini Tut ve Hush'a yaklaşamıyor bile .
Esasında kentsel dönüşümün kabuslarını konu edinen sert bir korku filmi yapmak hiç fena bir fikir değil .
Keşke bizim tamamına yakını cinci olan korku meraklısı yönetmenlerimiz de kameralarını kocaman bir inşaat alanına dönüşen büyük şehirlere çevirse , doğrusu bu yolda ' ' hayır ' ' var .
Ama küçük bir tavsiye olarak , ne yapmamaları gerektiğini görmek için Dehşet Evi'ni mutlaka izlesinler .
Günah olan burada ne mi ?
Kentin konut gerçeklerini zerre kadar orijinal olmayan bir senaryoya kurban etmek .
