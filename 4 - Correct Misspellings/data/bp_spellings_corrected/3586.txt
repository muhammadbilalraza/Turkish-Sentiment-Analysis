Sinemanın özellikle de son yıllarda , “işin” popüler bir başlık haline gelmesiyle birlikte üzerine iyice eğildiği LGBTİ bireyler gerçekte neler yaşar ?
Yaşıyor ?
Yaşayacak ?
Yurt dışında da isim hakları sebebiyle gecikmeli olarak vizyona giren 3 Nesil , bu hafta itibariyle ülkemizde de seyircisi ile buluşuyor .
Ray adlı 16 yaşındaki genç bir kızın , kendini bildi bileli “erkek oluşu” serüvenin en büyük halkasına bizleri davet eden yapım , hem trans bir bireyin duygusal yolculuğunu , hem de arasında büyüdüğü kadınların hikayesini paylaşıyor .
3 Nesil açık konuşmak icap ederse tam olarak nereye gideceğini bilememiş , anlattığı hikaye boyunca sürekli olarak farklı noktalara yalpalayan bir proje .
Adından malûm , sadece Ray ( Elle Fanning ) ’in yolcuğuluğunu değil , farklı jenerasyonlardan gelen aile bireylerinin de geçmişine eğilen , hatta bunun dozunu da bir parça kaçıran bir iş .
Ancak bol ödüllü , Hollywood’un ağır topları diye klişeye bile kaçabileceğimiz isimlerden oluşan kadrosu , sıcak anlatımı , sadece LGBTİ bireyler ve yakınları değil , kendi deyimleri ile “konu”dan uzak kişilerin de keyif alabileceği yolcukluklardan .
Annesi Maggie ( Naomi Watts ) , büyükannesi Dolly ( Susan Sarandon ) ve onun partneri Frances ( Linda Emond ) ile yaşayan 16 yaşındaki Ray ( Fanning ) , kendisini her daim bir erkek olarak görmüş , öyle hissetmiş ve şimdiye kadarki en büyük kararını verecek bir genç .
Ailesinin desteğini almayı başaran Ray ilk adımını da hormon tedavisi için atıyor .
Annesinin resmi onayını alan genç adam beklemediği bir sorunla karşılaşıyor .
Babası !
Kendisi ile bir geçmişi olmayan Craig ( Tate Donovan ) ’ın imzasına ihtiyaç duyan genç , babası ile bir araya geliyor .
Craig’in mevcut ailesiyle özel bir yemeğe de katılan kahramanımız üvey kardeşleriyle tanışıyor , annesinin de geçmişine ait detayları bize dolaylı yoldan açıyor .
Bu noktadan sonra ise hikaye dallanıp budaklanmak için yoğun bir çaba harcıyor .
On a Clear Day gibi kıymetli bir filme imzasını atmış Gaby Dellal’in yönettiği 3 Nesil , özünde LGBTİ bireylerin yaşamına ait önemli doneler sunmuş , ancak buna yeteri kadar önem verememiş .
İzleyici , bir trans birey olarak kendini kabullendirmeye çalışacak olan Ray’in mücadelesi ( ki bu daha çok içsel bir çaba ) ile belli bir yoğunluğa erişmek yerine , kendisini annesi Maggie ve babası Craig’in geçmişine ait karmaşanın içinde buluyor .
Bu sürecin içine lezbiyen olan büyükannesi ve partneri de katılınca , film tam da adına uygun hale bürünüyor .
3 Nesil .
Bir yanda birbirini anlamaya çalışan iki anne , iki kız , bir yanda “ileride ya pişman olursa ? ” diye sayıklayan bir baba ve hepsinin ortasında , kendini anlatmak isteyen , yeterli vakti bulamayan Ray .
3 Nesil her ne kadar LGBTİ bireylerin yaşamlarına ait zorlukları , acı ve baskıları göstermeye çabalasa da , bunu bir noktaya kadar yerine getiriyor .
Kadronun neredeyse tamamı çizgi üstü performanslar sunduğu için kendinizi filme kaptırıyor , büyük keyif alıyor ancak daha fazlasını istiyorsunuz .
Daha fazla Ray .
Renkli bir karakter olarak sunulan lezbiyen büyükanne Dolly , filmin hem akılcı hem de eğlenceli lokomotifi görevini görüyor .
Hem dengeyi bozuyor , hem dengeyi sağlamlaştırıyor .
Genç Elle Fanning ise Ray olarak kendisine sunulan donelerden sağlam bir kule inşa etmiş , bekleneni fazlasıyla veriyor . Watts’ın bağımsız ve kendi başına ayakta kalmış Meggie’si ise dramatik savaşın en çok yorulanı diyebiliriz .
Evlerinde ikamet ettikleri Frances , dışta kalmış gibi görünen ama hikayeyi arka planda besleyen bir unsur .
Baba Craig ise zaman zaman senaryonun ilerletici gücü olarak olduğu noktada sabitlenmiş .
Söyleyecek çok şeyi olan ancak arka planı sağlam tutayım derken odağı kaçıran , başka dallı budaklı kısma kendini kaptıran 3 Nesil , hem bir kendini iyi hisset filmi , hem de LGBTİ dünyasının yaşadığı baskıya dair irili ufaklı göndermeler sayesinde izlenesi , örnek bir film .
Kaçırmamakta fayda var .
burcinaygun@gmail.com
