" Zaman bir saçmalıktır " demişti Douglas Adams .
Bunu , olağanüstü " Otostopçu " kitaplarındaki zamanda yolculuk konusuna kafamızı fazla takmamamız için tavsiye etmişti .
Bu tavsiye , " Time Traveler's Wife " ı izlerken özellikle geçerli .
Zira film , zamanda ileri - geri yolculuk etmenin doğasıyla , bilimsel altyapısıyla fazla ilgilenmiyor .
Onun yerine birbirini seven iki insan için önemli bir engel olarak ele alıyor ; bir aşk öyküsünün " kötü adam " ı kılıyor .
Doğrusu , zamanda yolculuk ile romantizm kavramlarının birbiriyle bu denli yakın flört ettiği bir film izlediğimi hatırlamıyorum .
Henry ( Eric Bana ) , nedenini çok da anlamadığımız ( kafayı da takmadığımız ) şekilde , " zaman " da kendi isteği dışında yolculuk ediyor .
Örneğin , tam güzel bir kızı öpecekken kendini çırılçıplak bir halde üstelik başka bir yılda ormanda buluveriyor .
Clare ( Rachel McAdams ) , çayırda piknik yapan küçük bir kız olduğu yıllardan genç kadınlığa adım attığı döneme kadar , Henry'nin bu gidip gelmelerine tanıklık ediyor .
Aşk zaman tanımıyor .
2002 tarihli Tattoo ( Dövme ) ' den beri yakın takibe aldığımız Alman yönetmen Robert Schwentke , Jodie Foster'lı " Flightplan " dam sonra ikinci Holywood denemesinden de alnının akıyla çıkmış .
Zamanda yolculuğun bilimkurgusal yönü yerine büyük bir aşk hikayesi anlatmayı tercih ediyor , bunu başarıyor da .
Bunda Audrey Niffenegger'in aynı adlı kitabını senaryolaştıran Bruce Joel Rubin'in rolü de büyük .
Rubin 1990'da " Ghost " ile Oscar almıştı hatırlayacaksınız .
Dahası yönetmenin , büyük bölümünü açı - karşı çekim ölçekleriyle kotardığı , yani bol diyaloglu bir filmde , başrol oyuncularının performansı da çok etkili .
Duygusu okunaklı iki yüz : Eric Bana ve Rachel McAdams .
Birbirlerine bakışlarında , ölçülü oyunlarında , o an ne hissettiklerini anlamak hiç de güç olmuyor .
McAdams demişken filmin kumaşı , onun yine başrolde olduğu " The Notebook " u da yer yer anımsatıyor , ama sadece o kadar .
Yönetmen Schwentke , sıkıcı bir çizgiye kolayca kayabilecek öyküsünü anlatırken böyle yetenekli iki oyuncuyla çalıştığı için şanslı .
" Time Traveler's Wife " , romantik bir film izlemek isteyen çiftlere adanmış gibi .
Bu türde yeni bir çağ başlatmıyor belki ama zaman yolculuğunu aşkın önüne büyük bir engel olarak koyması , aşkın bu engeli aşıp aşamayacağını sınaması açısından ilgiyle izletiyor kendisini .
Küçük kız Alba'nın sevimsizliği dışında filmdeki ne oyunculuklar ne de yönetmenlik için söylenebilecek olumsuz söz var .
Vaat ettiğini yerine getiren her film iyidir sonuçta .
Israrla altı çizilen " sevdiğiniz bir insanla geçirdiğiniz her dakika çok önemlidir " mesajına da itirazımız yok .
Ancak yeni bir " The Notebook " da beklemeyin .
