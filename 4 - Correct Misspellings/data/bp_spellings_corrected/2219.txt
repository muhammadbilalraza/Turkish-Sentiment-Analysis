Gezegende yaşayan milyarlarca insandan büyük bölümünün terörist unsurlara karşı güvenliği , yüksek teknolojiyi kullanan istihbarat servislerinin zaafa düşmeden , eşgüdüm içerisinde çalışmasına bağlı .
Oysa terör yapılanmaları da , uluslararası alanda ve aynı devletin içinde çalışan rakip istihbarat birimlerinin her tür numarayı içeren oyunları da çok ama çok karmaşık .
İşin içine insani ilişkiler ve ' zayıflıklar ' girdiğinde ise , işler iyice kaotikleşiyor .
Herkes kendi açısından bakıyor ve haklı nedenlere sahip olduğunu düşünüyor .
İngiliz casusluk romanları yazarı , 1931 doğumlu John le Carré , işte tüm bu komplike ağı bir örümcek kusursuzluğunda ördüğü için , sinemaya zengin kaynaklar sunuyor .
1965'te , Soğuk Savaş döneminde geçen romanı " The Spy Who camekan in forma the Cold " dam başlayarak , eserleri defalarca sinemaya uyarlandı .
Son örnek ise , 2011 yapımı " Köstebek " ti ( Tinker Tailor Soldier Spy ) .
Yazar , açılımı ' İngiliz Askeri İstihbaratı Bölüm 6 ' olan MI6'te görev yaptığı için ' içeriden ' edindiği deneyimleri kurgu romanlarının temeline harç yapmıştır .
John le Carré , bir süre konsolos olarak görev yaptığı Almanya'nın liman kenti Hamburg'da geçen casusluk - gerilim romanı " A Most Wanted Man " i ise , rivayet odur ki , Pakistan'da El Kaide ve Taliban bağlantılı olduğu gerekçesiyle gözaltına alınan Murat Kurnaz'ı düşünerek yazmıştır .
Sakarya doğumlu olan ve Almanya'da yaşayan Kurnaz , Guantanamo'da dört yıl işkence gördükten sonra serbest bırakılmış , yaşadıkları dünya kamuoyunda uzun süre tartışılmıştı .
Romandan uyarlanan filmde ise , Rus baba ve Çeçen annenin oğlu olan Issa Karpov ( Grigoriy Dobrygin ) kaçak olarak kente geliyor .
Radikal Müslüman olarak ' algılanan ' bir tipe sahip .
Bir Türk ailenin yanına sığınıyor .
Hedefi bir banka sahibiyle görüşmek .
Öte yandan , analitik yeteneği müthiş bir adam olan Günther Bachmann'ın yönettiği ( Philip Seymour Hoffman ) küçük ve ' hayalet ' bir antiterör grubu onu takibe başlıyor ; bir süre sonra da bu grup oyunu genişletmeye karar veriyor .
Çok sayıda karaktere ve giderek zevkli hale gelen bir olay örgüsüne sahip eser , tam isabet kaydeden bir ikilinin eline geçmiş : Kendi oyunundan uyarladığı " Lantana " ile çok sayıda ödül kazanan Avustralyalı senarist Andrew Bovell yazmış ve Hollandalı Anton Corbijn yönetmiş .
Bir fotoğrafçı da olan Corbijn'i , 23 yaşında ölen İngiliz müzisyen Ian Curtis'i anlattığı " Kontrol "
( kontrol ) ve son bir görev için İtalyan kasabasına gelen tetikçinin şahsında erkek cinsinin kırılganlığına eğildiği " Centilmen " le ( The American ) tanıyoruz .
Yazar - yönetmen ikilisi , romanın yapısını , seyredende hiç bir soru işareti bırakmayacak ve en küçük bir gedik olmayacak biçimde , sağlam kurmuşlar .
Bir yabancı adamın takibe alınmasıyla gelişen , kimlerin kimlerle iş tuttuklarının çoğu kez izinin sürülemediği ülkeler arası terör örgütlenmelerinde bir ipucu bulunmasına ve bu ipucunun somutlaştırılmasına dek uzayan istihbarat entrikalarını , katıksız bir sinema duygusuyla buluşturmuşlar .
Çok sabırlı bir satranç oyuncusu gibi oynayan Günther'e çelme takmaya çalışan ve onu arkadan vuran diğer örgütlere , kara para aklama trafiğindeki önemli aktörlerden olan bankacılara , ABD'nin istihbaratla ilgili kendine aşırı güvenen ciddi hatalarına değinen , satır aralarındaki eleştirel tavrını vurgulamak gerek .
Uyaralım ki , bu tamamıyla zekayla ve duyarlılıklarla ilerleyen bir öykü .
Fiziki şiddet içeren sahneler bulamayacaksınız .
Ve ,  Nina Hoss ( Barbara ) ,  Daniel Brühl ( Zafere Hücum - Rush ) ve Willem Dafoe , Robin Wright , Rachel McAdams gibi oyuncuların güçlü oyunlarıyla hikayenin psikolojik derinliğini ve gerçekliğini hissedeceksiniz .
Tabii , bu filmi seyrettikten sonra , belki kendi için ' tam zamanında ' , fakat biz sinema aşıkları için çok erken olduğunu düşündüğüm bir ölüm oldu : Philip Seymour Hoffman'ın ölümü !
Sanki en iyi performansını en sona saklamış : O kadar iyi oyuncunun içinde bir lider gibi , tüm filmi sürüklüyor .
Bir karakter de , 11 / 9 saldırıları planlarının yapıldığı eski kent Hamburg .
Corbijn , kentin mimarisini kullanırken , eski casusluk filmlerini akla getiren bir etki bırakmayı düşünmüş gibi .
