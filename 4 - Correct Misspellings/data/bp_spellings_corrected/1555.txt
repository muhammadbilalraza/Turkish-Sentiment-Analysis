Nicholas Cage , Hollywood'un en karizmatik , orijinal , ve yetenekli oyuncularından birisi .
Fakat ne yazık ki , seçtiği projelerin kalitesinde ya akıllı ve doğru , ya da olabildiğince yanlış kararlar veriyor .
2005 yılının en iyi iki filmi Fırtınalı Hayatlar ve Savaş Tanrısı ile Oliver Stone'un sağlam gerçek yaşam gerilimi Dünya Ticaret Merkezi'nden sonra Cage , peşpeşe kalite olarak biri diğerinden daha başarısız yapımlarda göründü .
İlk olarak yeniden çekim korkusuz korku Lanetli Ada .
Daha sonra oyunculuğun yarısını bilgisayar animasyonu bir kelleye transfer ettiği Hayalet Sürücü .
Son olarak da Philip K. Dick'e mezarında taklalar attıracak Next .
Şimdi ise karşımızda , şahsım tarafından merakla beklenmeyen , 2004'ün bayağı iyi gişe yapan Büyük Hazine'nin devam filmi var .
Belki de bu filme olan negatif tepkim , Da Vinci Şifresi kopyası ilk filme de hemen hemen aynı tarz bir ilgi eksikliği ile yaklaşmam .
Büyük Hazine : Sırlar Kitabı , Büyük Hazine'nin Helen Miller ve Ed Harris dopingli karbon kopyası olduğunu göre , ilk filmin hayranlarını memnun edeceği kesin .
İlk filmde bulduğum eksikliklerin ve mantıksızlıkların çoğu versiyon 2.0'da da var .
Sadece bu sefer daha karmaşık ve bu tür basit bir gişe filmi için gereksiz motivasyonlar ile desteklenmiş .
Mesela Cage'in canlandırdığı hazine avcısı Ben Gates'in büyük büyükbabasının Lincoln'ün suikastına suç ortağı olduğunun ortaya çıkması .
Bu haberin sonucunda Gates'in çarpı iki büyükbabasının ismini temizlemek için hazinenin peşinden gitmesi .
Hollywood filmlerinde sırf hazine olsun diye hazine avcılığına gitmenin ne zararı var ?
50'lerin B tipi filmleri , Indiana Jones , hatta ilk Büyük Hazine'den beri bu basit motivasyon her zaman işe yaramıştır .
Suikast hikayesinin asıl problemi geriye dönüş ( flashback ) sahnelerinde yatıyor .
Eğer Lincoln'un suikastçisi John Wilkes Booth , kayıp Kolombiya hazinesinin peşinde ise , hazinenin Lincoln ile ne alakası var ?
Hazineyi takip ederken Lincoln suikastini aradan çıkarmaya mı karar verdi ; yol üstü misali ?
Filmin bu soruya verdiği adamakıllı bir cevap olmadığı için , hazine ve suikast zorla bir araya getirilmiş iki ayrı hikaye gibi .
Filme tarihi bir önem vermek ve Ben Gates'e safi hazine avcılığının ötesinde bir motivasyon sıkıştırmak için .
Bahsettiğim gibi ilk film ile olan bazı problemlerim bu filmde de var .
Bu problemlerin en büyüğü senaryonun karakterlerin ihtiyacına göre gizli odalar ve ipuçları yaratması ve karakterlerin bu ipuçlarını hiç zorlanmadan iki saniyede çözmeleri .
Her hangi bir senaryoda ana karakterlerin içine girdiği zor durumları fazla efor kullanmadan aşırı elverişli bir biçimde çözmeleri , özellikle aksiyon ve tansiyona odaklanan bir macera filminde duymamız gereken tehlike hissini azaltıyor .
Gates ve ekibinin ilk bir kaç problemi iki dakikada çözmelerini izledikten sonra , sonraki ipuçlarını aynı kolaylıkla çözeceklerini biliyoruz .
Bu yüzden hikayeye olan ilgimiz azalıyor .
Amerikan Başkanı'nı kaçırmak mı lazım ?
Sorun değil ; köşede bir yerde yüz yıllardır saklı gizli bir geçit vardır nasılsa .
Çözmesi yıllar sürecek bir kağıt parçasından anlam mı çıkarmak gerek ?
Bir iki tahminde bulunalım ve işte cevap önümüzde !
Ben Gates'in bir tarih dahisi olduğunu biliyoruz , fakat yüz yıllardır hiçbir tarihçinin çözemediği problemleri iki saniyede çözmesi Superman'liğe kaçıyor .
Aslında bu kadar da ince eleyip şikayet etmemek lazım .
İlk filmin hayranlarının bu filme koşacağı ortada .
Bu sefer daha az aksiyonlu , daha çok esprili bir Büyük Hazine var karşımızda .
Yani ilk filmde Nicholas Cage'in ve yandaşı Justin Bartha'nın esprilerini sevdiyseniz salonlara yolunuz düşmeli .
Sonuçta fazla düşünmeden beyninizin " of " tuşuna basıp mantıksızca eğlenebileceğiniz bir iki saat arıyorsanız , Büyük Hazine 2 beklentilerinizi az çok yerine getirecektir .
Son Ültimatom tarzı adrenalin yüklü , aklı başında bir macera arayanların filme gidip gitmemesi konusundaki düşüncemi isteyenler , bu sorunun cevabını yazı boyunca etrafa serpiştirdiğim ipuçlarında bulabilir .
