" Gönül Avcısı " nine yönetmeni Pascal Chaumeil'in ismi ilk bakışta pek tanıdık gelmese de geçmiş işlerine baktığımızda Chaumeil'in " Leon - Sevginin Gücü "
( 1994 ) , " 5. Güç "
( 1997 ) ve " Jean D'Arc "
( 19 ) gibi filmlerde Luc Besson'un yönetmen yardımcısı olarak çalıştığını görüyoruz .
İmza attığı televizyon filmleri ve mini dizileri saymazsak " Gönül Avcısı "
Chaumeil'in ilk önemli bireysel projesi ve yönetmenin bu projede tıpkı uzun yıllar beraber çalıştığı Luc Besson gibi Hollywood motiflerini Fransız sinemasının içine yedirerek kendine has bir popüler sinema örneği çıkardığını söyleyebiliriz .
Chaumeil , " Gönül Avcısı " nda sorunlu ilişkilerini devam ettiren kadınların gözlerini açan profesyonel çapkın Alex'in hikayesini anlatıyor .
Alex'in kız kardeşi ve kayınbiraderinden kurulu ekibinin görevi aileleri ya da arkadaşları başvuruda bulunan kadınları takip edip , onlarla ilgili kişisel bilgiler topladıktan sonra bu kadınlara unutulmaz anlar yaşatmak ve kadınların kendi ilişkilerinde ne kadar mutsuz olduklarını anlamalarını sağlamak .
İlişkilerine müdahale ettiği çiftleri ayırmak için her türlü teknolojik nimetten yararlanan ve bir gizli ajan gibi çalışan Alex'in tek kuralı ise mutlu çiftleri ayırmama prensibi üzerine kurulu .
" Gönül Avcısı " nda mafya babası Van Der Becq , Alex'ten evlenmek üzere olan kızı Juliette'in nikahına engel olmasını istediğindeyse Alex arkasında durduğu bu prensibi yeniden gözden geçirmek zorunda kalıyor .
Dışarıdan bakıldığında Juliette'in müstakbel kocası ile olan ilişkisi tam bir Romeo ve Juliette hikayesi gibi gözükse de borç batağındaki Alex , Van Der Becq'in teklifini kabul ederek oldukça zorlu bir göreve atılıyor .
" Gönül Avcısı , " çoğunlukla Hollywood romantik komedilerinin formüle dökülmüş anlatım biçimini benimseyen ve bilindik gidişatına rağmen başkarakterleri arasındaki cinsel gerilimi koruyarak duygusal bir atmosfer yaratmayı hedefleyen bir film .
Yönetmen Chaumeil'in özellikle hikayenin ilk yarısında bu amacı başarıyla gerçekleştirdiğini söylememiz mümkün .
Chaumeil , Alex'in özel hayatını sabote eden iş yoğunluğunu , markaja aldığı kadınları baştan çıkarma stilini ve karakterin tüm püf noktalarını başarıyla ortaya koyarak film dünyasının sınırlarını ve atmosferini ustalıkla belirliyor .
Alex , Juliette'in ilgi alanlarını , takıntılarını ve geçmiş yaşamını didik didik ettiğindeyse Juliette karakterinin altyapısı hazırlanmış oluyor .
Alex'e Juliette'i baştan çıkarmak için on günlük bir süre tanıyan filmin hikayesinin , ikilinin aşk macerası için bir son tarih belirlemesi ve Alex'in Juliette'e oynadığı oyunun her an başarısızlığa uğrayabileceğini vurgulaması ise seyredenlerin heyecanını körüklüyor .
Böylelikle " Gönül Avcısı , " iyi kurgulanmış bir Hollywood romantik komedisinin tüm olmazsa olmaz bileşenlerini bir araya getirmiş oluyor .
Filmin anlatımını ve seyirciyle olan etkileşimini başarılı kılan en önemli unsurlardan bir diğeri ise Alex'in baştan çıkarma metotlarının ve Juliette'in kalbini fethedecek davranışların altının oldukça belirgin bir biçimde çizilmesi .
Hikayenin başından itibaren George Michael ve " Dirty Dancing " hayranı olduğu belirtilen Juliette'in bu merakının oldukça renkli sahnelere vesile olacağını tahmin etmek zor değil .
İzleyenlerde yüz gülümseten bir beklenti yaratan bu durumun , hedefindeki kadının aklını başından almak için elinden geleni ardına koymayacağını bildiğimiz Alex tarafından en iyi şekilde değerlendirileceğine dair güvenimiz de sonsuz .
Seyircilerin beklentilerini ve heyecanlarını bu tip vaatlerle her daim besleyen yönetmen Chaumeil'in tüm bu emeklerinin karşılığını " Dirty Dancing " filminin en görkemli dans şovunun Alex ve Juliette'in yorumuyla yeniden canlandırıldığı sahnede aldığı da açıkça görülüyor .
" Gönül Avcısı " nda sorun tam da bu sahnenin ardından baş gösteriyor .
Gidişat süresince heyecanı enerjik , eğlenceli ve samimi bir ivmeyle ayakta tutan film , hikayenin doruk noktasından sonra temposunu düşürmeye başladığı anda Hollywood formülünü terk ediyor .
Chaumeil'in öyküye kendine has bir ' Fransız ' dokunuşu katmak amacıyla başvurduğunu düşünebileceğimiz bu tercih , ne yazık ki Alex ve Juliette arasındaki aşkın inandırıcılığını olumsuz yönde etkiliyor .
Chaumeil ve filmde imzası bulunan üç senaryo yazarının ilerleyen aşamalarda hikayeyi mantık çerçevesinden çıkartan farklı tercihlerde bulunmaları ise " Gönül Avcısı " nine gücünü kaybetmesine neden oluyor ve seyredenlerin Alex ve Juliette'e olan bağlılıkları giderek zayıflatıyor .
Chaumeil ve senaryo ekibi , filmin çözülme noktasında gidişatın kontrolünü ellerinden kaçırsalar da " Gönül Avcısı , " son yıllarda türüne az rastlanan cinsten , etkileyici ve seyircisini hoş tutan bir romantik komedi .
Chaumeil'in filmi , gidişatın sürükleyiciliğini ve güldürü yönünü besleyen yan karakterlerin hikayeye yapıcı bir biçimde destek vermeleri , " Dirty Dancing " ve " Bodyguard " gibi Hollywood klasiklerine yapılan şık göndermeler , hikayenin ruhuyla birebir örtüşen müzikler ve her haliyle filmin yıldızı olmayı başaran Romain Duris'nin etkileyici performansı için özellikle izlenmeye değer .
