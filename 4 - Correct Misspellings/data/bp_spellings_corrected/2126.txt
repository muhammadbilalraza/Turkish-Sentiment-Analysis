Yaklaşık 25 yıllık bir geçmişe sahip olan ve ülkemizde de bir dönemler küçüklerin bayıldığı TV dizisi Power Rangers bir kez daha beyazperdede .
Daha önce ilki 1995 senesinde vizyona giren iki ayrı filmin haricinde halen devam eden televizyon şovu , daha çok küçükleri hedef almış ancak enteresan bir şekilde bazı gençlerin de ilgisini çekmişti .
Birkaç sezonda bir değişen baş kötüler , onlara karşı dünyayı , hatta evreni koruyan Power Rangers’ın oyuncuları , bir ileri bir geri giden hikaye ile macera devam etti .
Seriyi sevsin ya da sevmesin , özellikle de belli bir yaşın üstündeki seyirci ise yepyeni bir Power Rangers filmini duyunca heyecanlandı .
Sinema evreninde yeni oyuncular , değişik bir hikaye ve yüksek bütçe .
Vizyona giriş yapan film şimdiye kadar vermiş olduğu sözleri ne kadar tutmuş , tutabilmiş derseniz yanıt direkt olarak koca bir “Hayır” oluyor .
Geçmişin o absürt , hatta direkt olarak saçma ruhu gitmiş , bu sefer yerine sözde olgun , ciddi bir anlayış gelmiş .
Ancak senaryo o derece yavan ve basite indirgenmiş ki , olan biteni ciddiye almak mümkün değil .
Zordon adlı bir uzaylı sayesinde güçlü birer savaşçıya dönüşen gençlerin hikayesi , yeni nesil Power Rangers’da “biz modern zamanların insanlarıyız” sosu ile servis ediliyor .
Zordon ve baş düşman Rita Repulsa’nın geçmişinde ciddi denilebilecek değişikliklere gidilmiş .
Bu da filmin henüz birinci dakikası dolmadan belli oluyor .
En azından saklanmaya ve finalde herkesi şaşırtsın diye uzatılmış bir sürpriz yok .
Bu da en azından muhtemel bir yumuşak karnı ortadan kaldırmış .
Konuya gelecek olursak .
Kaderin bir ( er ) cilvesi ile tanışan beş ayrı dışlanmış , mutsuz ve ümitsiz genç zorunlu katılım gösterdikleri sınıflarında tanışırlar .
Cilvelerden biri sayesinde seriyi takip etmişlerin hatırlayabileceği Coin’leri bulurlar .
Yavaş yavaş kaynaşmaya başlayan sözde ezik , özde günlük yaşamdan bunalmış arkadaşlar yine şans eseri Zordon ve meşhur robotumuz Alpha 5 ile tanışır .
Zordon onlara , artık birer Power Rangers olduklarını , Dünya’yı kurtarmak zorunda olduklarını açıklar .
Çünkü şeytani Rita Repulsa geri dönmüştür ve Goldar’lı planını tamamlarsa tüm insanlığı taş ve küle çevirecektir .
Orijinal kaynak Power Rangers olduğu için zaten bu serbest film uyarlamasından çok bir şey beklememek gerekiyor .
Ancak az önce de dediğim gibi , insanların  büyük kısmının yaşadığı sorunları yaşayan ancak insanlığın en zor durumdaki gençleri gibi sunulan karakterler yüzünden geçen her dakikayla beraber filmin dengesi sarsılmaya devam ediyor .
Çünkü bir yanda Doğaüstü filmindeki gibi ( ama başarısızı ) bir atmosfer ve grup var , diğer yanda ise olan biten tamamen sabun köpüğü .
Bunun yanına filmin ilk yarısı sadece karakterleri tanımakla geçince seyir zevkinin baltalanmaması imkansız .
Diğer yandan büyük bir merakla beklenen aksiyon sahneleri yeterince tatmin edici değil .
Hatta Ranger’ları adam akıllı dövüşürken izlediğimiz sahne sayısı bir elin parmaklarını geçmiyor .
Meşhur Mega Zord ile Rita savaşı da tatmin etmekten uzak olunca salondan mutsuz ayrılıyorsunuz .
Çünkü iki saatlik filmde seyirciyi perdeye kilitleyecek materyal sayısı az .
Görsel efektler açısından izleyiciyi sonuna kadar tatmin eden ( örneğin filmin açılışı ) filmin diğer artısı ise oyuncu kadrosundaki öne çıkanlar .
Filmin yıldızı , şahsi fikrime göre kesinlikle Mavi Ranger Billy , yani RJ Cyler .
Rahatsızlığı yüzünden sahip olduğu takıntıları , konuşma tarzı , tez canlı yapısı , bunları fiziksel olarak dışa vurumu tek kelimeyle takdire değer .
Son yılların öne çıkan yetenekli aktrislerinden biri olan ve Rita Repulsa karakterindeki performansı merak edilen Elizabeth banka tam da beklendiği gibi kendisinden istenileni sonuna kadar veriyor .
Kuyumcudaki sahnelere dikkat !
Senaryo açısından bekleneni veremeyen ve klişelere başvuran Power Rangers , her şeye rağmen eğlenceli yapısı , sağlam görselliği ve atmosferi için seyredilebilinir .
Efsane “Go Go Power Rangers”ı da unutmayalım !  
burcinaygun@gmail.com
