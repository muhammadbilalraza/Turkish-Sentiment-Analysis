İsterseniz bu gece deneyin : Yatağınızda uzanırken karanlık odaya dikkatle bakın , hareket halinde şekiller , gölgeler dolaşmaya başlayacak , kulak kabarttığınızda ise insan sesine benzer fısıltılar duyacaksınız ; umarım hafif bir rüzgâr , bir serinlik hissetmezsiniz .
İmajinasyon ve bilinçaltınızın oyunları da olabilir , ruhların temas isteği de .
Asla yok olmayan bir enerji biçimi olduğumuza , bedenimiz çürüse de ruhumuzun macerasına devam edeceğine inanıyorsak eğer , ' paranormal ' başlığı altında toplanan ve fizik - kimya kanunlarıyla kolay açıklanamaz olayları da kabul etmek durumundayız .
Sinema , bazı ' gerçek olayları ' da kaynak alarak bu konuda oldukça etkili filmler üretti , üretmeye devam ediyor ( hatta yakında bir ' patlama ' bekleyin : " Medyum ( Red light ) " ; " The Apparition " ; " The Possession " ; " Sinister " ) .
Kuşkusuz , tesadüf aynı yıl , 1982'de çekilmiş iki film , Kötü Ruh ( Poltergeist ) ve Karabasan ( The Entity ) en iyi parapsikolojik örnekler .
Korkunun bu alt türündeki filmleri , ' sahte belgesel ' tarzında çekilmiş " Paranormal Activity " serisinden , bazı unsurları iyice sulandırarak kullanan Dehşet Kapanı ( The Cabin in the Woods ) ' na geniş bir skalada ele almak olası .
Peki , Ruhlar Oteli ( The Innkeepers ) nerede duruyor ?
Yönetmen Ti West , Hollywood'un küçük bütçelerle çekilen ve bazılarında , yaşlanmış kimi eski oyuncuların da yer aldığı B sınıfı korku filmlerine hayran .
İmza attığı uzun metrajlı korku filmlerinin bu beşincisinde iki önerme kullanıyor : Ana karakter genç kadın , paranormal olaya mıknatıs gibi çekiliyor ya da ilk paragrafta açıklamaya çalıştığım gibi , belki de , genç kadının aklı bazı olaylar üretiyor .
Bilemiyoruz . ( bana güvenmeyin , finali bekleyin ) !
Başroldeki bina , Torrington , Connecticut'ta eski bir otel : Yankee Pedlar Inn .
Bu hafta sonundan sonra kapanıyor .
İçerideki son müşteriler , kavga ettiği kocasına ders vermek amacıyla oğluyla otele yerleşen anne ve eski bir TV yıldızı olan Leanne Rease - Jones ( belki de dünyanın en hızlı yaşlanan yıldızı , " Top gün " dam Kelly McGillis ) .
Otelin son iki çalışanından Luke ( Pat Healy ) , internette paranormal olayları takip ediyor ancak bunu biraz da iş arkadaşı Claire'i ( Sara Paxton ) korkutmak amaçlı kullanıyor .
Ancak Claire meraklı , herkes gibi korksa da girişken ; mesela önceki yüzyılda nişanlısı terk ettiği için kendini asarak canına kıyan Madeline O'Malley'in ( Brenda Cooney ) otelde dolaştığı söylenen hayaletini keşfetmek için , Luke'un hassas ses kayıt cihazlarıyla ortamı dinlemeye başlıyor .
Senaryoyu da yazan West , bir iki yerde , ' olmazsa olmaz seyirci sıçratma uygulamasında ' bulunsa da , genel olarak ucuz numaralara başvurmadan , Claire'in hayaletle ( doğrusu ' ruh ' olacak ) temas etme girişimlerini , karakterin naifliğini yansıtan diyaloglarla inandırıcı kılıyor .
Bizler Claire ile birlikte , adım adım , otele hapsolmuş ve acı çektiği belli olan bu ruhla tanışmak için can atıyoruz .
2009'da yeniden çekilen Soldaki Son Ev ( The lastik House on the Left ) filminden anımsayabileceğiniz Sara Paxton , karakterinin saflık içindeki arayışını ve korkularını o denli samimiyetle oynuyor ki , bu tür olaylardan hem tırsan , hem de merak eden her seyirciyi avucunun içine almış oluyor .
Bu film orta metraj , hatta kısa da olabilirdi .
Ancak uzunluğu rahatsız etmiyor .
Çünkü hikâyeden kopuşunuzu engelleyen sağlamca çizilmiş karakterlerin yanı sıra bir organizmanın içinde dolaşıyormuşsunuz hissini veren otelin çekiciliği , filmden ve binadan dışarıya çıkmanıza izin vermiyor .
Yani illa yakınlaşıp temas edeceksiniz gelinliğiyle asılı Madeline O'Malley'e .
Acaba sadece o mu otelin ' saklı ruhu ' ? ali . ulvi . uyanik@gmail.com twitter : @aliulviuyanik
