Eski ile yeninin , yaşlı ile gencin çatışması , birbirlerinden birşeyler öğrenmeleri , Batı sinemasının zaman zaman işlediği , üstelik iyi de işlediği konulardan .
Bir çok filmde , yaşlı ve genç karakterin , farklı ama birbirini tamamlayıcı özellikleri sayesinde zorlukları aşmalarını izleriz .
Babamın Kabusu da bu eksende çekilen bir film izlenimi yaratıyor , ama öyle olmamayı seçiyor .
Emperyalist ticarette giderek daha sık görülmeye başlanan , " birilerinin adamı " olma dışında hüneri bulunmayan " genç patron " teması , filmin merkezini oluşturuyor .
Ama tüm bu genç " yalakaların " başında yine Teddy K. gibi bir dinazorun bulunmasının yarattığı ironi de atlanmıyor .
Bu yaşlı adamın bulduğu slogana da bakın , nasıl da genç ve modern : Sinerji .
Kardeşiyle birlikte 19 yılında çektiği American Pastası ile son derece orijinal bir başarı elde etmişti Paul Weitz .
Ne denli önemli bir yönetmen olduğunun sinyalini ise 2002 tarihli Bir Erkek Hakkında ile ortaya koymuştu .
Söylemeliyiz ki , bir bütün olarak ağızda doyurucu bir tat bırakmıyor Babamın Kabusu .
Yine de Weitz açısından , anlatım araçları bulma konusundaki yeteneğini sergilediği , gelişime meyilli olduğunu belli eden iyi bir üçüncü adım .
Dev çarkların döndüğü bir endüstride bile , insanın , kalbini dinleyerek zafere ulaşabileceği gibi epeyce iyimser bir amaç ediniyor film .
Bunu yaparken , " alt " ında çalışanlar gibi aile ve dürüstlük gibi değerlere sahip olmak isteyen ama kendini düzene bir şekilde kaptırmış genç bir adamı anlatıyor .
Yani yine " bir adam hakkında " filmimiz .
Carter ( Topher Grace ) , 26 yaşında olmasına rağmen kariyerinde öylesine üst seviyede bir koltuğa kuruluyor ki ne yapacağını şaşırıyor . Weitz , bir yandan , genç patronun altında çalışmak zorunda kalan dam ( Dennis Quaid ) ile sistemin bildik kurbanlarını anlatıyor , beri yandan da Carter üzerinden , sistemin pek üzerinde durulmayan başka bazı kurbanları olduğunu da vurguluyor .
Genç yönetmen , bu akıllıca anlatımı seçerken Bir Erkek Hakkında'daki gibi yine güzel bir sinematografi sunuyor ve müziği yine son derece başarılı bir şekilde kullanıyor .
Badly Drawn Boy'un müziğinin yerini Damien rica almış bu kez .
İrlandalıyı , Daha Yaklaş'daki eşsiz The Blower's Daughter'dan sonra Cannonball ile sahnelere ruh katarken buluyoruz .
Paul Weitz açıkça , ticari emperyalizmin eksikliklerini ortaya koyan bir film çekmiş ve bunu bir ölçüde başarmış da .
Sonuç odaklı bir sistemde " toplumsal mutluluk " veya bireye dönersek " aile / sığınak " kavramlarının ayakta kalabilmesinin pek de mümkün görünmediğinin altını güzelce çizmiş .
Özel hayatındaki " aldatılan koca " rolü sayesinde ABD kamuoyunda büyük sempati kazanan ve sinema kariyeri Meg Ryan'dan sonra bir hayli yükselişe geçen Dennis Quaid , başarılı iş çıkartmış .
Gerçekte olduğu gibi 51 yaşında bir baba rolünde , okula gönderdiği kızının genç patronuyla yattığını öğrendiğinde sinirlenen , sürpriz üçüncü bebeğinin heyecanını , ama daha çok da stresini yaşayan bir adam olmayı başarmış .
Gençlere gelince .
Scarlett Johansson , meleksi yüzü ve doğallığından kaynaklanan üstün oyunculuğu nedeniyle , bu rol için fazla bir isim .
Genç bir aktrisin boy gösterebileceği sıradan bir rolde , üstelik Bir Konuşabilse ve İnci Küpeli Kız gibi üstün yapımlardan sonra görünmeyi tercih etmiş olması , kendi adına soru işareti .
Filmin kilit karakteri Carter'a hayat veren ( Cris ) Topher Grace'in de iyi iş çıkartığını söylemeliyiz .
Ashton Kutcher'dan rolü kapması yerinde olmuş .
Topher , Quaid ile karşılıklı oynadıkları sahnelerde zaman zaman zorlansa da , elde ettiği makamı dolduramayan pazarlamacı rolünde bir hayli inandırıcı .
Carter'ın dönüşümü de bir hayli iyimser olmuş .
Finalde , Carter bu kez gerçekten koşuyor , soluk alıp veriyor , hatta belki de yoruluyor .
Carter'ın koştuğu sahil , Oliver Stone'nun eşsiz Wall Street ( 1987 ) ' inde Gordon Gekko'nun çaylak Bud'ı aradığı yeri hatırlattı bana .
Yönetmen her ne kadar iyimser olsa da , belki de geleceğin Gordon G. ' sinin gençliğini izledik film boyunca .
