Çizgi roman dünyasının en bilinen ve en güçlü iki markası , Marvel ve DC Comics’in ürünleri bildiğiniz gibi sayısız yan sektörde milyarlarca dolarlık gelir sağladı .
Bilgisayar oyunları , oyuncaklar , kostümler , TV serileri ve pek tabii filmler .
Onlarca yıldır devam eden bu devasa sektörün bu derece kuvvetli başka üyeleri de var .
Keza bu üyelerin sahibi olduğu çizgi roman serilerinin de binbir çeşit “yan ürünü” .
Sam Raimi’nin beğenilen ancak orijinal kaynağına göre biraz serbest bir uyarlama olarak görülen üçlemesi , daha öncesinde çekilen Spawn uyarlaması ( ki yakında bir reboot filmine merhaba diyeceğiz ) , Green Lantern gibi büyük bir başarısızlık abidesi , Tim Burton imzalı efsanevi Batman’ler , Christopher Reeve’in başrolünde olduğu bir klasik , Superman ve daha nice süper kahraman filmi .
Marvel’ın Yenilmezler / Avengers ile giriştiği ve daha sonra Marvel Sinematik Evreni’ni doğuran , senelerdir neredeyse her sezona iki üç kahraman filmi yetiştiren akımı ise DC’nin kendi evreni ile cevap vermesine sebep oldu .
Batman v .
Superman , Suicide Squad : Gerçek Kötüler ve Justice League : Adalet Birliği gibi biraz aceleye gelmiş olan yapımlar ise bu koşturmaca sebebiyle rakibinin filmleri kadar beğeni toplayamadı .
Daha sonra + 18 izleyici kitlesini mest eden Deadpool ve bu akımı bambaşka bir yola sokan Logan sayesinde iş iyice “haftanın süper kahraman filmi”ne doğru evrildi .
Aslında bir Marvel karakteri olan , Örümcek Adam çizgi romanlarında boy gösteren ve hikaye kökeni bu dünyaya ait olan Venom ise bu yarışta bir parça arkada kaldı .
Üst düzey yetkililerin isteği ile üçlemenin son bölümüne eklenen bir diğer “film kötüsü” de olan Venom , çizgi roman dünyasının bu karanlık efsanesi izleyicileri maalesef memnun etmedi .
Raimi’nin son Örümcek filminde yer alan ve büyük heyecan yaratıp , ardından bunu hayal kırıklığına dönüştüren karakter tam 11 yıldır beyaz perdeden uzaktaydı .
Büyük çıkışını bekleyen ancak sahnede alkış alamayıp , arka plana çekilen bir yıldız .
Yayın hakları farklı bir stüdyonun elinde olduğu için Marvel’ın evrenine beyaz perdede dahil olamayan bu anti - kahraman , sadece kendine ayrılmış bir hikayeyle artık vizyonda .
Ed Brock ( Tom Hardy ) , avukat nişanlısı Anne ( Michelle Williams ) ile mutlu bir yaşam süren , işini de iyi yapan bir gazetecidir .
Lakin sevdiği kadının elindeki bilgileri izinsiz kullanıp , aslında herkes için müthiş bir gelecek vaat eden girişimci bir bilim insanının kirli çamaşırlarını ortaya saçmaya çalışınca hayatı tepetaklak olur .
İşinden kovulur , sevdiği kadın tarafından terk edilir , beş parasız bir kaybeden olarak kendini sokaklarda bulur .
Gerçek kimliğini kamuoyuna duyurmaya çalıştığı Dr .
Carlton Drake ( Riz Ahmed ) gizli projesine devam ederken , yanında görev alan ancak bir zamanlar saygı duyduğu adamın planlarını fark edince Ed ile iletişime geçen Dr .
Dora Skirth ( Jenny Slate ) olayların seyrini değiştirir .
Drake’in başında olduğu Life Foundation adlı şirketin araştırma merkezine yardım sayesinde sızan eski gazeteci burada hem büyük bir sırrı öğrenir , hem de uzaylı bir yaşam formu olan Venom’la tanışır .
Hayatını sürdürebilmek için canlı bir konağa ihtiyaç duyan simbiyotik varlık Venom , Ed’in bedenine uyum sağlayabileceği fark edilince adam ile birleşir , ardı arkası kesilmeyen bir kovalamaca başlar .
Drç Drake’in peşine taktığı adamlardan Venom sayesinde kurtulan kahramanımız , yeni arkadaşının gerçek doğasına tanık oldukça işin sonunu merak etmeye başlar .  
Kara komedi ve korkuyu bir araya getiren Zombieland filmiyle tanınan Ruben Fleischer’in ellerinde şekillenen , sağlam kadrosu ve belki de hepsinden önemlisi adıyla bile heyecan uyandıran Venom : Zehirli Öfke , süper kahramanların cirit attığı salonlarda ne derece başarılı olacak derseniz , cevabı biraz belirsiz doğrusu .
Bilinen orijin hikayesinden mecburi olarak alternatif bir çözümle yola çıkan film , hem bolca artısı hem de eksiği bulunan bir yapım .
Tom Hardy ve Riz Ahmed gibi iki büyük Hollywood yıldızını başrolüne taşıyan proje , görsel başarısı , heyecanlandıran aksiyon sahneleri , Venom karakterinin çizgi romanda olduğu gibi oldukça uçlarda bir profil sergilemesiyle tatmin ediyor .
Buna rağmen senaryonun kurbanı olarak asıl kötünün iki boyutlu kalması , yazılan zayıf diyalogları ve yetersiz hikaye temeli ile darbe alıyor .
Hardy tam da kendisinden bekleneceği gibi muazzam bir performans sergiliyor , kendisine verilen yavan replikleri bile ustaca kullanıyor .
Aynı durum The Night Of serisiyle kendine hayran bırakan Riz Ahmed için de geçerli .
Kaliteli bir oyuncu olduğunu hatırlatırcasına elinden geleni ardına koymayan aktör , kendisi için yazılan Dr .
Drake’in ne kadar hafif kaldığının da oldukça farkında .
Kendileri için dikkat çekici karakter altyapıları hazırlanan güncel kötü karakterler düşünülünce , Ahmed’in payına düşen sebebiyle üzülmemek elde değil .
Gelelim Venom’a .
Çizgi roman evreninde kendisi için geniş bir alt evren yaratılan karakter , filmde izleyenleri ikiye bölüyor .
Bir yandan dehşet verici bir varlık olarak arz - ı endam eyliyor , romanlarda olduğu gibi hastalıklı espri anlayışı ve önüne geçilemez öfkesiyle hayran bırakıyor .
Lakin senaryonun bir diğer kurbanı olmaktan kurtulamıyor .
Nitekim Venom : Zehirli Öfke filmi tüm artılarına rağmen , metnin dengesizliği yüzünden tam olarak hangi tarafta duracağına emin olamamış .
Bir yandan oldukça eğlenceli ve heyecan dolu bir anti - kahraman hikayesi izliyorsunuz , hemen ardından kaliteli espirilerin yanına yerleştirilmiş eski kafalı göndermelerle hayal kırıklığı yaşıyorsunuz .
Yani ne geçmişe ait , ne de günümüzün anlayışını doğru şekilde yansıtan bir ruh .
Venom : Zehirli Öfke yüksek ihtimalle bir devam filmine kavuşacak .
Gişede de sağlam bir başarı yakalama şansı büyük .
Şayet ikinci bir beyazperde çıkartması yaparsa , ilk bölümü aşması ve hatta günümüz örneklerinin önüne geçmesi işten bile değil .
Çünkü önünde , bu filmin bıraktığı önü açık koca bir saha duruyor .
Bolca olasılık , onlarca yıl hayali kurulan karşılaşmalar , daha karanlık ve sert bir sahne .
Tabii bu rolü severek canlandıran ve yeni bir hikaye için hevesli olduğunu tekrarlayan bir Tom Hardy etkeni .
Büyük beklentileri genel olarak karşılamayı başaran Venom’un ilk filmi , belki tüm sorumluluklarını yerine getiremiyor ancak salonlarda tecrübe edilmesi gereken bir fırsatı sunuyor .
Nice zamandır hayali kurulan bir fırsatı .
burcinaygun@gmail.com
