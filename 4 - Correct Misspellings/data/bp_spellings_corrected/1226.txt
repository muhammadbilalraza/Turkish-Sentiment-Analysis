Blumhouse Productions ile Jason Blum , geçtiğimiz birkaç yılda Hollywood’un en başarılı korku filmi yapımcısı ünvanını aldı .
Paranormal Activity ,  The Purge , Happy Death Day ve Insidious gibi serilerle , düşük bütçeli ama cüretkar korku filmlerine imza atan yapım şirketi , aynı zamanda aslen komedyen Jordan Peele’ye de korku kulvarında şans vererek Get Out ve Us gibi filmlerin de önünü açtı .
İşte Ma’nın yönetmeni Tate Taylor da ilk korku filmini Blumhouse sayesinde hayata geçirdi .
Daha önce Girl On The Train ( sanırım izlediğim en kötü kitap uyarlamalarından biri olarak hatırlayacağım bu filmi ) ve Oscar adayı Help gibi filmlere imza atan Taylor , ilk korku filminde başrol oyuncusu olarak Help ile Oscar’ı kucaklayan Octavia Spencer’i tercih ederek , bilmediği sularda yüzmeyi biraz kolaylaştırıyor .
Gelin sürprizleri çok fazla açık etmeden , filmin konusuna bir bakalım ; 40'larında yalnız bir kadın olan Sue Ann , bir gün içki dükkanının önünde gördüğü gençlere , alkol almaları için yardımcı olur .
Birkaç kere tekrarlanan bu olayın ardından , kasabaya yeni taşınan Maggie ve arkadaşlarını bodrum katında ağırlamaya başlayan Sue Ann , kısa sürede çılgın partiler veren bir ev sahibine dönüşür ve gittikçe tuhaflaşır , hatta korkutmaya başlar .
Gençlerin zamanla Ma diye hitap ettikleri Sue Ann'in kendileri için bir tehdit olabileceğini anlayan Maggie , ne kadar uzak durmak istese de , her seferinde kendisini Ma'nın tuzağına çekilmiş bulur .
Gençlerden oluşan dinamik kadrosunun yanı sıra , ebeveynlerinin yan hikayelerini de izlediğimiz filmin tek bir başrolü var aslında .
O da bu karakterin altından oldukça başarıyla kalkan Octavia Spencer .
Yüzünde donan gülümsemeler , faltaşı gibi açılan gözlerle , ani duygu değişimlerini başarıyla yansıtan Spencer , kameranın onu yakından takip etmesiyle de karakterinin etkisini yükseltiyor .
Maggie’yi oynayan Diana Silvers daha önce Glass'ta oynamış ama açıkçası oradan hatırlamıyorum .
Sadece onu izlerken perdede zaman zaman Anne Hathaway’in ilk gençlik yıllarını görür gibi oldum .
Kariyerinde Natural Born Killer ve forma Dusk Till Down gibi filmler bulunan Juliette Lewis de Maggie’nin annesini canlandırıyor .
Yönetmen Tate Taylor’ı da polis memuru olarak küçük bir rolde görmeniz mümkün .
Ma yapısı gereği gerilimi önce psikolojik düzeyde veriyor .
Ancak bu esnada filmin giriş kısmının oldukça uzun tutulduğunu düşünüyorum .
100 dakikalık bir gerilim filminin 45. dakikasında hala olaylar başlamamışsa ve ilk bir saatte “şimdi bir şey olacak” dediğimiz her sahneden güvenle çıkılıyorsa , orada bir problem var demektir .
Bu açıdan filmin olay dağılımının süresine oranla doğru yapılmadığını düşünüyorum .
En nihayetinde filmin son çeyreğinde , gittikçe daha sertleşen bir gerilim dozuna ve hatta kanlı şiddet sahnelerine kavuşuyoruz .
Ancak burada da şiddetin dozu , elbette filmin hedeflediği genç kitleyi rahatsız etmeyecek düzeyde kalıyor .
Ancak bir sahne var ki , kimilerini biraz huzursuz edip , gözleri başka bir yere çevirtebilir .
Filmin 70’lerden kopup gelen " Funky Town " , " The Safety Dance " , " Kung Fu Fighting” gibi soundtrack şarkıları , daha çok Ma’nın neden / nasıl böyle bir insana dönüştüğünü gördüğümüz flashback sahnelere eşlik ediyor . Anlaşılan filmin bütçesinin düşük tutulması için , yine her şey yapılmış .
Özetle Ma , giriş kısmını biraz daha kısa tutup , gerilimi daha önden vermeye başlayan bir hikayeye sahip olsaydı , kuşkusuz filmi daha çok beğenecektim . Ancak bu haliyle de izlenebilir bir gerilim .
