1957 tarihli West Side Story müzikalinin , beyazperdeye ilk uyarlanması 1961 yılında olmuştu .
Döneminin en çok konuşulan filmlerinden olan Batı Yakasının Hikayesi 10 dalda kazandığı Oscar ödülleriyle de tarihe damga vuran yapıtlardan biri olmayı başardı !
Steven Spielberg’ün dokunuşlarıyla yeniden hayat bulan bu müzikal hikaye , iki sokak çetesinin engellemeleri arasında kalan bir aşk hikayesini konu alan modern bir Romeo ve Juliet hikayesi olarak da tanımlanabilir .
1961 yapımı filmle arasında , filmi modernize etmek ve etnik kimlikleri biraz daha çeşitlendirmek dışında pek bir fark yok .
O dönem New York şehrinde nüfusları bir anda artan Porto Rikolulara karşı New Yorklu gençlerin tepkisini ortaya koyan bir müzikal Batı Yakasının Hikayesi .
Porto Rikolular adada yaşanan bir savaş sonucu New York’a kaçıyor ve New York bir anda Porto Rikolularla doluyor .
Kendilerine Köpekbalıkları adını veren grup , göçmen işçi sınıfının çocuklarından ; önyargılarla karşılaştıkları metropolde yer edinmeye çalışan kararlı tiplerden oluşuyor .
( Göçmenlik bitmeyen bir dram görüldüğü gibi dünya üzerinde )
Karşılarında ise kendilerine Jetler diyen , Köpekbalıklarına göz açtırmamaya kararlı , banliyölere onlardan önce taşınmış ve belli bir refah seviyesine ulaşmış , ırkçı bir davranış bozukluğu , altı boş bir beyaz hayranlığı ile savaşmayı kendilerinde hak olarak gören bir güruh var .
İki grubun da amacı , kazanmaktan çok savaşma duygusunu yaygın hale getirmek olunca uzayıp giden bir dalaşma silsilesinin ortasında kalıyoruz .
Karşımızda bir müzikal olunca da yumuşatılmış , ama zaman zaman kinle yoğrulmuş dövüş sahneleriyle oradan oraya savruluyoruz .
Özellikle de Spielberg versiyonunu , bir grup çocuğun çokça parmak şaklatıp fazlaca mükemmellik iddiası taşımayan ama cesur bir yeniden inşa filmi olarak yorumlayabiliriz .
Filmde çocuklar ; polis memuruna bize kentsel dönüşüm dediniz ama şehrin dokusunu yeniden inşa ediyorsunuz , diyor .
Spielberg de tüm hikâyeyi yeniden icat etmek yerine , hikayenin nefes alan yanlarından ilham alarak , özünü tekrar ortaya koymaya çalışmış .
Şimdi günümüzden bakarak 60’lı yıllarda yaşanmış bu sokak çatışmaları için diyebiliriz ki ; iki grup da sokakları , yıkık binaları kontrol etmek için çıktıkları bu yolda sürekli karşılaşıyor , çarpışıyor ve aslında ne yapacaklarını bilmedikleri için bocalıyorlar .
Tony ( Ansel Elgort ) ve Maria ( Rachel Zegler ) arasında birdenbire alev alan ateş , etraflarındaki onca gürültüye karşı yeterince güçlü değil , arada bir yerlerde sıkışıyor .
Özellikle de Maria’nın , abisi Bernardo’nun ( David Alvarez ) başına gelenleri yok sayıp , aşkının peşinden koşması , filmin Amerika’da var olmaya çalışma duygusunun karşılığı gibi adeta !
Yan karakterler de çok etkili filmde ve hatta zaman zaman Tony ve Maria’nın önüne geçiyorlar , asıl büyük lafları onlar ediyorlar Amerika’da var olmaya ve orada yaşamaya dair !
İki buçuk saat süren bir müzikal var karşımızda .
Zaman zaman duygusal olarak tekrara düşmüş gibi hissettirse de , müzikalin etkisiyle bir parça yumuşama yaşatmış olsa da , göçmen olmanın ölümüne bir şey olduğunu anlatan bir yapıt karşımızdaki !
Spielberg dünyanın bitmeyen sorunu göçmenlik meselesine , Batı Yakası’nın Hikayesi’ne yıllar sonra yeni bir nefes yüklemeyi hedeflemiş !
twitter . com / banubozdemir
