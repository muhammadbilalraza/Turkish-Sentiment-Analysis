Adana Altın Koza’nın sürpriz filmlerinden oldu Gözümün Nuru hepimiz için .
Melik Saraçoğlu ve Hakkı Kurtuluş birlikte Orada filmini çekmişlerdi ilk olarak .
Ada atmosferinde çekilen yapım , filmin dakika hesabıyla da geç gelen bir aile hesaplaşmasını konu ediniyordu .
Üç kişinin uzun uzadıya konuştuğu film konu olarak tatmin edemediyse de yönetim , atmosfer ve dil açısından tatmin ediciydi .
İkinci film " Gözümün Nuru " ise tam bir kişisel sinema örneği .
Film sizi zaman zaman ara noktalarda bıraksa da izlediğiniz için kesinlikle mutlu oluyorsunuz .
Filmin ara noktaları dediğim , birçok filme getirdiğimiz eleştiri aslında .
Kısa film tadında diyemeyeceğim ama zaman zaman " bu tam da kısa film olmalıymış " deyip sonrasında kendinizi filmin tadına bıraktığınız bir yapım Gözümün Nuru .
Biraz karışık yani !
Başrolleri paylaşan yönetmenlerin ikisi de göz problemi yaşıyor , kader birlikteliği aslında onlarınki !  İkisinin görme açısı bir filmde buluşuyor adeta .
Bugüne kadar yönetmenlerin kendi hayatlarından kesitlerini aile bireyleri eşliğinde anlatan birçok film izledik , bunun farkı ironik bir dili olması , mizahı ve absürdlüğü filme iyi yedirmesinde saklı .
Ailenin gerçekçi ve filmi sahiplenen tavrı bu film için en isabetli cast olduklarını da gösteriyor .
Melik Saraçoğlu 20 yılında geçirdiği ağır ameliyatın izini geç de olsa çektikleri filmle yok etmek ister gibi .
Uzun uzun ağladıktan sonra birden gülmeye başlamak gibi , geçen zamanın da etkisiyle tabii .
Bu anlamda çok kendine dönük ama seyirciyi de es geçmeyen bir film .
Bazı yerlerde ağız dolusu gülebilirsiniz mesela !
Filmde sonuna kadar bir sinema tutkusu hissediliyor , zaten filmin ana çıkış noktası hayatını  sinemayı adamış bir adamın / yönetmenin görsel sanatın tam orta yerindeki sinemaya uzak düşmesi , belki de bir daha film çekemeyecek olması .  Ya da öyle hissetmesi .
Bunu gerçeküstücü kabus saheleriyle birleştiren yapımcı , oyuncu ve sinema yazarından deyim yerindeyse depiği yiyen yönetmenin iç dünyası içinde debelenmek onun kadar bizi de sarstı aynı zamanda .
Bir yönetmenin gözünden sektörün üç kaleminin ironik de olsa nasıl göründüğünü anlamış olduk : Ukala !
Sinemayı merkezinde okumak için Lyon'a kadar uzanan iki kafadarın hikayesi travmatik bölümleri es geçersek gerçekten de keyifli .
Dedenin tonlamaları , komşu teyzelerin hasta ziyaretini gün eğlencesine çevirmeleri ve Melik'in milimetrik hesaplarla gittikçe uzayan yatışları .
Eski filmlerden araya sıkıştırılan ' görüyorum / görmüyorum ' nidaları yeni sinemanın pek de yüz vermediği Yeşilçam'a selam çakarken onun absürdlüğünü de sahiplenmeye çalışıyor .
Asık suratlı ama dertsiz filmlerin yanına keyifli ama derdi olan bir anlayışla yerleşiyor .
Sinemaya aşık bir adamın bir daha film çekemeyecek noktanın dibine kadar geldiğini hissetmesinden daha iyi dert mi olur ?
Ama yine de bir festival mantığı içerisinde değerlendirirsek Gözümün Nuru'nun en iyi filme uzanacağını düşünememıştik .
O yüzden Altın Koza’da en iyi film ödülünü Yozgat Blues'la paylaşınca şaşırmıştım ama şimdi gayet de isabetli olduğunu düşünüyorum kararın .
Siyad ödülünü alması kaçınılmazdı zaten .
Gözümün Nuru cesur , ironik ve farklı bir seyirlik vaat ediyor .
Sonrasında etkisi dağılıp gitse de görmek ve kaydetmenin aynı şeyler olduğunu düşünüp , bir yönetmenin iç dünyasına sızdığınız için mutlu oluyorsunuz . twitter . com / BanuBozdemir
