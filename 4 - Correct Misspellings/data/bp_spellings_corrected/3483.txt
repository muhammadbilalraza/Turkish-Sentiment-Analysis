1994 yılında ’Felidae’ isimli popüler romanı animasyon yapılan Akif Pirinçci’nin beyazperdeyle ikinci buluşması olan Alman yapımı Kapı sürpriz bir şekilde sinemalara geldi .
Yönetmen koltuğunda kebap Connection’dan hatırladığımız becerikli sinemacı Anno Saul oturuyor .
Geçtiğimiz aylarda fragmanı ile dikkatimizi çeken yapım hakkında web üzerinde detaylı bir bilgi bulmak pek mümkün değil ; çeşitli festivallerde gösterilen yapımın Almanya’dan sonra vizyon yüzü gördüğü tek ülke Türkiye .
Kızıyla bahçede oynamak yerine komşusuyla kırıştırmaya giden bir ressam , kızının havuza düşüp ölmesiyle yıkılıyor .
Beş yıl sonra artık eşi tarafından terk edilmiş , hayata tutunmakta güçlük çeken bir adamdır .
Kendisini bir türlü affedemediği için yavaş yavaş yokuluşunu hazırlamaktadır .
İntihar girişiminden şans eseri kurtarıldıktan sonra karşısına gizemli bir tünel ve tünelin ucunda bir kapı çıkar .
Bu kapı ona , beş yıl önce yaptığı ölümcül hatayı telafi etme şansı verecektir .
Fakat bu dönüşün de bir bedeli olacaktır ; geçmişteki haliyle yüzleşmek ve geçmişteki yaşamına uyum sağlamak kolay olmayacaktır .
Kapı , ilginçliğini sonuna kadar korumayı başarsa da , bütünüyle orijinal bir film değil ve Stephen King romanlarından , Twilight Zone bölümlerine uzanan yığınla benzer çalışmayı hatırlatıyor .
Hikayenin birebir karşılığı aklımıza gelmese bile , filmin duygusu , atmosferi tanıdık geliyor .
Öte yandan Kapı’nın gizemli bir çekiciliği de var .
Geride bıraktığı hayatına dönen ve öncesine uyum sağlamaya çalışan melankolik ressam rolünde Mads Mikkelsen şaşırtıcı bir performans ortaya koyuyor .
Soğuk , donuk ve bazen ölü gibi .
Zaman zaman yadırgamamak da mümkün değil bu dehşetengiz performansı .
Psikolojik gerilim , bilim kurgu ve korku türlerini başarıyla harmanlamayı beceriyor Kapı .
Hakim olan tür psikolojik gerilim olsa da , filmin sonlarına doğru geriye dönenlerin sayısı arttıça , distopik bir hikayeye dönüşüyor .
İkincilerin orijinallere açtığı savaş , bir tür simülasyon toplumunun hakimiyetini gösteriyor .
Sonlara doğru beliren bu orijinal ve ’kopya’ mücadelesi , ünlü filozof Jean Baudrillard’ın simülasyon kuramının beyazperde uzantılarını da hatırlatıyor .
Stephen King romanlarını ve yine King’in de çok sevdiği Twilight Zone dizisini seviyorsanız , beyazperdede gizeme özel bir düşkünlüğünüz varsa ve distopik meseleler ilginizi çekiyorsa , bu küçük ama şaşırtıcı filmi fazla bekletmeden izlemelisiniz .
Boğucu yaz sıcaklarında hiç beklemediğiniz bir hediye gibi .
Twitter : skokceoglu
