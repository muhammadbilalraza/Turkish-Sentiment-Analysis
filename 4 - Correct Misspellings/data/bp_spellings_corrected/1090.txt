İngiliz Film Sınıflandırma Kurulu " G. I. Joe : Misilleme [ 3D ] ( G. I. Joe : Retaliation ) ) ' 12A ' sertifikası vermiş . Yani 12 yaş altı çocuklar ebeveynleriyle seyredebilirler . Oyuncak firması Hasbro'nun 1964 yılında piyasaya sunduğu Amerikan askeri aksiyon figürleri , Vietnam Savaşı sonrası " G. I. Joe Macera Takımı " serisiyle evrim geçirip , sürekli değişikliklerle günümüze dek ulaştı . Hedef kitlesi ise , işte film için saptanan 12 yaş merkezde olmak üzere , bu yaşın altı çocuklar ve üzeri yeni yetme erkekler !
İçerik ne peki ? Süper donanımlı üniformaları içinde son derece gösterişli askerlerle özel savaşçılar , yüksek teknoloji ürünü silahlarını kullanarak çok sayıda kötü adamı kısa sürede yok etmektedir ! Oyuncaklar , video oyunları , çizgi romanlar , animasyon serileri ve sinema filmleri ,   " G. I. Joe : Misilleme " nin 1979 doğumlu yönetmeni Jon M. Chu'nun da isabetle belirttiği gibi , erkek çocuklarını hayran bıraktırmak üzerine kurulu .
Şiddeti ve adam öldürmeyi eğlenceli hale getirmenin , çocuklar ile gençler üzerindeki kötü etkilerini tartışmak , başka disiplinlerin alanı içinde olsa da , kendi adıma , bu tür oyunlardan uyarlanan filmlere tam da bu nedenle sıcak yaklaşamadığımı vurgulamak isterim . Militarist şiddet ve silahlar çok tehlikeli kuşkusuz ! Okul katliamları ile sıkça sarsılan ABD'deki silah lobilerinin , bireysel silahlanmayı frenlemenin önündeki güçlü engeller olduklarını biliyoruz . Bir engel de , adam öldürme oyunlarıyla büyütülen çocukların şiddet eğilimlerini canlı tutan eğlence endüstrisi tabii .
Yani , hedef kitlesi nedeniyle ahlaki olarak karşısında yer almak zorunda hissettiğim filmin , sinemasal değerlerini ise görmezlikten gelemem kuşkusuz . Bir kere , 2009'daki film G. I. Joe : Kobra'nın Yükselişi ( G. I. Joe - The Rise of Cobra ) ' ne göre çok daha mizahi diyaloglara , dolayısıyla zekice göndermelere ve dokundurmalara sahip . ABD Başkanı'nı tutsak ederek , yerine kopyasını koyan ve önce G. I. Joe Takımı'nı yok edip daha sonra da tüm dünya ülkelerini egemenliği altına alma planını uygulamaya başlayan Cobra'ya karşı savaşan son birkaç asker , ölüm saçan makineler gibi değil en azından . İnsani duyarlıklarla hareket ediyorlar ; yer yer " Görevimiz Tehlike " serisinden ödünç alınmış gibi duruyorlar . Mesela artık emekli olmuş General Joe Colton rolündeki Bruce Willis , neredeyse , eski ajanların yeniden bir araya geldiği bir hikâye anlatan aksiyon komedisi " Red " deki rolünü yineliyor . O filmde yanında ayırmadığı Mary - Louise Parker'ın yerini ise , burada Adrianne Palicki ( takımın hayatta kalan son üyelerinden biri ) almış sanki . ABD Başkanı'nı muzipçe yorumlayan Jonathan Pryce'ın güçlü performansı ya da Güney Kore'nin ünlü oyuncu - şarkıcılarından Lee Buyung - hun'nun dayanılmaz cazibesi , filmi video oyunu ruhsuzluğundan kurtarmış .
3D teknolojisinin hem çok yakıştığı , hem de iyi kullanıldığı " G. I. Joe : Misilleme " , kitle sinemasının müthiş haz veren dokunuşlarına sahip : Filmin bilim kurgu niteliklerine yakışan araç - gereç , silah ve kostüm tasarımlarındaki ayrıntılar . Aksiyonu ' her anlamda ' doruklara taşıyan bölümler ( örneğin Everest'in zirvelerinde geçen ve yükseklik korkusundan muzdarip olanların fena hissedecekleri kaçıp kovalamaca ) . Her objenin en tiz sesini bile es geçmeyen ses tasarımı .
Dans ve müzikal içerikli gençlik filmleriyle tanınan , örneğin son olarak " Justin Bieber : Never Say Never " adlı belgeseli yöneten Chu'nun estetik bakışının , " G. I. Joe : Misilleme " yıl , biz büyükler için , daha seyredilebilir ve katlanılabilir bir seviyeye yükselttiğini düşünüyorum .
