Fransız filmleriyle ilgili güçlü önyargısı olan insanlar vardır .
Sayıları da az değildir hani .
Geçmiş tecrübelerine dayanarak aşk filmlerini sıkıcı ve fazlaca buhranlı bulurlar .
Macera filmleri aşırı derecede kötüdür , komedi filmleri ise komik olmaktan çok uzaktır .
Belki tarihsel filmleri fena değildir onlara göre .
Bu düşüncelere sahip insanların sayısının hiç de az olmadığını bilerek söyleyelim ; Korsikalı'nın hem maceraya hem de komediye bulanmış bir hikayesi var .
Ona göre seçiminizi yapın ya da iyimserseniz bir şans daha verin !
Napolyon'un memleketi olarak bildiğimiz , Akdeniz'de Fransa'ya bağlı bir ada olan Korsika'da geçiyor filmimiz .
Parisli bir polisin Korsika'daki maceralarını izliyoruz .
Dedektif Jack Palmer , Angel Leoni'yi bulup kendisine miras kalan emlak hakkında belgeleri vermekle görevlidir .
Görünüşte bu her zaman yaptığı işlerden farklı bir iş değildir .
Fakat Leoni'nin Korsika'da polis tarafından tutuklanmış yüksek rütbeli bir özgürlük hareketi üyesi olduğunu öğrenince işin rengi değişir .
Bu süreç içerisinde Parisli bir Fransız ile Korsikalı bir Fransızın arasındaki farkları görürüz .
Bu çok mu önemli ?
Ya da şöyle diyelim ; bunun önemini ciddiye almalı mıyız ?
Bu tür filmlerdeki yaşanan ikilem genelde böyle bir kaygıdan dolayı ortaya çıkıyor zaten .
Önemseyeceğimiz bir öykü mü , yoksa mizah ve macera duygusuyla gıdıklanan bir seyir keyfi mi ?
Yani macera ve komedi klişelerinin kullanıldığı bir filmde Korsikalı Fransız ve Parisli Fransız arasındaki farkları görmenin bizi çok da doyurmayan bir içerik olduğunu kasılarak ve hafif ukala bir tavırla söyleyebiliriz .
Filmin içerik manasında çok fazla bir iddiası da yok zaten .
Korsikalılarla dalga geçen bir yanı da var filmin .
Korsika'yı ve Korsika insanını da yakından tanıtıyor bizlere .
Filmi paçalarından tutup aşağı doğru salladığımızda ceplerinden dökülenler ancak bunlar .
Film adına pozitif yanları sayacak olursak , en başta oyuncu performanslarını koyabiliriz .
Belki ikinci bir maddeyi ekleyecek insan sayısını bulmakta zorlanabiliriz ama oyuncuların işlerini gayet iyi yaptıklarını belirtmeliyiz .
Jean Renault aklımıza Sevginin Gücü ( Leon ) filmiyle kazınmış bir oyuncudur , şüphesiz .
Elbette yıllar geçti bu filmin üstünden ama kendisi bu rolle epey karizmatik bir intiba uyandırmıştı neznimizde .
Amma velakin kendisi her tür filmde oynayayabileceğini zaman içinde oynadığı filmlerle kanıtladı .
Zaman zaman kalitesiz komedilerde rol alsa da , bu filmlerde bile bir parça fark yarattı .
Şimdi Korsikalı'da yine filmin kaderini sırtına alan oyuncu pozisyonunda .
Diğer taraftan Asterix rolüyle hatırlayacağımız Christian Clavier de Reno'ya uyum sağlıyor .
İkisi de yüz akı performanslarla filmin övülecek yanını oluşturuyorlar .
Yönetmen Alain Berberian'ın komedi - macera türü için kullanılacak yerleşik şablonlardan yararlanmayı ihmal etmediğini söyleyebiliriz .
Tuzaklar , adam kaçırmalar , saman altından su yürütmeler , takipler , şaşırtıcı karşılaşmalar ve patlamalar .
İşte bunlarla kuruyor filmindeki atmosferini ; ama baştan sona hiç düşmemeye gayret eden temposu ve özellikle oyuncu performanslarıyla , film izleyicinin taleplerine karşılık vermek konusunda en azından iyi niyetli olduğunu kanıtlıyor .
Türe katkı sağlamaktan uzak , iddiası olmayan ama vaadsizliğini kabullenip beklentilerinizi düşük tutarsanız eğlenceli zaman geçirme konusunda izleyeni tatmin edebilecek bir film .
