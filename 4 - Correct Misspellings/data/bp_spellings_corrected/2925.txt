Risky Business ve And God Created Woman ile 80'lerin akılda kalan kadın oyuncularından Rebecca De Mornay'in ismiyle dikkatimi çeken Anneler Günü ( Mother's Day ) ,  2011 vizyonunun dolgu filmlerinden biri olarak gösterime girdi .
Açıkçası , " yine o sıkıcı / fabrikasyon korku filmlerinden biri daha " diyerek izlemeye başladığım Anneler Günü'nden fena halde hoşlandım .
Hikayenin çok bir sürprizi yok aslında ; kafayı yemiş bir anne ile soyguncu çocuklarının mutlu , neşeli Amerikan orta sınıfına mevcut çiftleri , kendi evlerinde terörize etmesini konu alırken işin içine son yıllarda yaşanan emlak krizi , banka hacizleri gibi hassas durumları sıkıştırıyor .
Anneler Günü , meseleye direk giren ve gerilimi başlangıçtan finale yükselterek önem kazanmaya çalışan bir film .
Hollywood'un bu tür filmlerde neredeyse standart bir dili var ve sorunlu ailelerin yarattığı şiddete alışığız .
En uç örneklerini Teksas Katliamı ( The Texas Chainsaw Massacre ) ya da The Hills Have Eyes gibi yapımlarda gördüğümüz bu fikrin , şekil itibariyle daha normal ve şehirde geçen bir uygulaması olan Anneler Günü , hikayesiyle sınıfta kalsa bile müthiş bir yönetmenlik başarısı sayesinde kendini izlettirmeyi başarıyor .
Testere ( Saw ) serisinin devam filmlerini ( II – I –IV ) ve çok sevdiğim gerilim dizisi Fear Itself'i yöneten Darren Lynn Bousman eline geçirdiği öykünün sıradanlığının farkında olarak , stilize bir yönetmenlik çalışması ortaya koyuyor .
80'ler filmlerindeki kadar iyi bir ' steadycam'la olayların ve insanların etrafında dönüyor .
Gerçekten iyi çekilmiş planlar ve etkili kesmelerle gerilimin yükünü arttırıyor .
Hal böyle olunca da Anneler Günü izlediğiniz herhangi bir şey olmaktan çıkıp iyi bir " yönetmen filmi " ne dönüşüyor .
Afişine bakıp , konusunu okuduğumda TV kanallarının kilo hesabı alıp gecenin köründe yayınladıkları filmlerden farkı olmadığını düşündüm ama seyretmeye başlayınca anladım ki , Anneler Günü , parmaklarda tırnak bırakmayacak kadar merakla izlenen bir gerilim filmi .
Ayrıca Don Coscarelli filmlerini aratmayacak kadar güçlü bir tema müziği sayesinde filmden aldığım zevk katlandı diyebilirim .
Gelelim 80'lerin fenomen oyuncusu Rebecca de Mornay'e .
Zaten sinir bozucu bir güzelliği vardı ama yılların yüzüne yüklediği yorgunlukta buna eklenince psikopat anne modeli için en doğru seçim olmuş .
 Şunu da belirtmeden geçemeyeceğim ; Filmi izlerken geçtiğimiz haftalarda vizyona girmiş Dehşet Evi ( Secuestrados ) ile epey benzerlikler yakaladım .
İkisi de 2010 yılının Eylül ayında değişik festivallerde ilk kez seyirci karşısına çıkmış bu filmlerin arasında tesadüfle açıklanamayacak kadar çok benzeşme mevcut .
 
 Her filmden evrenin ve insanın varoluş sırlarını çıkarmaya çalışan bir eleştirmen değilim .
Eğlence sinemasını gerekli ve önemli buluyorum .
Buradan bakacak olursak ; Anneler Günü , iyi bir yönetmenlik , kurgu ve oyunculuğa sahip ve gerilim filmlerinden hoşlananlar için bu haftanın doğru seçimi olacaktır .
Filmin afişiyle ve hikayesiyle hissettirdiği sıradanlığın farkındayım fakat bilet paranızın hakkını verecek kadar heyecanlı bir seyirlik olduğunun da altını çiziyorum .
80'ler filmlerinin tadında , hayatınızı değiştirmeyen , sadece iyi vakit geçirmenizi sağlayan türden bir sinema işi .
 
Twitter : murattolga / murattolga@gmail.com
