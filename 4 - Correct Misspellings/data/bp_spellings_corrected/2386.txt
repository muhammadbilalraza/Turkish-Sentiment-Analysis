Kenneth Branagh'ın Anthony Shaffer'ın Tony ödüllü tiyatro oyunu " Sleuth " tan beyazperdeye uyarladığı " Ölümcül Oyun " içerisinde enteresan bir muziplik barındırıyor .
1972 tarihinde Joseph L. Mankiewicz yönetmenliğinde sinemaya uyarlanan oyunun bu ilk versiyonunda Milo Tindle'ı canlandıran Michael Caine , Kenneth Branagh yönetmenliğindeki yeni versiyonda Andrew Wyke rolünde yer alıyor .
Dedektif romanları yazarı Andrew Wyke'ın karısının genç sevgilisi Milo Tindle ile oynadığı iktidar oyununu gözler önüne seren film , sadece bu iki karakterin çatışmasından ibaret .
Dolayısıyla Michael Caine'in iki versiyon arasında yaşadığı rol değişimi eğlenceli olduğu kadar tehlikeli de .
Çünkü " Ölümcül Oyun " la Joseph L. Mankiewicz'ın Oscar adayı filmini doğrudan birbirine bağlayan bu rol değişimi , Branagh'ın filminin kendi ayakları üzerinde duran bağımsız bir yapım olmasını engelliyor .
Aslına bakarsanız Kenneth Branagh hikayede yaptığı değişiklikler ve göndermelerle " Ölümcül Oyun " un 1972 tarihli ilk versiyonundan farklı , kendine has bir yorumu olduğunu özellikle vurgulamaya çalışmakta .
Ancak bu uğraşın sadece ebeveynlerine kendini kanıtlamaya çalışan ergenlik çağında bir gencin durduğu yerde isyan edip , kendi kendini yıpratmasını andırdığını söyleyebiliriz .
" Ölümcül Oyun , "
Michael Caine'in gözüktüğü ilk sahneden itibaren ister istemez Joseph L. Mankiewicz'ın filmine göbek bağıyla bağlanıyor ve Kenneth Branagh'ın bu bağı koparıp , özgün ve dolu dolu bir filme imza atması için bugün gösterdiği çabanın iki katını harcaması gerekiyor .
Çünkü Branagh'ın ' marjinal ' yorumlarıyla yeniden şekillenen " Ölümcül Oyun , "
Anthony Shaffer'ın zeka savaşını içeriksizleştirmekten öteye gidemiyor .
Bildiğiniz gibi birbirleri üzerinde hakimiyet kurmaya çalışan Andrew Wyke ve Milo Tindle'ın tekinsiz mücadelesini gözler önüne seren Anthony Shaffer'in oyunu tamamıyla karakterlerinin oyun oynama tutkularından beslenmekteydi .
Ancak karakter kurulumuna ve oyuncu yönetimine gereken önemi göstermeyen ve bu tutkuyu filme yansıtmayı başaramayan Branagh'ın filminde oyun oynayan sadece tek bir kişi var , o da yönetmenin kendisi .
Sözüm ona Andrew Wyke'ın fetiş objeleri olarak tanıtılan gözetleme kameraları , ışık oyunları ve diğer teknolojik aygıtların bir oyun sahasına çevirdiği ev ortamı , film boyunca karakterlerden çok Branagh'ın oyun alanına dönüşüyor .
Kısa sürede bir filmden çok multimedya araçlarının kullanıldığı postmodern bir tiyatro oyununa benzediğine kanaat getirdiğimiz " Ölümcül Oyun , " izleyiciyi rahatsız edecek derecede kibirli bir anlatıma sahip .
Yönetmenin entelektüel karakterini , kıvrak zekasını ve sıra dışı kimliğini kanıtlamaya uğraştığı bir ego savaşına kurban gittiğini hissettiren film , fazlasıyla da soğuk ve mesafeli .
Kenneth Branagh'ın kendi kendine oynadığı anlatım oyunu içerisinde hayatta kalmaya çalışan karakterlerse , " Ölümcül Oyun " un bu itici simasını dağıtmanın tersine daha da belirginleştiriyorlar .
Filmin senaryosunda imzası bulunan Harold Pinter'ın Anthony Shaffer'in tiyatro oyununu ' günümüze uyarlamak ' adına gidişatta yaptığı değişiklikler , karakterlerin temel özelliklerini bütünüyle alt üst etmekte .
Bu yolla ikili ilişkilerin giderek daha da yüzeysel bir boyut kazandığı günümüzde insanların birbirlerine çok daha sert oyunlar oynadıklarını vurgulamaya çalışan Pinter , istemeden de olsa Andrew ve Milo arasında yaşanan akıl oyununu sıradan bir psikolojik gerilime indirgemekte .
Oysa Joseph L. Mankiewicz'nin 1972 tarihli filmini güzel yapan Andrew ve Milo arasındaki mücadelenin bir savaştan çok iki beyefendi arasında yaşanan bir akıl düellosu olduğunu vurgulamasıydı .
Dedektif romanlarının en güzel klişeleriyle şekillenen zeka oyunu asil ve cezbedici havası sayesinde izleyicileri kendisine çekiyordu .
Kenneth Branagh'ın " Ölümcül Oyun " u ise yönetmeninin entelektüel ve kibirli anlatım oyunları nedeniyle asaletten ve cazibeden yoksun kalan tatsız bir film .
Anlayacağınız Joseph L. Mankiewicz'in 1972 tarihli filmini izlemek ne kadar keyifliyse Branagh'ın " Ölümcül Oyun " u keyfinize limon sıkmakta o kadar usta .
Jude Law'un ajite performansıyla iyice kontrolden çıkan film , şaşalı ışık gösterilerinden ve teknoloji saplantısından arındığında karakterlerin zekasını geri plana iten yavan bir gerilime dönüşmekte .
Joseph L. Mankiewicz yönetmenliğindeki " Sleuth " ta Laurence Olivier ile muhteşem bir uyum tutturan Michael Caine'in sessiz ve derinden ilerleyen performansının Jude Law'un teatral oyunculuğunun gürültüsü altında boğulması ise son derece üzücü .
Hal böyle olunca ' Anthony Shaffer'in tiyatro oyunun böylesine güzel bir beyazperde uyarlaması varken bir ikincisini çekmeye ne gerek vardı ' diye düşünmemek de elde değil .
