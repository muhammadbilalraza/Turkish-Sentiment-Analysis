Labirent filmiyle ilgili eleştirmen görüşleri , akademisyenlerle sektör içinden olanların sinemaya bakışındaki temel bazı farkları açıkça belli edecektir hepinize .
Yönetmen Tolga Örnek , üç kurmaca filminde de nitelikli bir popüler sinema yapmak gayesiyle yola çıktı .
Ve bunu Türkiye'de hiçbir sinemacının başaramadığı ölçüde becerdi .
Onun filmlerini beğenmek için yeterli midir bu ?
Türkiye'nin popüler sineması içinde belli bazı standartların bile layıkıyla yerine getirilemediği düşünülürse , evet , en azından takdir etmek için yeterlidir .
Bir hikayeyi doğru metin ve rejiyle anlatmayı becerebilen bir yönetmen , arayıp da bulamadığımız bir lüks haline gelmiştir .
Sinemanın abece'sini çözmeden sırf entelektüel ya da ideolojik güdülerle film yapmaya kalkışmak , bana göre saygı duyulası bir nitelik değildir .
İyi popüler sinema yapabilmek , doğru insanları biraraya getirip şablonları düzgünce uygulamaktan ibaret olabilir .
Ama bu kadar basitse , o zaman bunu başarabilen sinemacılarımızın sayısı neden böyle az ?
Neden Çağan Irmak , Ömer Faruk Sorak , Mahsun Kırmızıgül , hatta Yavuz Turgul gibi isimler bile bu düzeyde uygulayamıyor ?
Ayrıca Tolga Örnek'in babasının eski Deniz Kuvvetleri Komutanı Özden Örnek olduğunu hiç bilmeseydik mesela , onun filmlerini böyle peşinen Kemalist iyi aile çocuğunun tatlısu bilmemneleri olarak yaftalar mıydı birçokları ?
Bunun ötesine bakmak çok mu zor sahiden ?
Labirent , İstanbul'da büyük bir terörist eylem hazırlığındaki yeni bir grubu ortaya çıkartıp engellemeye çalışan istihbarat görevlilerinin öyküsünü anlatan bir polisiye drama .
Yönetmen belli ki Paul Greengrass filmlerini iyi çalışmış .
24 ve benzeri dizilere , 2007 yapımı Krallık ( The Kingdom ) filmine de göz atmış .
Başrolde yalnız ve başına buyruk bir anti - kahraman olarak Timuçin Esen'in büyük başarıyla canlandırdığı Fikret karakteri var .
İstanbul'da bir intihar saldırısıyla başlayan bir dizi eylemin önüne geçmeye çalışan ekibin lideri Fikret .
Sürprizleri olmayan , beklendiği gibi ilerleyen bir film Labirent .
Politik tarafı biraz kof .
Ancak derdi de karakterleri iyi çizilmiş , yeterince yerlileştirilebilmiş , düzgün bir polisiye aksiyon olmaktan fazlası değil .
Bunu da başarıyor .
Yer yer fazla CSI alanına girdiğinde çok yalanlaşıyor tabii .
Bizim seyircimizin böyle numaralara geleceğini hiç sanmıyorum .
Fakat ana karakterlerin kişisel hikayeleri seyirciye geçiyor ve oyuncuların da başarısı sayesinde başlarına gelen en beklediğimiz şeyleri bile umursayabiliyoruz .
Şunu kabul edebilirim .
Böyle bir filmi yapmanın , Türk sinemasına özellikle bir katkısı yok .
" Biz de Amerikan sineması kadarını yapabiliriz " demenin ve yönetmenin bunu da becerebildiğini kanıtlamanın , yani özgeçmişine bir artı eklemenin ötesinde işlevi yok .
Ciddi bir seyirci karşılığı olacağını da sanmıyorum .
Dediğim gibi , bizim seyircimize büyük ölçüde yalan gelecek şeyler bunlar .
Ancak Tolga Örnek beni hayalkırıklığına uğratmadı diyebilirim .
Sürekli farklı filmler yapmayı deneyen ve her birinin altından alnının akıyla çıkan , ülkemizde nitelikli popüler sinema yapma peşindeki yönetmenler arasında en önemsediğim isim kendisi .
Asıl ciddiye alınacak filmini henüz yapmadı belki ama 2011 içine iki başarılı iş sığdırmış olması takdire değer .
Örnek'in oyuncu yönetimindeki başarısına ayrıca değinmek istiyorum .
Sarp Akkaya , Altan Gördüm gibi farklı iki jenerasyondan gelen aktörü zaten beğeniyle takip ediyoruz .
Ozan Bilen ise filmin en dikkat çekici , başarılı yardımcı performansını veriyor kanımca .
Ancak her zaman beğenmediğimiz iki ismin , yani Timuçin Esen ile Meltem Cumbul'un başarısı , ortada yönetmenin de önemli katkısı olduğunu belli ediyor .
Özellikle Esen , filmi yükselten bir performans veriyor .
Cumbul da en doğru şekillerde kullanılıyor .
Labirent , Türkiye'de becerildiğine ilk kez şahit olduğumuz bir tür filmi .
Çok entelektüel bir noktadan bakıp burun kıvırmak yerine , sektörel gerçekler noktasından bakıp takdir edilmesi gerekiyor .
Twitter : aliercivan
