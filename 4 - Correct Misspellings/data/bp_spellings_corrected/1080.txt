Öyle bir dönemden geçiyoruz ki toplum olarak …
Belki yeni değil yaşananlar , ama bilinç daha farklı artık .
Tepkiler daha farklı .
Yeni nesil midir , bilgi çağı , iletişim ve paylaşım çağı oluşundan mıdır geçtiğimiz çağ bilinmez ama artık haksızlıklara tahammülümüz daha sınırlı !
Daha çok tepki veriyor , sıkıntılarımızı dile getiriyoruz toplum olarak .
Geziyi de örnek verebileceğimiz üzere , artık haksızlığa uğrayan ne pahasına olursa olsun susmuyor .
Özellikle de gençler .
Ve de kadınlar .
Kadınların maruz kaldığı haksızlıklar toplumumuza özgü sayılmaz elbette ama ataerkil toplum yapımızda daha belirgin , daha şiddetli yaşanan durumlar da aşikar .
Kadının beden gücü olarak erkekten daha güçsüz oluşu , ruhsal olarak hassas ve anaç , cinsel anlamda ise edilgen oluşu maalesef yüzyıllar boyu nice haksızlıklara gebe kılmış bu cinsi …
Örf anane , din , gelenek , görenek , töre vs. de buna eklenince elbette bu haksızlık şiddetten tacize , tecavüzden cinayete , şekilden şekilde girmiş .
Evet , örneğin ülkemizde bir sembol haline gelen Özgecan cinayetinden sonra çoğu kadın , hatta çoğu birey , bu zamana kadar yaşamış olup da sakladığı şiddeti , tacizi anlatmaya başladı .
Utanması gereken bizler değildik çünkü , başkalarıydı .
Çekmeceler filmini şahsen tüylerim diken diken olarak izledim çünkü tam da Özgecan olayının sembol olduğu bir dönemde kadına tacizin , belki de beklenmeyen bir kültürel ortamda , beklenmeyen , ruhsal yansımasını bize izletmesi bir yana , kendi kişisel yaralarıma denk gelen kısımları ; Türkiye’de , modern bir toplumda da yaşasa , kendi kişisel tarihinde bu baskıyı deneyimlemiş bir kadın yazar olarak beni ayrıca sarstı .
2008’de eşcinsel olduğu için öldürülen Ahmet Yıldız'ın hikayesinden esinlenerek yazılan bir hikayeden uyarlanan Zenne’nin yönetmenleri Caner Alper ve Mehmet Binay , bu kez de çocukluğundan itibaren babasının psikolojik tacizine uğrayan bir kızın kadınlığa giderken yaşadığı büyük depresyonu bize iliklerimize kadar hissettirerek anlatıyor .
Bir mankenin gerçek hayat öyküsü olduğunu söyledikleri filmlerinde Zenne'de olduğu gibi renkler son derece baskın .
Sinematografik olarak son derece şık , renkli bir yapıya sahip , metaforlarla zenginleştirilmiş olan filmde Taner Birsel , Tilbe Saran , Nilüfer Açıkalın , Ece Dizdar , oyunculuklarını konuşturuyorlar .
Herkesin zihninde çekmeceler olduğunu söylüyor filmdeki doktor .
Bazı çekmecelerimizi dolduracak bir şey bulamadığımızda , boş kalan çekmecelerin yaşımız büyüdüğünde bize büyük hasar verdiğini anlatıyor .
Filmde flashback’lerle Deniz karakterinin çekmecelerini nasıl doldurmaya çalıştığını ve boşlukların nelere yol açtığını görüyoruz .
Deniz’in bu boşlukları savruk bir cinsellikle doldurmaya çalıştığı sahneler aklıma yine bir gerçek yaşam öyküsünden yola çıkılarak beyazperdeye aktarılmış olan Wild / Yaban filmini getirdi .
Bambaşka iki film gibi görünse de , bir kadının kendini kaybedip yeniden bulması bağlamında ortak noktaları çok fazla .
Sonunun gereksiz yere uzadığını düşünüyorum filmin , tek eleştirim bu olabilir , her şeyin çözüldüğü , süre olarak da izleyicinin belirli bir doyuma ulaştığı noktadan sonra hikaye sündürülmüş gibi hissediliyor .
Yine de birden fazla kez izlenmesi gereken ve insan psikolojisi üzerine belki de uzun uzun konuşturacak , değerli bir Türk filmi Çekmeceler . twitter . com / blossomel
http : / / www.melisinema.net
