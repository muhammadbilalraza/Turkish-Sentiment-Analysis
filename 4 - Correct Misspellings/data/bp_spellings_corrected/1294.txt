72. Cannes Film Festivali’nin Eleştirmenlerin Haftası seçkisinde Büyük Ödül’e layık görülen ve En İyi Animasyon kategorisinde Oscar adaylığı bulunan Bedenimi Kaybettim / I Lost My Body , bedeninden ayrılmış bir elin yeniden bedenine ulaşma hikayesini derinlikli bir biçimde ele alıyor .
Amelie’nin senaristi Guillaume Laurant’ın Mutlu El adlı kitabından uyarlanan film , daha çok kısa filmler çeken Jeremy Clapin tarafından çekildi .
Filmi izlerken neden " Elimi kaybettim " denmedi acaba diye düşündüm .
Çünkü bedenin bütününden ayrı bir yere düşen organ , el !
Beden , eli bulmak için çabalamıyor , el çabalıyor ve bu da ona inanılmaz karizmatik bir kişilik katıyor .
Filmi izlerken zaman zaman aklınıza Adams Ailesi’nde artık evin köpeği moduna geçmiş ‘şey’ gelebilir ama hikaye bizi o kadar ciddi bir yere çekiyor ki , zaman zaman elin hareketlerinden çıkacak her gerilimi bekler hale geliyorsunuz …
Film özünde duygusal bir hikaye barındırıyor .
Ama neredeyse seyirciyi et tırnaktan ayrılır mı misali bedenle el arasındaki ayrılığa kitliyor ve sonuna kadar da bu gizemi korumaya çalışıyor .
Pizza kuryecisi Naoufel’in geciktirdiği pizza nedeniyle kütüphanede çalışan Gabrielle arasında başlayan kaçma kovalamaca , Naoufel’in hayatın değişmesine sebep oluyor diyebiliriz .
Filmde duygular , duyguların boşluğu kadar boş binalarda yaşanan muhabbetler de dikkat çekici .
Tabii elin bir şehirde bedenine ulaşmak için izlediği yollar kesinlikle Naoufel’in Gabrielle’e ulaşmak için izlediği yollardan daha ilgi çekici .
Tehlikeler atlatıp tekrardan doğrulması ve yollara düşmesi .
Aslında bir bedene ihtiyaç duymadan da var olabileceğini gösterebilmesi …
Bir kişiliği ya da hafızası olmadan , bir şeye ulaşmak için çabalaması .
Bu başarılı bir hikaye anlatıcılığının eseri olarak tam karşımızda duruyor .
Aslında bir bedenden dağılsa da farklı iki hikaye gibi izlediklerimiz .
Ama bir yerde öyle bir birleşme oluyor ki tüm o boşluk tamamlanıyor , bir keşfetme , bir tanımlama ve tamamlanma hikayesine dönüşüyor .
Aslında bir boşluk duygusuyla başlayan hikaye başka bir kayıp duygusuna evriliyor , Naoufel hayatı için bir anlam şansı kazanıyor , yaşadığı trajedilerden arınma şansı buluyor .
Buna onu sağlayan da Gabrielle’e duyduğu çekim , ona yakın olma ruh hali …
Ama kafayı iyi tutmak gerekiyor , özellikle de marangozluğa ilgi duyuluyorsa …
Filmin kırılma noktalarından biri de Nauofel’in becerikli olduğu bir alanda beden gücüyle çalışırken , bir anlık dikkatinin dağılmasıyla ortaya çıkıyor , yolculuk işte o zaman başlıyor .
Film spoiler vermeye çok yatkın , ama o deneyimi kendiniz yaşamalısınız !
Bence başından sonuna kadar keyif ve merakla izlenecek bir hikaye Bedenimi Kaybettim .
Bir elin yolculuğuna eşlik etmek gerçekten de güzel ve gizemli bir deneyim yaşatıyor .
