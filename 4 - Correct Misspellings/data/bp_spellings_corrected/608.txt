İlk filmde olduğu gibi Otel Transilvanya 2’nin tek vitesden ilerleyen esprisi , Drakula , Frankenstein’ın canavarı , Mumya gibi eski usül Universal Stüdyosu canavarlarını şirin ve renkli bir animasyon şablonuna oturttuktan sonra bu yaratıkların günümüz teknolojisine ve daha açık fikirli yaşam biçimine nasıl ayak uydurabileceklerine odaklanıyor .
Bu çoğunlukla orjinallikten yoksun formül , ikinci filme yenilik katmadan , hatta elle tutulur konu veya hikaye yerine çabuk fiziksel esprilere ağırlık basarak devam ediyor .
Otel Transilvanya 2 , sinema salonlarında izlenmeye değecek , kendi ayakları üstünde duran uzun metrajlı bir film yerine , sanki ilk filmden uyarlanan bir Cumartesi sabahı televizyon dizisi yaratılmış , bu dizinin rastgele üç bölümünü peş peşe izliyormuşuz izlenimi yaratıyor .
Otel Transilvanya 2 , sırf resmi olarak uzun metraj film kategorisine girebilsin diye ilk filmin temaları olduğu gibi taklit ediliyor .
İlk filmde canavarlara servis yapan Otel Transilvanya’nın patronu Drakula ( Adam Sandler ) , vampir kızı Mavis’in ( Selena Gomez ) hiperaktif ve korkak bir insan olan Jonathan ( Andy Samberg ) ile oluşan ilişkisine alışmaya uğraşıyordu .
Canavarların diğer canavarlarla evlenmesi gerektiğine inanan Dracula’nın , Maviş ve Jonathan’ın aşkına alışmasını betimleyen ilk filmin aile sevgisinin törelerden daha önemli olduğunu gösteren basit mesajı , serinin asıl amacı olan , yer yer akıllı ama çoğunlukla bayat fiziksel esprileri bir araya sıkıştırıp minikleri 1.5 saat eğlendirecek bir animasyon yaratıyordu .
İkinci film ise aynı formülü olduğu gibi tekrarlıyor .
Dracula , Otel Transilvanya 2’nin başında evlenen Maviş ve Jonathan’ın ilişkisine alışmış , fakat bu ikiliden doğan torunu Dennis’in bir vampir yerine normal bir insan olmasından korkuyor .
Eğer dört yaşındaki şirin ve arkadaşcıl Dennis’in vampir dişleri yakında çıkmazsa , Dracula’nın binlerce yıllık vampir soyu sona erebilir .
Dracula , Maviş ve Jonathan’ın tatile gitmesini fırsat bilerek Dennis’i canavar kampına yollamak ve ona canavar olmanın eğlencesini tattırmak ister .
Bu yolculuk boyunca Dracula , ilk filmde olduğu gibi aile bireylerini bütün kusurlarıyla kabul etmenin önemini bir daha öğrenecektir .
İlk Otel Transilvanya’nın teması bu şekilde tekrarlanıp hikaye yapısı daha yalapşap bir halde yaratılıyor .
Hikayenin ana çelişkisi olması gereken Dracula ve babası Vlad ( Mel Brooks ) arasındaki kavga , senaryonun başlarında oluşmak yerine üçüncü perdenin ortalarına atılıyor ki skeç komedi tarzı epizodik esprilerden oluşan filme daha sinematik bir final oturturulsun .
Durum böyle olunca safi filmin esprilerine dayanmak zorunda kalıyor seyirci .
Filmin ana hedefi olan çocuk seyirci , Dracula’nın sivri tırnakarıyla iPhone kullanamaması gibi esprilerden ve parlak renk cümbüşünden yeterince eğlenebilir , fakat Otel Transilvanya 2’dan Pixar tarzı , bütün aileyi etkileyebilecek ve eğlendirecek kalitede bir animasyon beklenmemeli .
Buna rağmen bu devam filminin bir diğer Adam Sandler prodüksiyonu olduğunu akılda tutarsak , safi karşılaştırma olarak Sandler’ın son yıllardaki işlerine kıyasla bir kalite dopingi olarak bakabiliriz Otel Transilvanya 2’ye .
Bütün problemlerine ve yavanlığına rağmen Pixels  gibi bir rezaletin yanında pek de fena durmuyor aslında Otel Transilvanya 2.
