Trainspotting , sadece bağımlılığın yarattığı trajediyi etkileyici bir bağımsız film anlatısında önümüze sunabilmesiyle değil , bunu yaparken ‘aynı anda’ acımasız , samimi ve duygusal  olmasıyla bir pop kültür olayına dönüşmüştü .
Kapkaranlık bir hikayeyi , fena halde eğlenceli bir şekilde anlatmak için yola çıkarken ardına epik bir soundtrack da almasıyla , ‘bütün’ kusursuza yakın şekilde tamamlandı .
Film , jenerasyonun film aşıklarını , müzik dinleyicisini hatta uyuşturucuyu bir şekilde hayatına dahil etmişlerini aynı paketle eşit mutluluğa sürükledi .
Romanı kaleme alan Irvine Welsh’in , filmin vizyona girmesinden 10 sene sonra yayınlanan devam romanı Porno , uzun süredir ‘uyarlanır mı ? ’ sınıfındaydı .  Mevzu Danny Boyle ise uyarlanabilirlik her hangi bir problem teşkil edemezdi .
Asıl mesele İngiliz sinemasının pop kültür kanadında bu denli ikonik olabilmiş bir işe , yanına yaklaşılması gereken müzik tercihlerine , hatta ve hatta o monoloğa nasıl ‘tekrardan’ ulaşabileceğiniz olmalıydı .
İmkanı var mı ?
Boyle , olmadığını gördü . ‘Sakın bu topa tekrar girmeyin’ ve ‘evet , daha fazlasını istiyoruz’ bağırışları arasında , Boyle’ın gördüklerini görmezden gelmesiyle T2 karşımızda .
Porno’nun tam bir uyarlaması olarak değil , ilk filmin senaristi John Hodge’la Boyle’ın beyin fırtınalarıyla .
Öncelikle belirtilmesi gereken ise ‘hala izlemeyen kaldıysa’ ilk Trainspotting’ten bağımsız olarak başına oturulmaması gerektiği .  Zira T2 , kendi nostaljisine ‘bağımlı . ’ Arkadaşlarına ihanetinden 20 sene sonra Edinburg’a dönen Mark’ın Spud’la iletişime geçebilmesi çok zor değil .
Hatırlayacağınız üzere onun hakkını vermişti .
Önemli olan geçimini seks kaset şantajlarıyla sürdüren Sick Boy ve intikam için an kollayan Begbie ile neler yaşayacağı .
Bu noktada uzun süredir hapishanede olan Begbie’nin hikayenin başlamasıyla birlikte kaçış işlemini gerçekleştirmesine pek takılmamak lazım .
Başka türlü ilerleyemeyiz .
Boyle’ın isteği orjinalinin ruhuna olabildiğine sadık kalabilmek .
Stilize , hikaye anlatımında yaratıcı , kimi zaman sürreal .
Açılışla sekansıyla birlikte bir Trainspotting filminin içindeyiz .
Komedi ile trajediyi birleştirirken aldığı risklerin yine fazla ama hepsinin olumlu geri dönüşleri var .
Zaten tanıdık olan karakterler iyi çizilerek orta yaş krizinin getirilerini inandırıcı kılıyor .
Gecikmiş bir devam filmi olmasının yarattığı ‘tesadüfler’ fazlalığı , kolaya kaçmaktan ziyade ‘gereklilik’ hissiyatı barındırıyor .
T2 herkese göre bir film değil .
Dümdüz bir mantıkla bakarsak aslında film bile değil .
Açık ve net şekilde ilk filme yazılan bir aşk mektubu bu .
Başarısı kendi kendini kutlarken mütevazi olabilmesi .
Sürekli geçmişi kurcalayan çünkü geleceğe baktıklarında orada umut göremeyen adamlar , her nostaljik dokunuşta yüzümüze gülümseme koydurarak maceralarına devam ediyorlar .
İlk filme yapılan sayısız gönderme , kimi zaman bir sahnenin yeniden çevrimini yapma noktasına kadar ilerliyor .
Sonra bir noktada o keyif sona eriyor .
Anlattığı şeyi ‘kendi içerisinde’ ele almak sorunları gün yüzüne çıkartıyor .
Hani ‘kendi kendini kutlamak’tan geriye kalan vakit var ya , işte o vakitten bahsediyoruz .
Katolik düşmanı grubun barında geçen şarkı söyleme sahnesi ve Mark - Sick Boy ikilisinin seneler sonra gerçekleştirdiği ‘kafa kırma’ gecesi dışında elimizde bir şey kalmıyor aslında .
Geriye kalanlar , geride kalanların tekrarı .
Elden geçirilmiş ‘choose life’ monoloğunun bile tam anlamıyla işlediğini söyleyemeyiz .
Gençlikleriyle yaşlılıkları arasında bağlantı kurduğumuzda ince ince çalışıldığı belli olan büyüme kısmı , dış dünyadan bağımsız olarak kendi dertlerine ‘aşırı’ düşmeleriyle zarar görüyor .
Sick Boy’un her şeyi ‘kör gözüm parmağına’ şeklinde açıklayan ‘Nostalji … bunun için buradasın’ sözü , ölümüne hayranları ısıtırken , ‘Kendi gençliğinde dolaşan bir turistsin’ etrafı ateşe veriyor .
Kötü film çekmeyi hiçbir zaman tam anlamıyla becerememiş olan Danny Boyle’ın tercihleri seyirciyi mutlu etmek üzere kurulu ve bunu başarıyor da .
Sorun şu ki ; The Prodigy’den Lust for Life remixi dinlemektense Iggy Pop’tan orjinalini dinlemeyi tercih ederim .
The Prodigy’i delicesine sevmeme rağmen hem de …
