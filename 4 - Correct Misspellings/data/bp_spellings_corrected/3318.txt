Moda dünyasının acı ile döşenmiş yollarını , bu diyarın içerisinde hayatta kalmak için neleri feda etmek gerektiğini , sadece çevrene değil , ilk olarak kendine de ihanet etmen gerekebileceğini anlatan kaç tane film var ?
Belki sadece moda sektörünü değil ama benzeri alanlardaki kaos ve dramı yansıtan sayısız yapım mevcut .
Bu hafta vizyona giren Model filmi ise bunların arasında kendine farklı bir yer bulmaya gayret eden ancak bu açıdan pek de başarılı olamamış bir proje .
Romantik – dram türündeki Teddy Bear ile oldukça sağlam bir giriş yapan yönetmen Mads Matthiesen’in ikinci uzun metraj çalışması olan Model , kendi ciddiyeti ve rahatlığı arasında gidip geliyor .
Bir yandan seyircisine moda dünyasının dişlileri arasında paramparça olan nice genç kadının hayatını sunarken , diğer yandan alışıldık ve olabildiğine sıradan örneklerle ilerliyor .
Hayatta kalabilmek için feda edilmesi gerekenleri - gerçek ya da değil - ardı ardına sıralayan Model , ana karakterin yaşadığı karmaşayı da bu şekilde resmediyor .
Bir ileri bir geri .
Mads Matthiesen , Teddy Bear’in ardından daha ciddi ve karanlık bir anlatım yolu tercih ediyor .
Ciddi bir dramayı fazla da sulandırmadan , tadında ama biraz yavan şekilde aktarıyor .
Model’in konusuna gelecek olursak ;
Danimarka’nın sıradan bir bölgesinden gelen 16 yaşındaki güzel ve saf Emma ( Maria Palm ) , Paris’in korku dolu moda diyarına girip , hızla yükselmek , en büyük hayallerinden birine ulaşmak için çabalar .
Evinde kendisinin yolunu gözleyen erkek arkadaşına söylediği yalanlarla yola adım atan Emma , kendisi için yıkıcı “ilk gün”ün ardından bir şeyleri değiştirmesi gerektiğini fark eder .
Fotoğrafçı Shane ( Ed Skrein ) ’in üslubuna karşı kırılgan bünyesiyle ayakta kalmaya çalışan genç kadın , işi kuralına göre oynamaya başlar .
Artık yavaş yavaş olmadığı bir şeye dönüşmeye başlayan Emma , ihanet , uyuşturucu , seks ve yalanlarla örülü bir dünyanın parçası olur . “Gerçek bir Paris sürtüğü” olmanın kaçınılmaz bedeli .
Model’in en büyük sıkıntısı az önce de belirttiğim gibi hikaye anlatımı içinde sürekli olarak dengesiz şekilde ilerleyişi .
Kurtlar sofrasına düşen genç bir kadın , tek amacı reşit olmamış kızları bile yatağına atmak olan sektör canavarları , birbirinin ayağını kaydırmadan yükselemeyen , kuralları buna göre oynayan mankenler .
Moda , sinema , müzik fark etmeksizin az çok bildiğimiz , gerçekliğini de reddedemeyeceğimiz bir sarmal .
Model ise bu sarmalı sadece ana karakter üzerinden ilerletmeye çalıştığı için bir noktadan sonra tatsız bir yemeğe dönüşüyor .
Detaylardan kaçınmaya başlayan film , Emma ve Shane’in belki de hastalıklı diyebileceğimiz ilişkisi etrafında şekillenirken , odak noktasını kaybediyor , sürükleyici yapısını korusa da çekiciliğinden kaybediyor .
Gerçek bir manken olan Maria Palm , canlandırdığı Emme karakteri ile dikkatlerden kaçmıyor .
Belki muazzam bir performans sunmuyor ancak göz doldurmayı başarıyor .
Örneğin yurdunda fiziksel özelliklerine karşı bakış ile Paris’deki yaklaşımın , kendini biraz daha değerli gördüğünü ima ettiği bölümde büyük keyif yaşatıyor .
Keza gazete bayisindeki “ücretsiz dergi” sahnesi de , hissettiği coşku ile parıldıyor .
Shane rolündeki Ed Skrein ise güvenilmez , perde arkasında neler sakladığı belli olmayan ancak bir yandan samimi gibi gözüken karakteriyle gözleri perdeye odaklıyor .
Model filmi sürükleyici , kaliteli oyuncuları ile keyif veren , anlattıkları kulaklara küpe dedirten ancak klişelerden kaçamayan , yükseliş ve sert düşüş hikayelerinden biri .
Haftanın da izlenesi ancak büyük beklentiler beslenmemesi gereken yapımı . burcinaygun@gmail.com
