‘Noel filmleri ' sinema sanatının popüler alt türlerinden biri olarak kabul edilebilir .
Belki bugün Hollywood'un klasik çağındaki veya seksenli yıllardaki kadar popüler olmayabilir ama yine Aralık ayında noel ruhuna sahip karlı ders filmleri karşımıza çıkabiliyor .
Noel zamanı batıda sadece sinemalarda değil , küçük ekranda da Noel filmlerinin klasikleşmiş örnekleri gösterilebiliyor .
Sinema yayınları da bu noel ruhuna çeşitli listelerle katkıda bulunuyor .
Şüphesiz bütün türlerde karşımıza çıktığı gibi , noel filmlerinin de bol miktarda olmazsa olmazı , klişeleri bulunuyor .
Ters çevrildiğinde kar yağan cam bibloların manzarasını çağrıştıran karlı bir atmosfer ; yoldan çıkmış veya kaybolmuş bir grup insan ve onlara ders verecek bir takım öğreten adamlar ve hatta melekler .
Aslında bütün bunlar birer klişeye dönüşmüş olsa da , bu filmlerin her sinema severe dokunmayı başaran bir sıcaklığı olduğu da kesin .
Noel filmleri yılın diğer zamanlarında unutulan veya es geçilen bazı duyguları ve değerleri hatırlatma amacı taşır .
Belki de dünya soğuk ve karanlık bir yer olduğu sürece batıdaki bu noel teması , işlevini aynı şekilde sürdürecek .
Bakınız , Kuzey Avrupa sinemasının altın yumurtlayan yönetmeni Bent Hamer bile noelin " öğreten adamı " olma dürtüsüne karşı koyamamış .
Eşinin verdiği bir kitapta yer alan öykülerden ölesiye etkilenmiş ve ortaya bol öykülü ve karakterli Yeni Yıl ( Hjem Til Jul ) çıkmış .
Hamer bize noel arifesinde bir grup yolunu kaybetmiş yetişkinin ve çocuğun kavuşma öykülerini anlatıyor .
Bent Hamer'in karlar altındaki küçük Norveç kasabasında neler oluyor ?
Bir doktor , mesleğini illegal koşullar altında yapması için kaçırılıyor .
Bir evsiz kendisine geçmişiyle ilgili sıcak bir yuva buluyor .
Farklı dinden iki çocuk noel arifesinde birbirini anlamaya başlıyor .
Bir kadın yasak aşkının evliliğini noelden sonra bitireceğine inanmak istiyor .
Bir baba ailesini görmek için alışılmadık bir yol deniyor .
Yumurtalar ( Eggs ) , Mutfak Hikayeleri ( Salmer fra kjokkenet ) ve O'Horten gibi filmleriyle Kuzey Avrupa Sineması'nda çok sevdiğimiz insani duyarlılığın en büyük temsilcilerinden biri olan Hamer , klasik , klişelerle dolu bir Noel filmi ortaya koymuyor .
Ama noel ruhuna ihanet etmek gibi bir amacı da yok .
Aslında bu filmde bir noel filminde olması gereken her şey var : karlı bir kasaba , yolunu kaybetmiş kasaba sakinleri , umut veren gelişmeler .
Öte yandan bu kasabanın sakinleri birer Bent Hamer karakteri .
Zaaflarıyla , beklentileriyle , düşkünlükleriyle .
Yani Bent Hamer dünyasından çok uzaklaşmıyoruz .
Yeni Yıl için galiba şunu diyebiliriz : Bent Hamer'in başyapıtları arasında yer alması pek mümkün gözükmeyen küçük bir ‘biblo film ' .
Bütün karakterleri yakından tanısak ve sevsek de , hikayelere aynı şekilde yaklaşamıyoruz .
Kitaptan alınan hikayeler insanlık durumuna dair zengin bir manzara sunsa da , bu manzarada içten olmayan , doğal gelişmeyen bir şeyler var .
Bunu giriş bölümünü tamamlayan final nedeniyle de hissetmiş olabiliriz , hikaye zenginliğinin tematik matematiği nedeniyle de .
Bent Hamer'i yakından takip ediyorsanız zaten izleyeceksiniz ; veya festivalde izlediniz ve çoktan hafızanızdan çıktı .
Evet aslında işin özü bu ; hafızalarda yer etmeyecek bir Bent Hamer filmi .
Yine de kendinize yakın hissedeceğiniz kimi karakterler yok değil .
