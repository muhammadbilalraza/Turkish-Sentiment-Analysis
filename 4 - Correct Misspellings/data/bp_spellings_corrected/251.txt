-
- Eleştiri yazısı filme dair bazı detaylar içerebilir - -
- Babam ve Oğlum bu yana  “Yeşilçam sinemasının kodlarının en iyi bilen ve en iyi işleten yeni nesil yönetmenler” kategorisinde sıra başına oynayan , senarist ve yönetmen Çağan Irmak , kendisine sinema eleştirmenlerince takdim edilen bu sıfatı ,   filmografisinin onuncu uzun metrajlı filminde her hangi bir boşluğa yer bırakmaksızın doldurmayı başarıyor .
Üstelik bunu da Yeşilçam’ın ve dahası Unkapanı piyasasının altın çağını yaşadığı 1970’lerden günümüze ‘seslenerek’ gerçekleştiriyor .   Unutursam Fısılda , konusu itibariyle Filiz Akın , Hülya Koçyiğit ve Tarık Akan filmleriyle büyümüş bir nesil için , yıllarca televizyon ekranında seyredilen hikâyelerin beyazperdede yeniden vücut bulması gibi .
Bir tarafta küçük taşra kasabasında yaşayan ve yegâne hayali şarkı söylemek olan ‘fakir kız’ Hatice ( Farah Zeynep Abdullah ) , diğer tarafta nüfuzlu bir ailenin haylaz oğlu olan , müzik tutkunu Tarık ( Mehmet Günsür ) .
Dışa dönük , deli dolu bir kız olan Hatice’nin bir de evcimen , edebiyat düşkünü ablası var , Hanife ( Gözde Cığacı ) .   Ne oluyorsa oluyor ve Tarık erkeklerle top koşturan , delişmen Hatice’ye vuruluyor .  Müziğe olan tutkusu , Tarık’a olan aşkıyla birleşen Hatice , hayallerinin peşinden gitmeyi seçiyor .
Öte tarafta , sırt çevrilen bir aileyi , aileyi sırtlayan ve ihanete uğradığını iliklerine kadar hisseden bir ablayı geride bırakarak …
Oldukça dramatik görünen , ‘sephia filtreli’ bu Yeşilçam hikayesini Çağan Irmak , post - modern bir intikam / af dileme / dilememe süreciyle birleştirmeyi başarıyor .   Ana çerçevesi iki müzik insanın aşkı üstüne kurulsa da , nadasa bırakılan abla - kardeş ilişkisi , hızlı gelen şöhretin bedeli , hayaller - sektör gerçekleri gibi yan hikâyelerinin zenginliği , filmi pek çok farklı duygu açısından besliyor .
Zannımca Çağan Irmak sinemasının da en belirgin yanlarından biri bu olsa gerek .  Babam ve Oğlum’da fona aldığı 1980 darbesi , ya da Dedemin İnsanları’nda anlattığı mübadele yıllarının izdüşümü gibi bu filmde de 1970’ler dönemini bir dekordan öte kullanarak , dönemsel pratikleri de hikâyeye dâhil ederek anlatım dilini zenginleştiriyor .
Bu noktada filmin sanat yönetmeni Soydan Kuş ve ekibi ve de görüntü yönetmeni Gökhan Tiryaki çok büyük bir alkışı hak ediyor .
Zira hikâyeyle paralel giden 1970’lerin fonu , hiçbir falsoya yer bırakmadan günümüze geçmeyi başarıyor .  Emrullah Hekim elinden çıkan kurgunun geçişleri çok iyi tasarlanmış ; özellikle kesmeli kurgu ile aktarılan müzik klipleri seyir zevkini katlıyor .
Yine burada parantez açıp , 1970’lerden gelen albümlermiş gibi dinlediğimiz orijinal müzik ve şarkılarda imzası olan Kenan Doğulu’ya şapka çıkartmak gerek .
Şüphesiz ki filmin oyunculukları çok güçlü , ama Unutursam Fısılda sanat ve görüntü yönetimi ve müzikleri göz ardı edilemeden ele alınmalı .
Birkaç kelam da kadroya dair etmek gerekirse , Hatice’yi yani Ayperi’nin gençliğini canlandıran Farah Zeynep Abdullah , televizyon ekranlarında ilk göründüğü günden bu yana sadece 4 yıl geçmesine rağmen , övgüyü hak edecek bir yükseliş gösteriyor .
Öyle Bir Geçer Zaman ki oyunculuğunun üstüne çok şey kattığı aşikâr .
Dördüncü kez bir Çağan Irmak filminde seyredeceğimiz Hümeyra’yı ise herhalde seyirci en çok bu yapımda kendine yakın bulacaktır .
Zira genç nesil ne kadar tanır bilinmez ama ilk 45’liğin , 1972’de kaydeden ( Adım Kadın  -  Ben Sana Mecburum ) Hümeyra’nın bu rolden ne kadar keyif aldığı , oyunculuğunun her miliminde hissediliyor .
Filmin atlanmaması gereken bir diğer performansı ise Hanife’nin şimdiki halini canlandıran ve bence televizyon dizileri yüzünden hakkı yenen Işıl Yücesoy .
Tıpkı Hümeyra gibi 1970’lerde parlak bir şarkıcılık kariyerine imza atan ve aslen tiyatro oyuncusu olan Yücesoy’un , sinemada ne kadar güçlü bir performansa sahip olduğu Korkuyorum Anne’nin ardından , umuyorum ki bu filmle bir kez daha anımsanır .
Bu noktada bir parantez daha açarsak filmin senaryosunda ‘eksik’ hissettiren nadir unsurlardan biri , abla Hanife’nin Hatice’siz / Ayperi’siz hayatının nasıl geçtiğini pek göremeyişimiz .
Işıl Yücesoy’un güçlü oyunculuğu bize “Peki , onun cephesinde başka neler yaşandı ki ? ” diye sordurtuyor ister istemez .
O cepheyi de daha detaylı görmek isterdi gönül .
Hanife’nin gençliğini canlandıran genç tiyatroculardan Gözde Cığacı’nın da uyumlu bir oyunculuğa imza attığını ekleyelim .
Gözde Cığacı’nın ismini bir kenara not etmenizi ve yakaladığınız tiyatro sahnesinde seyretmenizi salık veririm .
Hanife’nin 18’inde gözlerindeki bakış ne ise , 60’ındaki de aynı ; ya da tam tersi .
Nihayetinde seyirciye aynı kişiymiş hissiyatını yaşatan bu uyum da , dönüp dolaşıp yönetmenliğin başarısına bağlanıyor .
Karşımızda esas niyeti ağlatmak olmasa da , yerli sinema seyircisinin kendisinden bulduğu hikayelerle , bizi yine ıslak mendillerle buluşturacak olan Çağan Irmak’ın taze filmi Unutursam Fısılda var .
1970’lerin çiçek çocuklar ruhuna ve replikler “alıntıladığı” Yeşilçam’a sağlam bir selam gönderen , sanat camiasında ne kadar az şeyin değiştiğini gösterdiği Unkapanı temelli müzik sektörüne de oklar savuran bir film Unutursam Fısılda ; ucu yanık tutkulu aşklar ve örselenmiş aile ilişkileri ve tarhana kokusuyla bezeli … twitter . com / duygukocabayli
