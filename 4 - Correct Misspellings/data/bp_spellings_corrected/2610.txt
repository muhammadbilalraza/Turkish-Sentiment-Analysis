Bir ' üçleme ' yapmanın handikapları saymakla bitmez ; bazen üçleme olsun diye yola çıkmadığınız bir projeyi zorlayarak üçleme haline getirirsiniz , bazen üçleme olarak yola çıkıp yarı yolda sıkılıp bırakırsınız ( Lars von Trier örneğindeki gibi ) , bazen üçlemenin yoğun iş trafiği arasında gevşersiniz , bazen de tema bütünlüğünü korumayı beceremezsiniz .
Öte yandan bir üçlemeyi bitirip ' tatmin edici ' bir sonuca ulaşmanın keyfini sürmek de bir başka olur ( sanırız ) .
Türkiye'nin üçleme geleneğinin pek de gelişmiş olduğu söylenemez .
Lütfi Akad'ın " Gelin " , " Düğün " ve " Diyet " le başarıya ulaştığı , Zeki Demirkubuz'unsa ' ikileme ' olarak kaldığı bu alanda Semih Kaplanoğlu da şimdilik iki filmle başarılı bir yöne doğru gidiyor gibi görünüyor .
Cemal Şan ise kısa sürede çekip bitirdiği ve " Zeynep'in Sekiz Günü " yle başlayan üçlemesinin taşra ayağını oluşturan ikinci filmi " Dilber'in Sekiz Günü " yle başarıya göz kırpıyor .
Henüz gösterime girmeyen ama Ankara ve İstanbul film festivallerinde yarışan üçüncü halka " Ali'nin Sekiz Günü " yse Şan'ın " Zeynep " ten sonra yeniden kente dönüşünü işaret ediyor .
Konumuz " Dilber'in Sekiz Günü " olduğuna göre , isterseniz onun üzerine yoğunlaşalım biraz .
Sevdiği adamın ' töre gereği ' başka bir kadınla evlenmesi üzerine kendini hapseden ve köye gelip kendisini isteyecek ilk adamla evleneceğini söyleyen Dilber karakterinin akıl / duygu ikilemi arasında gelişen serüvenini izliyoruz filmde .
Topal bir genç adamın gelip onu istemesi ve ardından beraber kasabaya taşınmalarının ardından ikili arasındaki tanıma / tanışma faslını takip ediyoruz , ki burada yaşanan ' emeği takdir etme ' motifinin " Selvi Boylum Al Yazmalım " ı andıran bir yapıyı ortaya koyduğunu söylemek mümkün .
Üçlemesinde çevresine yabancılaşan insanın yazgısını ' temel direk ' olarak benimseyen Cemal Şan , birinci ve üçüncü filmlerdeki ' zayıf ' karakterlerinin çok uzağında duran bir karakter yaratıyor " Dilber'in Sekiz Günü " nde .
Azeri aktris Nesrin Cavadzade'nin bedeninde hayat bulan Dilber , erkekler dünyasında herkese ve her şeye karşı tek başına mücadele eden , sevdasının karşılığını alamamanın getirdiği öfkesini kendisine zarar verebilecek bir noktaya taşıyan , öte yandan verdiği kararın arkasında sonuna kadar durabilecek kadar da ' güçlü ' bir kadın karakter olarak var oluyor , varoluşunun ardındaki ' neden'e sahipleniyor .
Türkiye sinemasında erkek senaristlerin pek de başarılı olamadığı bir alanda , sağlam kadın karakter yazma konusunda Cemal Şan'ın kalemini takdir etmek kaçınılmaz oluyor bu noktada .
İlk kareden son ana kadar karakterinin duygu dünyasına hakim bir görüntü çizen senaryo , onun dünyasındaki çatışma noktalarını da yetkin bir çerçevede ele alıyor , Dilber'i ' efsane ' haline getirebilecek hamleler yapıyor .
Türkiye'de kadın olmanın , hele ki taşrada kadın olmanın ne demek olduğu üzerine keskin gözlemler içermesine karşın , bir yandan da ' masalsı ' bir atmosferi var filmin .
Bir ' ayakta kalma ' hikâyesi anlatırken karakterinin geçirdiği aşamaları ' soğuk ' bir tavırla yansıtmaktan özenle kaçınan yönetmen , onu ' Pamuk Prenses ' gibi görmese de ' bir masal kahramanı ' havası taşımasına izin veren bir biçemin takipçisi oluyor .
Özellikle iki karakterine biçtiği ' sınırları kaldıran asiler ' giysisinin arkasına gizlediği naiflik , bu masalsılığın atardamarı gibi duruyor .
Bu filmi değerlendirirken bir parantez de Nesrin Cavadzade ile Fırat Tanış'a açmak gerekiyor .
Dilber'in gücünü hissettiren performansıyla kadın oyuncu sıkıntısı çeken Türkiye sinemasına yeni bir kapı açan Cavadzade'yi bir adım öne çıkarsak da , Fırat Tanış'ın zaman zaman karikatürize olan ama baş karakterin duygusunu açığa çıkarma konusunda önemli olduğunu düşündüğümüz oyunculuğuna da şapka çıkarıyoruz filmi izlerken .
Hikâyenin bu iki oyuncuyla birlikte sürekli tırmanan bir grafik çizdiği ise tartışılmayacak bir gerçek .
Sonuç olarak , " Dilber'in Sekiz Günü " nü Cemal Şan'ın üçlemesindeki en sağlam durak olarak görmek gerek .
Her haliyle diğer iki filmden kopan ve başlı başına etkili bir yapıya kucak açan bu halka , Dilber karakterini de Türkiye sinemasının kadın karakterler mozaiğinde ayrı bir yere oturtuyor doğal olarak .
Onu neredeyse bir ' süper kahraman ' olarak görüyor , saygıyla selamlıyoruz !
