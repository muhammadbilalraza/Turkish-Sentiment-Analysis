Çocuklar kendi hayal dünyalarında macera arar ve henüz engellenmemiş hayal güçleriyle sınırsız hikayeler üretebilirler .
Oysaki bizim toprakların çocuklarına hep öğretilir ; aman koşma , şuradan atlama “uf” olursun .
Hikayemizin kahramanı Albert ise kendi çocuk dünyasında , hayallerini aile desteğiyle gerçekleştirmeye çalışan bir çocuk .
Albert doğduğu günden beri meraklı , hevesli , çabuk kavrayan ve gelişen bir çocuktur .
Ailesi tarafından hoşgörüyle karşılanan bu hali yaşadığı küçük kasabada sorun çıkarır .
Bir gün kasabanın meydanında bulunan , onur kaynağı olan ünlü balon kaptanı Leopoldus’un heykelini kırar ve kasabalı tarafından daha çok küçük yaşlarda mimlenir .
İlkokul dönemi yaşlarına geldiğindeyse , kasabalının gönlünü kazanıp yaşadığı yere bir kahraman olarak dönme kararı alınca bir yolculuğa çıkar .
Kendisinden farklı düşünen ve onunla bu yolculuğa çıkmak istemeyen en yakın arkadaşı Egon’u da kaçırarak bir balon kaptanı olmak için yollara düşer ve hikayemiz başlar .
Danimarka yapımı Kaptan Cingöz Macera Peşinde , çocuk kitapları yazarı Ole Lund Kirkegaard’ın 1968’de yazdığı Albert adlı eserinden esinlenilmiş .
Albert’in başına gelenler , hikayedeki komiklikler , şakalar fikrimce 10 yaş altına hitap eder cinsten .
En nihayetinde bahsettiğimiz komedi , hikayedeki çatışmayı yaratan kötü karakterin yere düşmesinden ibaret .
Ama filmin bir mesaj kaygısı yaşadığı kesin , özellikle bizim yetiştirilme tarzımız için doğru okunması gereken bir mesaj verdiği kanısındayım .
Yeni nesil ebeveynler çocuklarını daha cesur yetiştirdiği aşikar , yine de çocuklara doğruyu ve yanlışı görme hakkının tanınması değerli .
Bir Danimarka yapımı olarak film içerisinde ana karakterlerimizin Çingenelerle ve özellikle Çingene bir kızla kurduğu ilişki ise evrensel bir bakış açısı sunuyor .
Filmin teknik açıdan gücünü konuşursak daha çok kaliteli bir TV dizisi kıvamında .
Ama hitap ettiği hedef kitleyi ve mesajlarını düşünürsek , filmi izlemek güzel bir etkinlik olacaktır .
