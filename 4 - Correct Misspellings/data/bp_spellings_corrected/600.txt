İlkini 2010 yılında izlediğimiz ; Berk köyünde yaşayan Vikinglerle , ezeli düşmanları ejderhaların savaşını anlatan Ejderhanı Nasıl Eğitirsin üçüncü ve yapılan anlaşma gereğince son filminde hikaye olarak diğerlerine nazaran zayıflıyor , duygusal olarak ise zirve yapmaya soyunuyor .
Özellikle de bizim ejderha Dişsiz’in gönül ilişkisi , gönül oyunları ve neredeyse kadim dostu Hıçkıdık’ı bırakma noktasına gelmesi izleyiciyi bir parça yaralayacakmış gibi duruyor .
Köyün reisinin mimimini oğlu olan Hıçkıdık ( Hiccup ) gücünü kanıtlamak için çıktığı yolda kendisine fiziken ve duygusal olarak uyumlu bir arkadaş bulmuştu ; ejderha Dişsiz …
Onunla beraber hayata tutunan , gücün görüntüden çok akla dayandığını , gerçek dostluğun birbirinin eksiklerini gidermek olduğunu anlayan Hıçkıdık bu süre içinde halkıyla ejderhaları barıştırmıştı  Ejderhalar neredeyse evcil hayvan kıvamında ama bir yandan da özellikle ikincisinde müthiş yarış sahneleri , ejderhaların havadan süzülme sekansları ve savaş epikleriyle gerçekten de zirve bir doygunluk yaşatmıştı .
Bir aile , bir büyüme , bir güç hikayesi olarak başlayan hikaye genele yayılan başarılı , zaman zaman karanlıklaşan bir epik aksiyona dönüşmüştü diyebilirim .
Bu anlamda bir kitap olarak hayat bulmasından kaynaklı cesur bir anlatıma sahip olduğunu da söyleyebiliriz .
Üçüncü bölüm Gizli Dünya’nın peşinde süzülüyor daha çok .
İnsanlarla ejderhalar arasında kurulan barışın korunması yolunu seçen film fazlaca Hıçkıdık’la babasının yaptığı muhabbetlere uzanıyor , anılardan ilham ve yol alıyor .
İki tane ihtişamlı bölümden sonra bu aceleye getirilmiş hissi yaratan film biraz hayal kırıklığına uğrattı beni .
Gerçi ejderhaların yuvası olan dünyanın sonundaki gizli dünya o kadar güzel resmediliyor ki ; bir renk cümbüşünün içinde yine epik , uçuk bir hikaye arar hale geliyoruz ama film sakince , sona gelmiş gibi koyuyor gerçekten de son noktayı .
Dişsiz’in artık tükendiğini sandığı soyundan bir dişiyle karşılaşması , onun kar gibi beyaz bir dişi olması ve filmin aşkın en yüce duygu olduğuna dair vurgu yapması zaten filmin yolunu az buçuk çiziyor .
Hıçkıdık da uzatmalı aşkıyla hayatını birleştiriyor .
Yani film ejderhalarla insanların dostluğu ama ejderhaların artık özgür kalması yönünde bir mesajla eğitimine son veriyor .
Seri filmlerin bir büyüme hikayesine dönüşmesi , cesur , doğru ve aynı zamanda epik mesajları sıkmadan ve dayatmadan vermesi Ejderhanı Nasıl Eğitirsin’de fazlaca edindiğimiz bir tecrübe oldu zannımca .
Geri dönüşlerde babasının ona verdiği özlü hayat mesajlarını can kulağıyla dinleyen küçük Hıçkıdık , halkı için iyi bir lider olmanın yollarını da kazandı bu mesajlarda .
O yüzden aşka ve duygusallığa fazla bulandığını düşünsem de Dean DeBlois hafızalara kazınan , özellikle de havada süzülmelerle akılda kalan , epik ve canlı bir seriye imza attı .
 
twitter . com / banubozdemir
