Kanunun Ötesinde’yi yazan ve yöneten Scott Frank , filmini , yarım asırdır polisiye , gizem , gerilim romanları yaratan , ünlü ve ödüllü yazar Lawrence Block’tan uyarlamış .
İlk çektiği film “Gözcü” ( The Lookout / 2007 )  ile yönetmenliğe sıkı bir giriş yapan Frank , bu ikinci filmiyle adını bir kenara yazdığımız ve yeni projelerini beklediğimiz bir yönetmen artık .
Hah !
Unutmadan , Scott Frank , Hollywood’un önemli bir senaristtir , Azınlık Raporu , Anka’nın Uyanışı , Malice , Little Man Tate , Tut Şu Bücürü , Wolverine , onun ürettiği eserlerden bazıları …
Evet , yüzden fazla roman ve yüzlerce kısa öykü kaleme alan Lawrence Block’un kahramanlarından dedektif Matt Scudder , 1986 tarihli “8 Million Ways to Die” filminden sonra ikinci kez hayat bulmuş oldu .
28 yıl önce Jeff Bridges’in canlandırdığı Matt Scudder karakterini , şimdi bir diğer büyük aktör Liam Neeson sırtlıyor .
Aktörler değişir , karakterler kalır , bir gün elbet aktörler ölecek , karakterler ise hep yaşayacak .
Mevzu aksiyon ise pek çok aktör , hopluyor , zıplıyor , vuruyor , kırıyor , ancak Liam Neeson’ın yeri bambaşka .
O , cüssesi , soğukkanlılığı ve yeteneğiyle rakipleri arasından , rahatlıkla ve ustalıkla sıyrılmasını biliyor .
Rob Roy’dan Özgürlüğün Bedeli’ne , Gri Kurt’tan Takip serisine , Kuzey İrlandalı aktörün hayranları sürekli çoğalıyor , yaşı 62 olmasına rağmen , bana mısın demiyor .
Evet , aksiyon işi , gençlerden daha çok ihtiyarların tekelinde …
Harrison Ford abimiz , tam 72 yaşında , lakin Yıldız Savaşları ve İndiana Jones’a devam diyor hala …
Sylvester Stallone 68 , Arnold Schwarzenegger 67 yaşında ve ikisi de tam gaz macerada …
Bir başka aksiyon gediklisi Tom Cruise bile 52’ye dayandı , neyse ki Jason Statham , henüz 47 yaşında …
Yaşlı kurtlar , " hey delikanlılar , aman siz yorulmayın , hem gençler beceremez " diyor resmen , maşallah , maşallah …
New York Polis Departmanı’nda memur olan Matt Scudder , 1991’de soyguncu üç genci vurarak öldürür , ancak çatışma anında , kazayla bir kız çocuğunun da can vermesine neden olur .
Ancak kahraman polis , zilzurna sarhoştur .
Vicdanen büyük yara alan Scudder , önce polisliği , sonra da alkolü bırakır .
Ve yıl 19 , aradan sekiz sene geçmiştir , Matt Scudder , artık özel bir dedektiftir .
Deneyimli iz sürücü , uyuşturucu tacirlerinin eşlerine musallat olan , onları kaçıran , sonra kocalarından para alan iki suçlunun peşine düşer .
Ancak bu sıradan bir fidye meselesi değildir , vahşi ikili , kadınları doğrayarak ve parçalayarak , eşlerine teslim etmektedir .
Cep telefonu , internet gibi hayatı kolaylaştıran buluşlara sırt çeviren Matt Scudder , kütüphanede takılan ve geceleri de orada kalan , ailesinin terk ettiği TJ adlı çocuktan destek alır .
Matt ve TJ , suçluların , suçlu yakınlarına yönelik saldırısını engellemek için harekete geçer , çünkü kirlenmişlerin savaşında , masumlar ölmektedir . “Kanunun Ötesinde” ( A Walk Among The Tombstones ) , finale doğru ritmi ve temposu artan , soluk renkli bir polisiye …
Doğru ile yanlış , haklı ile haksız arasında kalan , merak unsurunu yedeğine alan , gerilimi diri tutan , türe dair sağlam adımlar atan bir film , hakkını verelim , olmuş bu iş .
