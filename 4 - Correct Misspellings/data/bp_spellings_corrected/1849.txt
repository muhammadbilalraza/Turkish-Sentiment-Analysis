Shakespeare'in en önemli trajedilerinden biri olan Macbeth'in aklımıza Lady Macbeth'i getirmesi o kadar olağan ki .
Zira bazı yerlerde Lady Macbeth'in ünü Macbeth'i aşıyor .
İlk durumlara baktığımızda Lady Macbeth İskoç soylularından Macbeth'in eşi .
Eşi ölünce İskoçya Kraliçesi olan kadının arka planına baktığımızda yoğun bir güç , kötülük ve çatışma barındırdığını görürüz .
Macbeth birçok esere konu olmuş ve dolayısıyla değişik versiyonlarda karşımıza çıkmıştır .
Ama bizim aklımızda yer eden ya da bize Macbeth'i asıl tanıtanın Shakespeare olduğunu söylemek mümkün .
1605 yılında Macbeth'i yazmaya başlayan Shakespeare ertesi yıl eseri tamamlar .
Farklı bir Macbeth karakteri çizen yazar Lady Macbeth'i de ekleyerek dramatik bir aksiyonla seyircinin beklentisine önayak oluyor .
Lady Macbeth kadınsı duyguları önüne katmak yerine hırs , zalimlik ve güce kendini kaptırmıştır .
İzlediğimiz bu modern versiyonda İngiltere’nin önemli genç kuşak oyun yazarlarından Alice Birch ile tiyatro yönetmeni William Oldroyd , Nikolai Leskov’un kitabı ' Mtsensk İlçesi’nin Lady Macbeth’i’ni uyarlamışlar .
Filmin Shakespeare tragedyasıyla fazlaca bağlantısı yok .
Hatta sıradan bir değişim hikayesi olarak ele alırsak daha heyecanlı ve yaratıcı bulabiliriz ama yönetmenler de kısaca Lady Macbeth diyerek o kötücülleşen ruha selam çakmayı ihmal etmiyorlar .
Bir yandan da Lady Macbeth Shakespeare'in eserlerindeki en güçlü kadın karakterlerden biri olarak yerini sağlamlaştırıyor .
Yani her anlamda ele alınası bir karakter çerçevesi yaratıyor .  
Filme dönecek olursak bir intikam hikayesinin dört başı mamur hali diyebiliriz .
Katherine , ailesi tarafından yaşça büyük ve zengin adamla evlendirilir .
Kocasının aşağılayıcı hareketlerine maruz kalan Katherine kendini korumak için farklı bir yol seçer .
Kocasının uzun bir seyahate çıkmasını fırsat bilerek çiftlikteki işçilerden Sebastian ile bir ilişki yaşamaya başlar .
Filmin bundan sonrası Katherine'nin ' aşkını ' korumak için etrafına kötülük ve haince planlar yapmakla geçerken , asıl duygunun kendisini koruma altına almak olduğunu hissettiriyor .
Burada erotizm ve soğukkanlı planlar devrede .
Katherine işçi Sebastian'ın yardımıyla , yoluna çıkan herkesi ve her şeyi yok ederek ya da etkisizleştirerek bir anlamda ekinleri biçe biçe gidiyor .
Macbeth hikayesinin özü de burada çıkıyor .
Shakespeare'in Macbeth'i işlediği cinayetlerden zevk almayan , hatta ilk cinayeti işlediğinde acı çeken biri .
3.Richard gibi kötülükle beslenen biri değil .
Ama buna rağmen uzaklaştığı ahlakın azabını çekerek ilerleyen , yani yapmaya devam eden bir adam .
Lady Macbeth ise kötülüğün pençesinde kıvranan ,  kocasını piyon gibi kullanan ve onu cinayetlere zorlayan güçlü ama bir yandan da kendisi de bu kötülüklerle baş edemeyecek denli zehirli bir karakter .
Gücü devam ettirmenin formülünü kötücül olmakla eşdeğer tutanların sonunu ölüme bağlayan bu trajedi , bu tiyatro Katherine'nin damarlarında dolaşmaya devam eden bir tutku adeta .  
Olayın gerçek tragedyasına dönecek olursak bu karıkoca doludizgin girdikleri bu yolda adeta kendi sonlarını yazıyorlar .
Kötülük Lady Macbeth'in içini saran bir sarmaşık adeta .
Kocası da ona sarılmış bir dal .
Filmde kocanın yerini sevgili alıyor ama kötücül duygu Lady Macbeth'den Katherine'e geçmiş bir genetik adeta .
Filmin sürekli yükselen bir dozu var ve bu doz aslında herkesin sonu için yazılmış olduğunu da hissettiriyor izlerken .  
Katıldığı festivallerde sinema eleştirmenlerinin fazlaca ilgisine mazhar olan ve eleştirmen ödüllerini toplayan filmin av ve avcı olma arasındaki dengesiz geçişi , kadının konumunu sorgularken olumlu bir ivme çiziyormuş gibi göstermesi ve ırkların varlığını kullanması izlerken sürekli bir sorgulama hali yaratıyor .
Bu da filmin ruhunu ve akışını güzel , gerilimli bir yola sokuyor .
Bu femme fatale , ortaçağ eksenli gerilim öyküsünün modern denilebilecek uyarlamasına bu hafta göz atmak da fayda var .
