Genelde çocuk filmi kıvamında sunulan , zaten çocuk kitabı olan Robin Hood bu zamana kadar farklı uyarlamalarla karşımıza geldi .
Bu yeni uyarlamasında farklı bir atmosferde karşımıza çıktığını söylemek mümkün .
Zenginlerden alıp fakirlere dağıtan anti kahraman Hood yine ana görevini yerine getiriyor , bunu Nottingham Şerifi’ne ve kiliseye karşı yapıyor .
Çünkü kilise ve şerif Haçlı Seferlerini bahane ederek halktan para topluyor , kişisel hesaplarına sürekli yatırım yapıyor ve İngiltere kralını yerinden etmeyi düşünüyor .
Hood ise bu planın bir şekilde bozulmasını sağlıyor .
Hood’un ana öyküsü bilindiği gibi ormanda geçer , çünkü şehirde yaşayamaz , o da kendine inanan ve güvenen insanları ormanda bir araya getirir , örgütler .
Burada ise bir asil olan Robin ; şerif tarafından savaşa yollanıyor ve malları yağmalanıyor .
Zorlu savaştan döndüğünde büyük malikanesini talan edilmiş şekilde buluyor .
Kendisiyle ve ülkeyle ilgili planları öğrenmek için asi rolünü oynamaya devam ediyor .
Hikayede değişen pek bir şey yok ama şehirde geçen atmosfer daha etkili , daha karanlık bir hikaye haline getiriyor öyküyü .
Küçük John’la cephedeyken başlayan dostlukları Nottingham şehrinde ayyuka çıkıyor .
Bir nevi Robin’i Hood yapan , eğiten , öğreten , ona çeki düzen veren kişi o oluyor diyebiliriz .
Filmde es geçilen , ya da önemsenmeyen şey ise Robin Hood ve Küçük John’un fütursuzca ortalıkta dolaşmaları , gizli bir görevi açık etmek için ellerinden geleni yapmaları .
Tıpkı Robin’in eski sevgilisi Marian’ın dediği gibi … ‘Bu maskeyle tanınmadığını mı düşünüyorsun’ …
Filmi izlerken bu soruyu sıkça sorduk sanırım kendimize .
Bunun altında sonrasında kimliğini açık etmesi yatabilir ama gizli göreve vurgu yapıp bu kadar fütursuz davranmaları dikkat dağıtmıyor değil !
Film tamamen Sherwood şehrinde geçtiği için dar , kapalı ve bunaltıcı bir atmosfer filmi havasında geçiyor .
Kilisenin ve şerifin halkın boğazına basmasıyla birlikte bir isyan hareketi başlıyor , bir yandan da Robin Hood gizli kapaklı yollarla toplanan paraları halka ulaştırmaya devam ediyor .
Burada zenginden alıp fakire verme konusundan çok halkı bir isyana sürüklemeye yani çözümü genele yayma aşamasına gidiyor .
Dediğim gibi filmin özellikle ilk yarısında Robin ve sevgilisi Marian arasında geçen aşk sahneleri ve Robin’in iyi bir hırsız olmaya çalıştırılma aşamaları çok klişe ve bir an önce geçmesini bekliyorsunuz .
Ama sonrasında bir isyana dönüşen aksiyon sahnelerini sıkılmadan izliyorsunuz .
Özellikle İMDB puanının düşüklüğü ve herkesin kötü olduğuna dair yorumlarıyla filme önyargılı girip gayet memnun ayrıldım .
Zaten filme girerken Robin Hood ne kadar farklı olabilir ki diyordum , farkı kurduğu atmosfer ve sanırım onun bize yansıyan ruh hali oldu .
Ya da benzerlik kurduk kendi dünyamızla bilemedim ama bir yerden yakalamayı başardı işte Otto Bathurst imzalı Robin Hood .
O yüzden haftanın filmler arasında tavsiye olarak yerini alıyor Robin Hood .
Taron Egerton’dan Robin Hood olarak çok emin olamasam da onun karizması zenginlerden çalan hırsız olmasında yatıyor zaten .
Bu arada filmin devamı da gelecek , film sonuyla bunu da müjdelemiş oldu .
Şehirden ormana çekilen isyancıların ve yeni şerifin çatışmasını izleyeceğiz sanırım bundan sonra …
Dokuyu bozmazsa ondan da umutluyum …
 
twitter . com / banubozdemir
