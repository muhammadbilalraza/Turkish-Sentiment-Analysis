Kelimeler ve deyimler üzerine yapılan espriler , sıradan hadiselere paranormal bir bakış atan
- Şensoy'un deyimiyle - psikomik tipler , toplumsal , ekonomik ve siyasi olay ya da olgulara karşı ağır bir alaycılık ve eleştirellik içeren sahneleri ile Pardon , kelimenin tam anlamıyla bir Ferhan Şensoy filmi .
Cinselliği , küfürlü sözleri , sert ve çarpıcı tenkitler için eserlerinde sıkça kullanan Şensoy'un tüm bu saydığım özellikleri ve yaklaşımları ile bu film için bir tür yerli Woody Allen'e dönüştüğü söylenebilir .
Politik tavrı , hayata bakış açısı , nesneler , alışkanlıklar ve gelenekler üzerine düşünceleri , kısacası , bitmek tükenmek bilmeyen sorgulamacılığı ile Ferhan Şensoy Türkiye'de olması gerektiği gibi olmayan ne varsa , ters giden ne varsa yermesini bilen , inandığı görüş ve düşüncelerden taviz vermeyen iyi bir sanatçı .
Türkiye'deki adalet sisteminin eksikliklerini , aksaklıklarını espriler yoluyla gözler önüne seren Şensoy'un , özellikle aile kavramı , arkadaşlık kurumu üzerine de söyleyecek çok sözü var .
Filmin ilk yarım saatinde , karakoldaki sorgulamaya ve nezarette yaşananlara dair yarattığı durum komedisi komik , ama bir o kadar da trajik .
Özellikle amir rolündeki işkence yapmama eğilimli amir rolünde Bülent Kayabaş adeta döktürüyor .
İbrahim ile muz karakterleri arasındaki uyum / uyumsuzluk ise inanılmaz .
Aydın karakterinin saflığı ve gerçekçiliği ise insanın karnına ağrılar sokacak kadar eğlenceli .
Sadece ülkemizin değil , neredeyse tüm ülkelerin çektiği bir soruna değiniyor film : kaldırabileceğinden daha ağır yükler altına sokulmuş devlet görevlilerinin karşılaştıkları soruna .
Öyle ya da böyle birini yakalamak ve dosyasını kapatmak zorunda kalan emniyet görevlileri , önlerine gelen onlarca dosya hakkında aynı gün içinde hüküm vermek zorunda kalan hakimler , kontrolün çok güç olduğu bir hapishane sisteminde ayakta kalmaya çalışan gardiyanlar , müdürler ve ikinci müdürler .
Hemen hepsine aslında keskin , çarpıcı olmalarına rağmen çok olumlu ve yapıcı eleştiriler getiriyor Şensoy'un kalemi .
Ve birşeyin altını çizmeyi de ihmal etmiyor .
Hepimizin başına gelebileceğini .
Hemen hemen tamamı usta oyunculuklara ve sağlam senaryosuna dayanan filmin genç yönetmen Mert Baykal'ı da tebrik etmek gerektiğini düşünüyorum .
Her ne kadar kimi sahnelerde , - ekseriyetle konuşmalarda - kamera açılarında ciddi bir problem gözlemlense de bu denli büyük bir kadroyu , bu denli iyi bir senaryoyu başarılı bir biçimde aktarabilmiş , gelecek vadeden 26 yaşında bir yönetmen .
Ferhan Şensoy'un Çok Tuhaf Soruşturma adlı oyunundan uyarladığı ve sinema için birçok yerini yenilediği / değiştirdiği senaryosuyla Pardon , Türk adalet sistemini etkileyici bir biçimde eleştiren , büyük bir oyuncu kadrosu elinde daha da güzelleşen , ikinci yarısında biraz ağırlaşsa da vermek istediği mesajı yerine ulaştırabilmiş güzel bir film .
Güldürürken düşündüren , birşeyler anlatmayı başaran , yüzde yüz Ferhan Şensoy damgasını taşıyan trajikomik bir suç filmi .
Hatta ustanın yaklaşımıyla bakacak olursak : Bir suçsuzluk filmi .
