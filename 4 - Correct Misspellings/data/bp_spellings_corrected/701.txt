Bu yıl , yüzeyde birbirine benzer gözüken iki film görücüye çıkıyor .
Christopher Nolan’ın Hugh Jackman ve Christian Bale ile çektiği The prestije adlı film ile Neil Burger’ın Edward Norton’lu Sihirbaz’ı arasındaki benzerlik , yaklaşık olarak aynı tarihsel dönemde birer sihirbaz üzerine odaklanan öyküler anlatıyor olmaları .
Bu iki kostümlü sihirbaz filminden daha zayıf ve iddiasız gözükeni Sihirbaz , Kuzey Amerika sinemalarıyla aynı anda ülkemizde de vizyona girdi .
Alt sınıftan bir ailenin oğlu olan ve sonradan Eisenheim adını alan ana karakterimiz , çocukluk aşkı Düşes Sophie ile ilişkisine çevre tarafından izin verilmeyince kendini yollara vurur .
On beş yıl boyunca dünyayı dolaşıp sihirbazlık merakını besler , kendini bu alanda geliştirir .
Vatanı olan Avusturya - Macaristan İmparatorluğu’na geri döndüğünde , artık iddialı bir ilüzyonisttir ve namı , kısa sürede yürüyüp saraya kadar ulaşır .
Babasını devirip tahta geçme planları yapan veliaht Prens Leopold , Eisenheim’ın gösterisini izlemeye geldiğinde , kahramanımız , çocukluk aşkının Prens ile evliliğe hazırlandığını öğrenecektir .
Film , çocukken Sophie’nin Eisenheim’dan istediği bir sihrin üzerine inşa ediliyor diyebiliriz aslında .
Kendilerini ayırmaya gelen insanlardan saklanırken , Sophie’nin büyü yoluyla yok olmaları isteğini yerine getiremeyen kahramanımız , hayatını bunu başarabilmek üzerine kuruyor .
Şiddete meyilli veliaht Prens , yeniden biraraya gelme arzularının önünde engel oluşturunca da , Eisenheim sevdiği kadını bir kez daha kaybetme riskiyle yüzyüze kalıyor .
Bu romantik çıkış noktası ve entrikası , filmi geniş kitleler için gayet keyifli bir seyirliğe dönüştürüyor doğrusu .
Fakat romantizm ve entrikanın birbirine ket vurduğu noktalar var .
Biz filmi , polis şefi Uhl rolündeki Paul Giamatti’nin anlatıcılığıyla izliyoruz .
Filmin başında , bu karakter aracılığıyla , biraz eğreti bir flashback girişi yapılıyor ve filmin yapısını bu geriye dönüş oluşturuyor .
Tabii filmin entrikasını birçok noktada açık etmemek ve yeri geldiğinde şaşırabilmek için dışardan bir gözle özdeşleşmeye ihtiyaç var .
Fakat bu durum , ana karakterle aramıza bir mesafe koyuyor .
Giamatti’nin , filmin Edward Norton’dan bile daha merkezinde yer alması sonucu ; öykünün romantik kısmına da dışardan bakmak zorunda kalıyoruz .
Bu bir sorun mu ?
Belki de değil .
Benim tek sıkıntım , Edward Norton’a , yüzeysel bir karakterde daha ziyade karizmasını sunmaktan fazla bir malzeme kalmamış olması .
Şüphesiz Norton bu karizma gösterisinde son derece başarılı .
Ama elinde daha iyi malzeme bulunan ve dolayısıyla filmin oyunculuk açısından esas gücü , Paul Giamatti .
Son yıllarda büyük çıkış yapan bu müthiş oyuncu , lezzetinden yenmeyecek bir performans daha sunuyor Sihirbaz’da ve filmi esas taşıyan isim oluyor .
Aktör , yükselme hırsından meslekî dürüstlüğüne ve yakın takipte tuttuğu sihirbazın meslek sırlarına duyduğu kişisel meraka kadar bol nüanslı bir karakter yaratıyor .
Sinemanın ilk keşfedildiği dönemlerde geçen ve bu paralelliğin sağladığı malzemeyi hem içeriğine hem de biçimine yansıtmak hususunda eline geçen fırsatları değerlendiren Sihirbaz , gösterişçi olmayan teknik ustalığıyla da dikkat çekiyor .
Yüzüklerin Efendisi serisiyle alanındaki en önemli isimlerden biri haline gelen kostüm tasarımcısı Ngila Dickson ve ilk kez kendi ülkesi dışında çalışan genç Çek sanat yönetmeni Ondrej Nekvasil , görevlerini ustalıkla yerine getirirken ; Mike Leigh filmlerinden Matrix serisine , kariyeri hayranlık uyandırıcı bir çeşitlilik içeren İngiliz görüntü yönetmeni Dick Pope , yine çok sağlam bir iş çıkarıyor .
Popüler sinema izleyicisinin daha ziyade Saatler filmi için yaptığı özgün müziklerle tanıdığı Philip Glass ise , her zamanki çizgisinde ama tutarlı .
Kısacası , kamera önünde ve arkasında son derece yetkin isimlerin yer aldığı , eli yüzü düzgün , öykü anlatıcılığı açısından zayıf yanları bulunsa da makul bir seyirlik olmayı başarabilen bir film Sihirbaz .
Dönemiyle ilgili siyasal detaylara girmemeyi , onun yerine romantik bir entrika filmi olmayı yeğliyor .
Bu , hafif bir hedef olabilir ve öyle anlaşılıyor ki Christopher Nolan’ın filmi The prestije her açıdan daha iddialı ve güçlü bir film olacak .
Fakat yine de Sihirbaz , kostüme filmlere alerjisi olanların dışında , hemen herkesin keyifle izleyebileceği bir yapım .
