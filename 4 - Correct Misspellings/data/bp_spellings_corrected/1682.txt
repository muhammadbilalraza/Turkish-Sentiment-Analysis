Biz eski sinefiller , bu serüvene , Amerikan müzikal sinemasında tüm zamanların en iyi şarkıcılarından biri kabul edilen ve yer aldığı her filmi performansıyla yükselten Judy Garland'ın ( 1922-1969 ) 17 yaşında rol aldığı " öz Büyücüsü ( The Wizard of öz ) ile atılmıştık . Bu klasik aile filmi , Kansas'ın kırsal bölgesinde yaşayan Dorothy ile köpeği Toto'nun bir hortum marifetiyle içine düştükleri fantastik öz Ülkesi'nde büyücüyü bulma ve eve dönme çabalarını anlatır . Dorothy , öz Büyücüsü'nü ararken korkak aslan , kalpsiz teneke adam ve beyinsiz saman korkulukla karşılaşıp dost olur ; Batı'nın Kötü Cadısı'nı alt eder . Müziği ve "
Gökkuşağının Üzerinde " ( Over the Rainbow ) adlı , yine klasikler arasında yerini almış şarkısı Oscar ödülü kazanan MGM'in bu iddialı yapımının temelinde halka moral depolamak yatmaktadır . Çocuk romanları yazarı Lyman Frank Baum'un ( 1856-1919 ) 1900'de yayımlanan kitabının bu uyarlaması , ağır ekonomik bunalımdan geçen Amerikan halkına , en umutsuz görünen durumlardan bile , cesaret , akıl ve inançla nasıl çıkılabileceğine dair moral kaynağı olmuştur .
İki yüz milyon dolarlık pahalı temaşa "
MMuhteşem ve Kudretli öz ( öz : The Great and Powerful ) ise , Dorothy'nin serüveninin öncesine gidip , Baum'un eserini temel alarak şu soruyu sormuş : Peki ama öz Büyücüsü bu olağanüstü ülkeye nasıl geldi ?
Her kadına aynı numaraları çeken iflah olmaz çapkın , yakışıklı üçkâğıtçı , bir panayır sihirbazı olan Oscar Diggs ( James Franco ) , iri bir adamın hışmından kaçarken , fırtınada sepetine atladığı balonla hortumun içine girerek öz Ülkesi'ne düşer !
Oscar'ın buradaki başlıca iki dostu , kanatlı maymun Finley ve Porselen Kız olacak .
Ülkeyi , kralı öldürdükten sonra tek güç sahibi olmak için planlar yapan cadı Evanora ( Rachel Weisz ) ve sonradan , kendinden de kötü bir cadıya dönüştürdüğü kardeşi Theodora'nın ( Mila Kunis ) elinden kurtarmak için iyi cadı Glinda ( Michelle Williams ) ile işbirliği yapacaktır .
Daha doğrusu , Glinda , Oscar'ın yüreğindeki iyiliği ortaya çıkararak ' seçilmiş büyücü ' olduğuna inanılmasını sağlayacaktır .
Tahmin ettiğiniz gibi , Hollywood'un sevgili temalarından olan  ' bir adamın değişim ve olgunlaşma öyküsü ' .
Hatta iktidar gücünün korkutuculuğu karşısında yılmamak ve birbirine güvenip mücadele etmek gerektiğini savunduğu için , politik bir metni de var denilebilir : Hani , her zamana ve topluma uygun bir mesaj .
Ancak , bu temaların ötesinde , siyah - beyaz ve monoya benzer bir sesle başlayıp , öz Ülkesi'nde rengârenk , tek sözcükle büyüleyici ve geniş bir büyük gösteriye dönüşen film , hem andığımız en ünlü yapıma , hem de sinemaya saygılarını sunuyor .
Ve post - yapımda değil , çekimlerde 3 Boyut tekniği kullanıldığı için de , mekânlar ve hareketlerde müthiş bir derinlik içeriyor .
Zümrüt Kent , Karanlık Orman , Porselen Kent gibi onlarca yer , dijital teknolojinin üstünlüğü kullanılarak ve fakat sahne sanatlarındaki dekorlara da yakın bir yapay gerçeklikte , tam da " öz Büyücüsü " nün saflığını yeniden hissettiriyor : Tuhaf bir denge bu .
Yönetmen Sam Raimi , görsellikte bu dengeyi kurarken , başkarakteri aracılığıyla , filmi aynı zamanda yedinci sanatın olağanüstü serüveni haline getiriyor .
Sinemanın ilk yıllarında ( hikâye 1905'de geçiyor ) numaralar yapan Oscar , aslında en görkemli yanılsama olan hareketlendirilmiş / canlı resimlerin ve Edison'un hayranı ;  19.yüzyıl başlarında geliştirilen ve resimleri hareketlendiren bir silindire ( zootrop ) bile sahip .
Mesela bu hayranlık , ona ve öz Ülkesi'ne kurtuluş yolunu açıyor .
Peki , bu binbir rengin ve formun içinde şaşkınlıkla büyülendiğimiz serüvenin cadıları ?
Sinemanın en cazibeli kadınlarından üçü , üç cadı rolünde tam isabetle hedefi vuruyorlar .
İleride Dorothy'nin başına dert olacak Batı'nın Kötü Cadısı , tutkunun rengi kırmızılar / ateşler içinde ve Mila Kunis'in baştan çıkarıcılığına yakışmış ; Theodora ile Oscar'ın ilk gecesi de , bu aile filminin tek erotik sahnesi .
Zehir rengi yeşil , tam Evanora için ; Rachel Weisz dalaverecilikle acımasızlığı aldatıcı güzelliğinde acıyla birleştiriyor .
Masumiyet ve beyaz , Glinda'yla , yani Michelle Williams'la vücudunu sarıp sarmalayan elbise gibi bütünleşmiş : Enfes .
James Franco ise bu rol için , entelektüel anlamda biraz ' büyük ' mü gelmiş ne ?
Sanki kalbiyle değil de beyniyle oynuyor .
Sanki duygularını kilit altında tutuyor .
Belki de , yönetmen - oyuncu olarak büyük yaş grupları için çektiği ' art house ' filmlerine alışmaya başladığım için , bu tür bir film için fazla geldiğini düşündüm .
Sonuç olarak , " Muhteşem ve Kudretli öz " , herkese hitap etmekle birlikte , biraz daha kısa olması şartıyla , özellikle küçük seyircilerin her daim seyirliği olmaya aday .
