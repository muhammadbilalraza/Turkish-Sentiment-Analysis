2011 Cannes'dan yönetmen ödülüyle dönen " Sürücü ( Drive ) " , sırf bu nedenden bile ilgiyi hak ediyor ama bu anlamda kişisel olarak bir hayal kırıklığı yaşadığımı baştan söylemek isterim .
Madem yönetmen ödülü aldı , önce filmin yönetmenine bakalım o vakit .
Danimarkalı genç yönetmen Nicolas Winding Refn , bugüne kadar sekiz adet uzun metraj çekti ve aslında bunlar enteresan filmler .
Gangster filmleri üçlemesi Pusher'lar , ve daha sonra Venedik Film Festivali'nde izleyiciyle buluşan epik bir Viking filmi : Cennetin Kapısında ( Valhalla Rising ) . .
Bunlar yönetmenin kendi tarzını ortaya koyduğu , farklı bir sinema dilinden bahsedebileceğimiz filmler .
2011'de çektiği Drive ise yönetmenin biraz daha neo - noir , b - movie tarzı yaratmaya çalıştığını belli eden ve fakat kesinlikle yönetmenin diğer işlerinden daha " düz " bir film .
 " Yaratmaya çalışmak " diyorum çünkü benim bu filmi izlerken hissettiğim genel duygu buydu , yönetmen adeta bir takım tarzlar denemeye " çalışmış " , ama gerçekten de inandırıcı olamamış .
Filmin ağır mı ağır sekansları , karakterlerle özdeşleşmenize izin vermeyen oyunculuk tarzı , gerilimli efekt ve müzikleri ile , bir şey olmaya " çalışmış " , elindeki bazı kozları değerlendirmek adına , bildiklerini yanyana koymayı denemiş bir yönetmenlik görüyorum ben .
Filmin hikayesi polisiye romanlar yazan James Sallis'in aynı adlı romanından uyarlanmış .
Başrolde ise son zamanlarda yıldızı iyice parlamış genç oyunculardan Ryan Gosling var .
Gosling , oldukça sessiz , neredeyse sorunlu diyebileceğimiz kadar asosyal bir genci canlandırıyor .
Gündüzleri film setlerinde tehlikeli araba sahnelerinde dublörlük yaparken , geceleri de soyguncuların sürücüsü oluyor .
Başka da bir hayatı yok .
Üstelik gündüz de gece de hayatı riskte , biri hayali ama yasal , diğeri gerçek ama yasadışı olan iki işin arasına sıkışmış sanki isimsiz , gizemli " sürücü " müz.
Ama önce şunu söyleyelim , film etkileyici neon ışıklarıyla Los Angeles görüntüleri ve mükemmel bir elektronik parçayla açılıyor .
Filmin soundtrack'i harika zaten , kesinlikle edinilmesi gereken bir seçki .
Açılış sahnesi , bu anlamda ümit vadedici , izleyiciyi havaya sokar nitelikte .
Sürücümüzün bu değişik gün ve gecelerine hızlıca şahit olunca da adrenalimiz artar gibi oluyor , profesyonel bir sürücü olan ana karakterimiz , polisten tereyağından kıl çeker gibi kaçınca , biz de heyecanlanıyoruz .
Fakat bu heyecan fazla sürmüyor , filmin temposu öyle bir düşüyor , o sessiz ve fakat gereksiz anlar öyle bir artıyor ki .
Tamam , şu marjinalliği var filmin : vay be , yola çıkmakla , arabalarla ilgili bir film olmasına rağmen aksiyon az , sakin ve cool bir film , bir " Hızlı ve Öfkeli ( The Fast and the Furious ) " değil en nihayetinde .
O zaman içi doludur , birşeyler anlatıyor olsa gerek .
Ama işte maalesef .
Şiddeti aşırı derecede kullanarak bu sakin , neredeyse dramatik filmde ters köşe yapmaya çalışmak bile bana samimi gelmedi .
Açıkçası bu film bir insan olsaydı ona , " zorla marjinal görünmeye çalışıyorsun ama içi boş bebeğim " derdim !
Hikaye , temponun ağırlığına rağmen hızlı çözülüyor aslında , es kaza filmin konusunu biryerlerden şöyle bir okuduysanız , izlediğiniz hiçbirşey sizi şaşırtmayacaktır .
Hah şimdi dublörlük yapmaya gitti , hah şimdi soygun , hah bir kız çıktı , bu karşı komşusu olmalı , hani aşık olacakmış .
Açıkçası , bu sessiz , cool , gizemli , içine kapanık ve duygularını gösteremeyen anti - kahraman arkadaşımızın hayatına değen bir çok insan ve olay görmek ve sonra gelişecek duygusal bir bağın , bu insanların ve olayların aralarından çaktırmadan sıyrılmasını izlemek isterdim ama herşey kör gözüm parmağına'ydı .
Bu " net olmak " mı bir filmde ?
Belki de .
Açıkçası duygularını sadece mimikleriyle bile konuşturabilen , bu anlamda çok başarılı bulduğum sempatik Carey Mulligan ile Ryan Gosling arasında gelişen duygusal iletişim de bana çok yapay geldi .
Anladığım kadarıyla bu hikayenin göstermek istediği , insanoğlunun kırılma noktalarında neler yapabileceği .
Ama bunu çok daha etkileyici bir şekilde anlatabilen romanlar da filmler de gördüm .
Drive romanını okumadım , o yüzden hakkını yiyemem ama film bende hiçbir etki yaratmadı .
Daha önce defalarca anlatılmış bir hikayeyi , bir de Nicolas Winding Refn tarzıyla izlemek isterim derseniz , lafım yok ama şunu bilin ki , bu filmi çekmek de onun fikri değildi .
Projelendikten sonra başrol için seçilen Ryan Gosling'in birlikte çalışmak istediği yönetmen olarak bu filmin koltuğuna sonradan oturdu , belki de filmle ilgili hissettiğim samimiyetsizlik duygusu bu bilgiyle de doğru orantılıdır , bu belki de kişisel bir takıntım , bir filmin ya en baştan yönetmenin başının altından çıkmasını ya da projenin ilk tasarlanışından itibaren konunun içinde olmasını tercih ediyorum ve o zaman o film bana daha samimi geliyor .
İyisi mi siz Cannes'dan ödül almış bu filme bir şans verin ama beklentileri de çok yüksek tutmayın .

twitter : blossomel
