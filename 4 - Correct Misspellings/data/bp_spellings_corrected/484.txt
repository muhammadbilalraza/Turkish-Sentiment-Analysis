Korku ile bilimkurgu türünün birlikteliği ortaya çok iyi sonuçlar çıkartabildiği gibi , maalesef izlenmeyi bırakın , yanına bile yaklaşılması hata olan filmler de sunar .
Bu hafta vizyona giren Ölümcül Deney : Dejavu filmi ise bu iki ucun tam ortasında kalmış , aslında harika bir hikaye ile seyir zevki çok yüksek bir proje olabilecekken , fırsatı elden kaçırmış bir yapım .
Yani merak uyandırıcı , keyifli bir başlangıç yapan ancak yavaş yavaş rampadan aşağı kaymaya , dibe inen bir “deney” .
Ölümcül Deney : Dejavu bilim , testler , ilaçlar , yalanlar ve teker teker korkunç şekillerde öleceği baştan belli karakterler etrafında dönüyor .
Oldukça güçlü ve zengin bir şirketin sahibi tarafından baskı altına alınan , mesleğinde oldukça başarılı bir doktor , üzerinde uzun süredir çalıştıkları ilacı son haline getirebilmek için yeni bir deneye girişir .
Görünürde her şey normaldir .
Katılımcılar , daha doğrusu denekler , belli bir süre boyunca her türlü konforun yer aldığı kocaman bir merkezde kobay olacak , verilen ilacın yan etkilerini rapor edeceklerdir .
Kısacası günümüzde de uygulanan gönüllü deneklik esası ile ücret karşılığı ilaç testinin katılımcısı olacaklardır .
Türün dinamikleri gereği beklenmeyen şeyler olur , kahramanlarımız aslında hiç akla gelmeyecek bir kaosun içine girdiklerini fark ederler .
Çünkü WriteReviews edilen ilaç , sektörde bir devrim yaratacağı düşünülen , geçmişteki güzel anıları canlandırıp , istediğiniz kadar tekrarlayarak içinde yaşamanızı sağlayan bir üründür .
Tabii testin devam ettiğinden de belli olacağı gibi bazı olumsuz yan etkiler vardır .
İlacı kullananlar gelecekten küçük ve kısa da olsa sahneler görür .
Bu öngörüler oldukça acı verici olur .
Filmimiz bahsettiğim gibi farklı türlerden beslenen , tema olarak ilgi çekici bir hikayeye sahip .
Olan bitenden habersiz gençler topluluğu her ne kadar klişeye kaçmış olsa da , hem olayların geçtiği mekan , hem de işin bilinmezlik yönü izleyiciyi kısa sürede ele geçirmeyi başarıyor .
Gerçekte olan bitenin yarattığı merak duygusu , ileriye yönelik yaptırdığı tahminler oyunu ve kim – nasıl ölecek heyecanı seyir gücünü yükseltiyor .
Ölümcül Deney : Dejavu aslında çok daha iyi bir yapım olabilecekken , ikinci yarıya doğru yaklaştıkça , yani ölümler dizisi ilerledikçe ilgi çekiciliğini kaybediyor .
Zira oldukça kalabalık olan denek ekibi çok kısa sürede azalıyor , sırada ne var diye düşünmenizin önünü kesiyor .
Toplamda dört , beş kişilik “filmin kahramanları” etrafında devam eden akış merak duygusunu da törpülüyor .
Karakterlere olan ilgi azaldıkça sürükleyicilik açısından tökezlemeye başlayan Ölümcül Deney : Dejavu üç aşağı beş yukarı tahmin edilebilinir bir finale doğru gidiyor , kapanışı da birkaç sürpriz hariç sıradan bir şekilde noktalıyor .
Çok daha başarılı bir yapım olma ihtimalini geride bırakan Ölümcül Deney : Dejavu eğlenceli zaman geçirip , boş vakti değerlendirmek için şans verilecek bir film olarak akıllarda kalıyor . burcinaygun@gmail.com
