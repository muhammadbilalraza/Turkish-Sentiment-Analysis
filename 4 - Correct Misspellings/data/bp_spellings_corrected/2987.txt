Bu hafta İstanbul ve Ankara'da birkaç sinemada vizyona giren Vera'nın Şoförü , Oscar Adayı Hırsız'ın ( Vor ) Rus asıllı yönetmeni Pavel Chukhray'ın yazıp yönettiği 2004 yapımı bir Rus filmi .
Sadece birkaç sinemada vizyona girmesinden de anlaşılacağı gibi , Vera'nın Şoförü ülkemizde vizyon filmi olarak görülecek türde bir yapım değil .
Filmin bütününün genel başarısı yanısıra fimin afişinde yazılan ' sıradışı bir aşk hikayesi ' vaadi , tipik vizyon izleyicisini tatmin etmeyecektir .
Burada babanın kızına , bir adamın başkasının çocuğuna duyduğu sevgiyi bir kenara bırakırsak ; bir KGB generalinin güzeller güzeli ama topal ve hamile kızı ile bir şöför ( onbaşı ) ve evin hizmetçisi arasında geçenler bulanık çizgilerle çizilmiş .
Ama bunun ötesinde film , 1962 yılında Sovyetler Rusyası'nda geçiyor ve Kırım'ın tüm güzelliği filmin büyük bir kısmında arka planı oluşturup zaman zaman başrole yükseliyor .
Bunu yanısıra kostümler ve dekorasyon da dönemi tüm gerçekçiliğiyle yansıtıyor .
Filmin çoğunluğunda duyduğumuz - bizim neslimizin de bildiği
- Amerikan ve İtalyan şarkılarsa anlattığı dönemin ruhuna ruh kattığı gibi , çoğunluğumuzun duymaya alışkın olmadığı yoldaş Rus şarkılar yerine yer verildiğinden filmi bize yabancılaştırmıyor .
Fim sınıf farklılıklarının ortaya konduğu Vera ve şöför Viktor'un ilişkisi merkezli ilerlerken , Sovyetler'in sınıfsız toplum anlayışının açıklarını askeri sistemin içinde dahi görüyoruz .
Askeri görevini yapan yetim bir gencin şu an yaşadığı koşulun daha önce yaşadığı yoksullukla karşılaştırıldığında ' ferah ' olarak değerlendirilirken , Vera onu başlarda ' hizmetçisi ' olarak kabul edip tanıtmaktadır .
Filmde Vera'nın babası General Serov'un askeri kimliği üzerinden yaşananlar ise filmin ' hissedilir ' gerilim ayağını oluşturuluyor .
Yok edilmeye çalışılan generalin bulunduğu karmaşayı film boyunca adım adım izliyoruz .
Bu noktada generalin askeri olarak görev yapan Viktor'un askerlikte yükselmek için mi Vera'yla olduğu ve generalin kuyusu kazılmaya çalışılırken Viktor'un hangi safta yer alacağını belirlerken aşkını nereye koyduğu soruları da - evin hizmetçisiyle olan ilişkisi de işin içine girince - bizlerin yorumuna bırakılıyor .
Sonuç olarak Rus Sineması meraklıların kaçırmaması gerektiği Vera'nın Şöförü , sözünü ettiğim açılardan sıradışı denebilecek bir aşk hikayesini çok iyi bir sinematografik kurgu ve oyunculukla izlemek isteyenlere de tavsiye edilir .
