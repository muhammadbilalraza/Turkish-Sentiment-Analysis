ABD’de 1950’li yıllarda her eve televizyon girmesi yüzünden sinemada film izleyenlerin sayısı azalmıştı .
Hollywood , salonlara seyirci çekmek için geniş ekran , technicolor , cinerama , 3D gibi numaralara başvurmuştu .
Türkiye’de ise aynı problem 70’li yıllarda yüzünü gösterince , seks filmleri furyası başlamıştı .
Şu günler ise dünya çapında ikinci benzer bir kriz yaşanmakta .
Filmlerin yüksek çözünürlüklü kopyalarının internet üzerinden kolayca izlenebildiği veya indirilebildiği günümüzde her geçen gün daha çok stüdyo , filmlerinin sinema gösterimi ve DVD , Blu - Ray veya dijital kopya sürümü arasında geçen zamanı azaltıyor .
Bir bakıma korsan kopyalarla savaşmanın tek yolu bu .
Fakat bu arada birçok film evde , çoğunlukla küçük bilgisayar ekranında izlendiğinde edinilen deneyim aynı olmuyor .
Bu gözlem filmden filme değişiyor tabii ama , halen bazı özel filmlerin küçük ekranda izlendiğinde gerçek sinema deneyimine uzaktan bile dokunamadığını düşünüyorum .
Son Umut ile son on yılın belki de en iyi bilim - kurgu filmini yaratmış olan Alfonso Cuarón'dan gelen Yerçekimi , tam böyle bir film işte .
Siz siz olun , bulabileceğiniz en büyük ekranlı salonda , mümkünse üç boyutlu izleyin .
Eğer ev kamerasıyla çekilmiş kötü kaliteli bir torrent versiyonu indirip , laptop ekranında izlerseniz , Yerçekimi deneyimine katılmadınız demektir , bu kadar basit .
Sinema deneyiminin öneminin sorgulandığı şu günlerde Yerçekimi , sinemaları savunan tarafa resmen ilaç gibi gelecektir .
Yerçekimi , baştan sona nefes kesen bir deneyim , görsel , işitsel ve teknik bakımdan unutulması zor bir gösteri , muazzam , harikülade , etkileyici , heyecanlandırıcı , ağızları açık bırakıcı ve aklınıza başka hangi abartı film eleştirisi klişesi gelirse eminim ki hepsi uyar .
Sinema bilet fiyatlarının her geçen gün yükseldiği günümüzde evden çıkmaya değer nadir filmlerden biri .
Tamamen Dünya’nın yörüngesinde geçen Yerçekimi , basit ama mükemmel bir biçimde elden geçirilmiş bir ' yaşamda kalma gerilimi ' yaratıyor .
Büyük ihtimalle en az on dakika süren tek bir çekimle Cuaron , sabırla astronotlar Ryan Stone ( Sandra Bullock ) ve Matt Kowalski’nin ( George Clooney ) tamir ettiği uzay mekiğine yaklaşıyor .
Cuaron’un Son Umut’taki uzun tek planlarını andıran bu muazzam çekim , tehlike başlamadan önce meditasyonel bir biçimde uzayın sakinliğine alıştırıyor seyirciyi .
Bu noktadan sonra , yüzeyde patlayan bir füzenin uzayda yarattığı enkaz yüzünden ekibinden ayrılan Stone , Kowalski’nin yardımıyla astronot elbisesindeki oksijen bitmeden dünyaya geri dönmek amacıyla ölümcül uzay ile savaşmak zorunda kalıyor .
Bu noktadan sonra tabii ki bir sürü sürpriz var , ama onları bozmak kanımca bu filme saygısızlık olur .
Cuaron’un çoğunlukla bilgisayar ortamında yaratılmış ‘kamerası’nı kullarak yarattığı uzay çekimleri daha önce hiç bir filmde görmediğim bir görsel hafifliğe sahip .
Uzayın içinde sanki eforsuzca süzülen , akıcı bir biçimde ekstrem geniş çekimlerden yakın çekimlere ve değişik açılara dönüşen kamera , seyirciyi pasif bir izleyici yerine , her gerilim veya huşu dolu anı yaşayan sessiz bir katılımcıya dönüştürüyor .
Stone uzayda panik içinde kaybolurken aynı plan içinde yakın çekimden karakterin gözünden çekime , oradan da tekrar yakın çekime kayan sekans , Cuaron’un benzersiz bir deneyim yaratmak için kendini ne kadar adadığını gösteren pek çok örnekten biri sadece .
Yerçekimi’ni bu haliyle beyazperdeye taşımak Cuaron için kolay olmamış .
Oğlu Jonás Cuarón ile senaryoyu yazdıktan sonra filmin bir yıl içinde bitirebileceğini zannetmiş ilk başta .
Fakat aradan dört yıl geçtikten sonra kendisi ve efsanevi görüntü yönetmeni Emmanuel Lubezki , halen istedikleri çekimleri gerçekleştirebilecek bir teknoloji yaratamamışlar .
Uzun yıllar süren denemelerden sonra ikili ‘Kafes’ ismi takılan , aktörlerin kontrollü statik bir mekan içinde dururken ışıkların etraflarında dolaştığı bir sistem yaratmışlar .
Bu statik çekimlerden sonra arka planlar sonradan bilgisayarda yaratılmış .
Bu tür yaklaşımlar genelde Yıldız Savaşları Prequelları ve 300 Spartalı ( 300 ) gibi , aktörlerin etraflarındaki dijital dünyalara rağmen küçük bir yeşil ekran stüdyoda olduklarını belli eden limitli ve yapay bir görsel yapı yaratır .
Fakat Yerçekimi’nde Lubezki’nin usta kamerası , Cuaron’un her daim yaratıcı görsel ve hikaye yaklaşımı ve aktörlerin projeye olan bariz saygısı , özellikle konu Sandro Bullock olduğunda , filmin yarattığı gerçekçiliği seyirciye satmayı başarıyor .
Sandra Bullock’un hiçbir zaman büyük bir hayranı olmadım ama filmde yarattığı gergin ve kuvvetli performansı karakterin içinde bulunduğu imkansız durumu seyirciye hissettirmek bakımından , neredeyse çığır açan görsel efektlerden bile daha önemli oluyor işin sonunda .
Bullock , rolüne o kadar detayla yaklaşmış ki , Cuaron ve Bullock sadece karakterin hangi durumlarda nasıl nefes alıp vermesi gerektiğini bile aylarca tartışmışlar .
Bu denli detay dikkati , Bullock’un peformansının her karesinde kendini gösteriyor .
Konu karakterin geçmişindeki bir trajediye geldiğinde ise Bullock , kendisinden daha önce görmediğim bir içtenlik sergiliyor .
Alfonso ve Jonas Cuaron senaryoyu yazarken kolayca eğlence parkı stili gerilim dolu görsel bir deneyim ortaya koyabilirlermiş .
Fakat bunun ötesinde filmin senaryosu ve karakterin geçmişindeki trajediye oranla , geçirdiği yaşamda kalma yolculuğu yeniden doğma ve ümit temalarını mükemmel bir ekonomi ile ekrana taşıyor .
Yerçekimi , yılın en iyi filmlerinden biri , belki de en iyisi , ve sinemada izlenmeyi hak ediyor
