Çocukluğumda , Hollywood'un büyük bütçeli fantastik öğeler ve aksiyon dolu filmlerine karşı olan aşkımla başladı sinema yolculuğum .
Ancak şimdilerde büyük bütçeli bir Hollywood filmine gitmeden önce kırk dereden su getiriyorum desem yeri .
Öyle ki bu sene Terminatör 4 ( 2009 ) ve Star Trek ( 2009 ) için bile parama kıyıp , sinemaya gitmedim , gidemedim .
Şu sıralar Suretler ( 2009 ) ve Gamer ( 2009 ) gibi filmlere bakıyorum , ayaklarım geri geri gidiyor .
Çünkü hep hayal kırıklığı hep hayal kırıklığı .
Aptal yerine konulmaktan bıktım .
Onu bırakın , düpedüz sıkılıyorum bu filmlerde .
' Hadi bitsin de sonunda ne oluyor , görelim ' havasına giriyorum .
Sinema biletine verdiğim paraya yanıyorum .
( Son birkaç yılda bütün bu çizgi roman uyarlaması ve fantastik aksiyon filmleri içinde ancak Watchmen ( 2009 ) ve Iron Man'den ( 2008 ) keyif aldım sanırım . Bir de G. I. Joe ( 2009 ) tabi ! ) Bu hayal kırıklıkları zincirinde Michael Bay'den sonra benim için en ' ' kötü yürekli ' ' sinemacı , rezil Örümcek Adam filmleriyle Sam Raimi'ydi .
Hayranı olduğum Evil Dead filmlerinden dolayı Raimi'ye duyduğum saygı , yerini çoktan umutsuzluğa bırakmıştı .
Bu yüzden Drag Me To Hell'e giderken hiç de umutlu değildim .
Beklentilerimin düşük olmasını ve bu filme girerken ki ruh halimi anlatıp aradan çıkardıktan sonra , gönül rahatlığıyla söyleyebilirim ki ; Drag Me To Hell uzun süredir sinemalarda izlediğim en iyi korku filmi !
Tabi korku filmi derken ' ' korku filmi nedir ? ' ' , ' ' korku filmi korkutan film demek değildir ' ' gibi sanatsal ve felsefi tartışmalara kapı açılıyor .
maalesef sinemaseverler içinde ' ' ben bu filmden hiç korkmadım , nasıl oluyor da bu film korku filmi sayılıyor ? ' ' mantalitesiyle birçok sanat eserini çöpe atanlar çok .
Drag Me To Hell de gerçekten derinlerden insanı korkutan bir film değil kesinlikle .
Hatta bu film için korku / komedi demek daha doğru olacaktır .
Drag Me To Hell , uzun zamandır sinemacıların pek dokunmadığı ' ' lunapark treni ' ' gibi korku filmlerinden .
Arkadaşlarla beraber izlendiğinde daha keyifli olan , yeri gelince çok iğrenç , yeri gelince çok sulu , yeri gelince çok acımasız ve yeri gelince de çok saçma sapan olmaktan korkmayan bir film .
Ama en önemlisi , seyirciyi bu farklı raylardan geçirirken , kendi içinde bir bütünlüğe sahip olan bir film Drag Me To Hell .
Oldukça abartılı ve yer yer çizgi film - var bir hava yakalamasına rağmen film , duruşundan hiç taviz vermiyor .
Bazı çok ucuz CGI efektler ve karikatür derecesinde 2 boyutlu karakterler , filmin kendini nasıl ele aldığıyla doğru orantılı bir şekilde , pozitif bir unsura dönüşüyor .
Yani başka bir filmde çok ucuz kaçacak bir efekt veya bir mimik , bu filmde yerine cuk oturuyor .
Yeşil ekran , kuklalar , CGI ve türlü farklı efektlerle film , adeta seyirciyle oyun oynuyor .
Yeri geliyor zıplatıyor , yeri geliyor kendiyle dalga geçiyor , yeri geliyor seyircinin arasında bağ kurduğu karakterle acımasızca saldırarak , seyirciye de saldırmış oluyor .
Filmin en önemli unsuru ise olayların gidişatının tahmin edilemezliği .
Bu ' ' saçmalık ' ' Lara silsilesi içinde seyirci adeta kendini filmin ellerine bırakıyor ve film ona ne atsa kabul edecek kıvama geliyor .
( En azından benim filmle olan birebir ilişkim böyleydi ) Hikaye son derece başına buyruk .
Ciddiyetten uzak ama dediğim gibi , kendi içinde bir bütünlüğe sahip .
Filmin konusu , pek önemli olmamakla beraber şöyle ; Christine genç , güzel ve acemi bir bankacıdır .
Yeterince atılgan olmadığı için patronu tarafından küçük görülen Christine , daha dişli bir iş kadını olmak uğruna bir gün bankaya gelen yaşlı bir çingeneye borç vermeyi reddeder .
Bunun üzerine küplere binen çingene , Christine'e korkunç bir kara büyü yapar ve 3 gün içinde onun cehenneme sürüleceğini haykırır !
Sam Raimi'nin Evil Dead filmlerinden sonra çektiği ilk korku filmi olan Drag Me To Hell , 30 milyon dolarlık bir bütçeyle çekilmiş ve ilk 3 ayında 74 milyon dolar hasılat yapmış .
Aslında bakınca , sınıfına göre pek de büyük bütçeli bir film değil .
Galası Cannes'da gerçekleştirilen filmin baş rolünde sade güzelliği ve gayet iyi oyunculuğuyla Alison Lohman'ı görüyoruz .
Genç aktris oldukça iyi bir performansla filmi sürüklüyor .
Özellikle Christine'in yağmur altında , elinde kürek , mezarlıktaki sahneleri bir harika !
Filmin gücünün önemli bir kısmı da oyunculuklardan geliyor .
Christine'in erkek arkadaşı Clay rolünde ise "
- Hello I'm a Mac , - and I'm a PC " reklamlarından tanıdığımız "
Mac " i oynayan Justin Long var . Long da , Lohman gibi son derece inandırıcı , sade ve başarılı bir performans çiziyor . Filmin görüntü yönetmeni yine Sam Raimi ile birlikte Evil Dead 2'de ( 1987 ) çalışmış olan Peter Deming . Normalde korku / komedi filmlerini çok zor sevebilen bir izleyici olarak , bu tadı yakalayabilen ender filmlerden biri olduğunu düşündüğüm Drag Me To Hell'i çok ama çok sevdim . 80′lerden beri pek göremediğimiz tarz bir korku filmi konseptini geri getiren Drag Me To Hell , kesinlikle 2009′un en iyilerinden .
