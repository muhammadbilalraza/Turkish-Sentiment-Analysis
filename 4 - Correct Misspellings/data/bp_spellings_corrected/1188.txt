Korku sineması her ne kadar kendini tekrara devam etse de , bazen pek denenmemiş hikayeler ve anlatım teknikleri ile bizi şaşırtabiliyor .
Bu haftanın dikkate değer korkusu Kaçış Odası ise bu farklı yapımlar arasında yer almak için çabalayan ancak başarıyı ucundan da olsa kaçıran bir yapım .
Hikaye bazında şimdiye kadar denk gelmediğimiz bir tercihte bulunan Kaçış Odası , son dönemin en meşhur ve en çok talep gören canlı etkinliklerinden biri hakkında derdini anlatıyor .
Kaçış Odaları ve dehşet oyunları !
Amerika'da sayısı gitgide yükselen bu eğlence merkezleri , genellikle standart bir apartman dairesi büyüklüğünde bir mekandan ibaret .
Tabii bunun haricinde çok daha büyük alanlara sahip örnekler de mevcut .
Filmin adını aldığı kaçış odaları , belirlenen bir süre içinde mekan ya da odadan çeşitli bulmacaları çözerek , ayrıca hayatta kalmayı da başararak arkadaşlarınızla birlikte gerçekleştirdiğiniz bir etkinlik türü .
İçinde olduğunuz odanın sırrını çözmek ya da zombilerle dolu bir depoda kaçışmak gibi sayısız seçenek var .
Filmimiz ise adından da belli olduğu gibi tek bir mekanda geçiyor .
Tabii filmin tamamı tek bir odada değil , birden fazla mekanda hikayesini ilerletiyor lakin odak ölümden kaçan dört sıkı arkadaşta .
Daha önce kısa filmleri ile kendini göstermiş olana Peter Dukes'un yönetmenliğini yaptığı Kaçış Odası'nın hikayesi ise şu şekilde : Jeff ve Ben ile kız arkadaşları Jess ve Angie yeni açılan bir kaçış odası merkezinin ilk müşterileri olacaklardır .
Jeff ile Ben bu tür eğlence mekanlarını gezen , puanlayarak web üzerinden tanıtımını yapan , bu sebeple de işletmecilerin dikkat ettikleri iki isimdir .
Korku sinemasına saplantı derecesinde bağlı olan iki genç adam ve kız arkadaşları açılışını yapacak olan çiçeği burnundaki eğlence merkezine gelir , malum kaçış odasına girer ve 1 saat dolmadan buradan çıkabilmek için kolları sıvarlar .
Bu esnada buranın sahibi ise tüm varlığını buraya yatırdığı için her şeyin çok iyi gitmesini ummakta , odadaki her türlü detayın kusursuz olmasını istemektedir .
Bu sebeple uyarıları dikkate almayarak lanetli bir kutuyu insanların dibine yerleştirmekten çekinmez .
Kafadarlar süre bittiğinde zincirlerinden kurtulacak olan katilin , daha doğrusu ücretli bir oyuncunun gazabından kaçınmak için uğraşırken lanetli ahşap kutudaki kötülük , sözde tehlikeyi gerçek bir ölüm makinesine dönüştürür .
Dört sıkı dost , olan bitenin farkına vardığında , ses geçirmez odadan kurtulabilmek için büyük bulmacayı çözmek gerektiğini hatırlarlar .
Lakin daha büyük bir sorun vardır .
Canlarını alacak olan adamın zincirleri her geçen dakika hızla çözülmektedir ve güvenliklerini sağlayacak kamera çoktan bozulmuştur .
Hikayemiz her ne kadar bilindik gibi olsa da , olayın geçtiği alan ve eğlenceli karakterler işi keyifli hale getiriyor .
Hem zamana karşı ciddi bir yarış , hem de tüm mal varlığını bu özel geceye yatırmış depresyondaki iş sahibinin ne yapacağını bilemez tavrı .
Sözde bir oyunun gerçek bir yaşam mücadelesine dönüşerek seyircisini avucuna alışı .
Yani hikayenin temelleri , yapımı ayakta tutmaya yetecek irili ufaklı kayalara tutunmuş .
Bunun yanısıra oyunculuklar da göze batmayacak seviyede ve daha mühimi karakterler ( özellikle de Jeff ve Ben ) izleyicinin hemen kaynaşabileceği türden .
Ele geçirilmiş ve ölmesi pek mümkün görünmeyen aktör - katil ise görünümüyle bile rahatsızlık yaratmayı başaran cinsten .
Kısacası film elinde düzgün malzemeler ile karşımıza gelmiş .
Lakin yönetmen Peter Dukes'un yer yer ağırlaşan anlatımı ve kedi fare oyununa dönüşmesi gereken sürecin genellikle " kötü adama dikkat , bulmacaya devam " ekseninde ilerlemesi Kaçış Odası'nı ciddi biçimde baltalıyor .
Olayın gerçekleştiği alanın küçüklüğü , ölümün resmen burunlarının ucunda olduğu bir kaos ve bunlara rağmen yetersiz kalan gerilim .
Filmin ilk yarısı büyük bir keyifle izlenirken , gelişmelerin zirveye çıkması gerektiği anlardaki ağırkanlılığı büyük bir fırsatın tepildiğini hatırlatıp duruyor size .
Elden kaçan koca bir şans .
Kaçış Odası eksikliklerine rağmen sıkmayan , ilgi çekici temasıyla dikkate değer ancak çok da büyük şeyler sunamayan çerezlik bir korku . burcinaygun@gmail.com
