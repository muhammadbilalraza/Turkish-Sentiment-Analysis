Yalnız on - oniki yıl öncesine kadar Hollywood'dan çıkan uzun metrajlı animasyon filmleri gayet seyrek idi .
Yazılmamış kurala göre , sadece Disney , sene başına bir adet yüksek bütçeli , toplu - pazarlama çizgi film vizyona sokabiliyordu .
Bu filmler genelde Disney'in elini atabildiği herhangi bir peri masalı veya çocuk klasiğinden uyarlanıp , seçilen peri masalının ana hikayesini alarak , üzerine şirin yaratıklar , " aşk herşeyi yener " bazında bir hikaye bağlamı ve çocukların , ebeveynleri delirtene kadar durmadan dinlediği hatırda kalan şarkılar ekleyip filmi Amerika'da Haziran , Türkiye'de ise ilk okul öğrencileri tarafından her sene merakla beklenen iki haftalık kış tatilinin başında vizyona girerdi .
Bu filmler , çocuklara üzerinde filmin karakterlerinin basılı olduğu binbir tür oyuncak , çocuk menülerini vb. . ürünleri satın aldırmak için planlanmış pazarlama taktikleri idi .
Ama işin sonunda , bu taktikler bize Güzel ve Çirkin ve Aslan Kral gibi klasikleri de getirmedi değil ( Kendi kişisel favorim Aladdin'i de unutmuyorum ) .
Bu filmlerin çoğu , gerçek bir sihir ve hayret havasına , sıkı işlenmiş hikayelere ve samimi karakterlere sahipti .
Şu günlerde ise Amerikan Sinema endüstrisi , animasyon filmlerinin saldırısına uğramış durumda .
Bilgisayar bazlı animasyon endüstrisinde her gün yeni çıkan teknolojilerin animatörlerin işini kolaylaştırması ve daha verimli çalışmalarını sağlaması sayesinde neredeyse her hafta yeni bir uzun metraj animasyon film vizyona giriyor .
Bunun sebebi basit : Animasyon filmleri stüdyolar için güvenli ve basit projeler .
Yapımı canlı gişe filmlerinden daha ucuz ve küçük çocuklar ile ebeveynlerine stüdyonun parasının yettiği kalibrede film yıldızları tarafından seslendirilmiş , şirin ve sevimli karakterler sunulduğu sürece , hazırdan kocaman bir çekirdek seyircisi de var .
Sadece son bir kaç ay içinde Amerika'da neredeyse bir düzine animasyon filmi vizyona girdi .
Cars , Bitirim Karınca , Barnyard : Parti Hayvanları , Canavar Ev , Kırmızı Başlıklı Kız , Vahşi Doğa , Buz Devri 2 , Cesur Civciv vb. .
Ve bu sadece başlangıç .
Senenin geri kalanında vizyona girecek neredeyse her üç filmden biri animasyon : Happy Feet , Meet The Robinsons , Ratatouille , Flushed Away , öpen Season .
Liste uzuyor da uzuyor .
Bu filmlerin her biri , fast food'dan başlayıp , oyuncaklar , DVD'ler , konsol oyunları , içecekler ile devam eden karlı kazançlı iş kontratları ile destekli .
Plan basit : Yorulmuş ve bitkin bir ebeveyn , çocuğunu filme götürür .
Ebeveyn bir - iki saatliğine de olsun kafasını dinlerken çocuk , parlak , hoş resimler ve komik karakterler tarafından büyülenmiştir .
Sinemadan çıkan çocuk , üzerinde filmin konuşan aslan / sincap / araba / penguen karakterinin basılı olduğu içecek ve şekerleri tüketmek ister .
Damarlarına giren şekerin hücumu sayesinde enerjize olmuş çocuk , ebeveynden filmle bağlantılı konsol oyununu veya oyuncağı almasını ebeveynin kafası şişene kadar ısrar eder .
Bu aynı senaryoyu milyonlara çarpın , ve bir saat yirmi dakikalık bir adet animasyon filminden ne kadar para çıkarılabileceği konusunda belki bir fikriniz olabilir .
Bu yeni animasyon trendinin on sene öncesine göre en büyük eksikliği , artan rekabet yüzünden cesaretini kaybederek , fabrika usulü filmler piyasaya çıkartması ve ( Belki de kar oranına fazla bir katkıda bulunmadığı için ) üç boyutlu karakterler ile tutarlı bir hikaye gibi gereksiz gördüğü özellikleri ortadan kaldırması .
Biliyorum , halen Orman Çetesi'nin eleştirisine geçmemi bekliyorsunuz .
Bu konuda size ancak şu savunmada bulunabilirim : Ne gereği var ?
Okuyucu nasılsa bu sene içinde vizyona girmiş diğer herhangi bir animasyon filmin eleştirisini okuyup bu filmden ne bekleyip bekleyemeyeceğini az çok anlayabilir .
Bu sert , şirket karşıtı , hippi tavırlarımı durdurup , " Kişiselliği öldüren kapitalist Amerika " , 1984 " Büyük Kardeş bizi izliyor " paranoyasını geride bırakıp , Orman Çetesi'ne çocukları bir saat on beş dakika eğlendirmekten başka amacı olmayan zararsız bir animasyon filmi olarak bakarsam işler değişiyor .
Bu kulüp kendime taktığım an : " Orman Çetesi " ni izlerken eğlendiğimi söyleyebilirim .
Çok fazla eğlenmedim , ama yine de eğlenceli bir deneyim olduğunu inkar edemem .
Bir kaç kez yüksek sesle güldüm , bazı görsellikler tarafından etkilendim ve akıllıca tasarlanmış bir kaç komik buluşlarını takdir ettim ( Örnek : Hiperaktif sincap Hammy kafeinli soda içtikten sonra o kadar hızlanıyor ki , gerçek anlamı ile zamanı durduruyor ) Film , RJ isimli bir rakun tarafından teşvik edilen bir kaç kemirgenin , kış uykusundayken etraflarına kurulan kasabadan yemek tırtıklamaya çalışmaları etrafında kurulu .
Bu tüylü yaratıkların hepsi Bruce Willis , Nick Nolte , Steve Carrell ( 40 Year - oldu Virgin ) gibi yıldızlar tarafından seslendirilmiş .
Hepsi az çok birbiri ile takas edilebilir ve filmden alabileceğimiz hazza fazla bir katkıda bulunmuyor , çünkü bu yıldızların çoğu karakterlerine biraz da olsa inandırıcılık katmaya çalışmıyorlar .
Ve kim onları suçlayabilir ki ?
Ellerine geçen kolay bir maaş .
Ses stüdyosuna gelip , bir mikrofona bir kaç saat konuşup , milyonlarca dolar kazanıyorlar ( Kusura bakmayın , sinik hippi tekrar ortaya çıktı ) .
Bu kurala istisna hiper sincap Hammy'ye sesini verirken kendinin de keyifli bir vakit geçirdiği hissini veren Steve Carrell .
Hammy , Buz Devri serisindeki sincap Scrat gibi , ekrana her geldiğinde gülmekten kendini alamıyorsunuz .
Orman Çetesi'nin bir diğer problemi fast food'u açıkça romantikleştirmesi .
Bazı sahnelerde cips , gazlı içecek , pizza ve burgerler , kendilerini sarmalayan objelerden daha parlak ve renkli çizilip ( CGI animasyonu diyarındaki resmi terimini bilmiyorum ) , majestic ve neredeyse kutsal bir hava vermek için alt açıdan gösteriliyor .
Filmin sonunda seyirci , fast food'un zararları üzerine çocuk seyirciye verilebilecek ( didaktik olmasa bile en azından sağduyulu ) bir ders bekliyor , ama o ders hiç bir zaman gelmiyor .
Orman Çetesi'nin , çocuklar olmadan , kendi hallerinde izlemeyi planlayan yetişkinler için ortalama saçma bir eğlence oluşunun dışında hiçbir zararı yok .
Dipnot : Orman Çetesi'ni izlemeden bir kaç gün önce , onüç yaşında bir çocuk ile bir çita ( Evet , CGI dokundurulmamış , gerçek bir çita ) arasındaki dostluğu anlatan Duma isimli bir film izledim .
Harikülade çekimlerle dolu , yürek ısıtıcı ve çocuklar için mükemmel .
Pazarlanabilmesi zor olduğu için dağıtımcı stüdyosu Warner broş tarafından bir kenara itilen Duma , ailece izlemek istediğiniz filmler listesinde Orman Çetesi'nin yerini alırsa , hiç de fena bir fikir olmaz .
