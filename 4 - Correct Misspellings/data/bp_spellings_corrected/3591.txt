Animasyon dünyası uzaylı yaratıklara bayılıyor .  Canavarlar Yaratıklara Karşı ( Monsters vs. Aliens ) , Sevimli Canavarlar ve serinin ikinci filmi Sevimli Canavarlar Üniversitesi’nden sonra Kahraman Uzaylılar , yine uzaydan gelen yaratıkları kendine konu edinerek ; eğitim sistemimizin ezberci anlayışı kıvamında tekrarı sürdüren bir senaryoyla karşımıza çıkıyor .
Baas gezegenin halkı , huzur içinde hayatlarını sürdürüyorlardır .
Gezegen dışından gelebilecek tüm felaketler , kas gücü kuvvetli olduğu kadar egosu zekasını köreltmiş Scorch ve ileri zeka , karizma yoksunu , cesaretsiz ağabeyi Gary tarafından engellenmektedir .
Kontrol odasından ileri teknoloji ile yönlendirdiği Scorch , gezegeninin koruyucu kalkanı görevini üstlenir .
Ta ki karanlık gezegene gidene kadar …
Tüm evrende gidenin bir daha dönmediği karanlık gezegen , yani bizim dünyamıza gönderilen Scorch göreve atılırken , Gary bu göreve karşı çıkar .
Scorch dünyaya geldiği gibi ele geçirilince görev başa düşer .
Despicable Me , Ice ege : Continental Drift , 9 gibi filmlerde ‘storyboard artist’ olarak yer alan , sinemada ilk uzun metraj yönetmenlik deneyimini Kahraman Uzaylılar ile yaşayan çal Brunker , filmde temiz işçiliğin ilerisine gidememiş .
Bir tek Baas gezegeninin - ki o da diğer filmlerden tanıdık bir dünya - resmedildiği filmde dünya adına afişin aksine bir tasvir söz konusu değil .
Amerika’da 51. Bölge’ye düşen Scorch ve Gary , diğer uzaylılarla birlikte kapalı kapılar ardında sıkışıyor .
Bir tek Nevada çölündeki kovalamaca görüntülerinde dünya mekân algısı yaratılırken , üç boyutlu filmlerin dağlar arasında olmazsa olmaz kovalamacasından öte değil .
Filmin en güçlü tarafı seslendirme kadrosu .
Sarah Jessica Parker , Jessica Alba , Brendan Fraser gibi isimler bir araya geldiler .
Fakat ne yazık ki Türkiye’de bu gücü karşılayacak kişiler seslendirmede yer almıyor .
Film espri mahiyetinde küçük çocuklara hitap ederken verdiği mesaj o çocukların pek de anlayabileceği bir dilde oluşturulmamış .
Bu mesaj özellikle Baas gezegeninde ve dünyada uzaylılara dünya gezegeni tanıtılırken görsel ve kurgusal anlamda başarılı bir şekilde anlatılsa da 7 yaşındaki bir çocuğun " dünyanın komünizmi sevmediği " mesajını anlayabileceğini sanmıyorum .
Ama ürün yerleştirmenin göze soka soka yapıldığı filmle çocukların Seven Eleven markasını artık tanımaması imkânsız gibi .   Bununla birlikte teknolojinin çok ileri olduğu gezegenlerde –hatta Facebook , Google , telefon gibi teknolojileri dünyaya getirenler uzaylılardır - her zaman iyilik için kullanılması mesajı , çocuklar tarafından en net okunabilecek mesaj .
Sonuç olarak , 7 yaşından aşağı çocuğunuz , kardeşiniz varsa ve izlediği ilk filmse onun için güzel bir deneyim olacaktır , siz de onların mutluluğuyla mutlu olmayı bilin canım !
