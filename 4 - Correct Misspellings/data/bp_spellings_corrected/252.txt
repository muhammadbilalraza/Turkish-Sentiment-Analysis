Sinema tarihinin en enteresan ve sosyolojik okumalara açık serilerinden biri olan Alacakaranlık ( Twilight ) serisi , nihayet sonlandı .
Twilight bu süreçte kendi kültürünü , kendi gençliğini ve kendi mitolojisini yarattı .
Bu prototipleri dünyanın dört bir yanına satmayı ve birçok yeni yetmenin hayatla kurduğu bağı güçlendirerek büyük ölçekli bir plandan bize birçok düzlemde , nerede olduğumuzu göstermeyi başardı .
Twilight serisi sayesinde , edebiyatın , gençliğin , fantezinin , hayal gücünün ve aşkın ne durumda olduğunu gördük ; oldukça tuhaf bir film yapma metodu ile karşı karşıya kaldık ve çevremizde olup biteni daha iyi bir şekilde masaya yatırmayı öğrendik . ‘Buralar eskiden dutluktu ' kalıbından hareketle , belki de bütün serinin dinamiklerini ve eksikliklerini açıklayabiliriz .
Dönemin okumayan , sosyal ama mahkûm ve ilgisiz gençliğine ulaşmanın yolu buradan geçiyor .
Çünkü edebiyat eskiden bir dutluktu .
Örneğin kendi mitolojisini güzelce ören bir önceki büyük edebiyat blockbuster'ı Harry Potter'ın her sayfasından edebiyat damlıyordu .
Twilight'ın ticari zekâsıyla parlayan yazarı Stephenie Meyer ise hedef kitlesine giden yolu sadeleştirdi ve ortaya vampir mitolojisinin tüm geleneklerini yozlaştıran bir PG7 pembe dizi serisi çıkardı .
Twilight'ın Nickelodeon yerine sinemalarda gösterilmesi ise bu sürecin en büyük talihsizliğiydi .
Twilight'ın izleme fırsatına nail olduğumuz son epizodu olan Alacakaranlık Efsanesi : Şafak Vakti Bölüm 2'de ise aslında seri boyunca cereyan edenlerden farklı olaylar cereyan etmiyor .
Sadece durum bu kez biraz daha ilginç çünkü artık huzura kavuşan Edward ile Bella ikilisinin pek bir derdi kalmamış gibi görünüyor .
Bu yüzden Stephenie Meyer çok akıllıca bir hamleyle oldukça suni bir çatışmayı dillendirerek ortaya bir yan öykü atıyor ve bu yan öykü yavaş yavaş filmin ana meselesi haline geliyor .
Bundan sonrası da filmin afişinden itibaren girdiği ‘epik final ' söyleminin altını doldurma çabasıyla ve bunda başarısız olmasıyla devam ediyor .
Twilight serisinin bütününe hakim olan görsel dünya ve anlatısal ayrıksılık elbette ki bu filmde de sürüyor .
Videonun fonuna açılan ‘playlist ' film boyunca kapatılmıyor ve filmin ruhuna koşut giden onlarca ' teenage ' şarkı dinliyoruz .
Görsel efektler daimi basitliği ile filmin ihtiyaç duyduğu ucuzluğu filme eklemliyorlar .
Bunun yanısıra diyaloglar ve ilişkiler , bir dönemin meşhur CNBC - E dizisi olan O. C. ' yıl idolize ederek serinin sevilen özensizliğini bir güzel körüklüyorlar .
Kısacası Twilight anlatısal olarak neredeyse deneysel diyebileceğimiz bir tarz benimsiyor ve o kadar çok alanda sinemasal sorunlar yaşıyor ki bir süre sonra bu sorunların hiçbirinin bir önemi kalmıyor .
Bu bakımdan serinin bugüne kadar yaratılan tüm dinamiklerine saygı duymak gerekiyor belki de .
Not defterine romanlardan ‘duygusal ' alıntılar yazan genç kızlar , ‘aman da ne kadar yakışıklı ' Edward Cullen'ın duvarları boyunduruğu altına alan posterleri ve sadece ortaokullu aşıkların umursadığı imkansız Edward - Bella aşkı bize hem sinemasal hem de sosyolojik gözlemler yapabilmemiz açısından oldukça geniş bir alan bahşediyor aslında .
Artık bir dramatik yapıyı 20'ler Türk popüler müziğinin şarkı sözlerini esas alarak oturtabilir , karakterlerimizi ve onlar arasındaki ilişkileri ise 90'lar Latin Amerika dizilerinden yapacağımız seçimlerle oluşturabiliriz .
Ya da artık kitap okumayan gençleri eleştirmek için interneti , sosyal medyayı ya da öğrenilmiş çaresizliği öne sürmeden sadece yaratılan bu illüzyonu , duygusuzluğu ve yozlaşmayı anlamak için çabalayabiliriz .
Kısacası Twilight sayesinde neden Twilight gibi çizilerin popüler olduğunu anlayabilir ve umutsuzluğumuzun girdabına kapılabiliriz .
Ya da hiçbir şey düşünmeden , sadece Edward ve Bella'nın çok duygusal aşklarına tutunup filmin birçok mevzuya atıfta bulunan ‘alt - okumalarına ' ( ! ) odaklanabiliriz .
Seçim bizim .
Twilight , izleyenine seçme şansı veren bir seriydi .
Bitti . kaankarsan@gmail.com twitter . com / karsan
