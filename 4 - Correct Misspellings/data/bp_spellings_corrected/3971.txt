Christian Zübert imzalı Bir Nefes  / öne Breath filmi Yunanistanlı Elena ile Alman Tessa’nın kesişen hayatlarını anlatmak üzere yola koyulmuş bir film .
Elena Yunanistan’daki ekonomik kriz ve sevgilisinin ileriye dönük güven vermeyen tavırları yüzünden çalışmak için Almanya’ya gidiyor .
Başka bir ülkenin koşulları altında ezilmek için ortadoğudan gitmeye gerek yok , batıdan gitmek de yeterli bakış açısını önüne bayrak gibi geren film bu gerçekliği bozmadan hatta kurcalayarak anlatmayı tercih ediyor .
İki kadının karşı karşıya ya da yan yana gelmesi de diyebliriz , gelmesi de Tessa’nın kızına Elena’nın bakıcı olmasıyla yaşanıyor .
Elena acemi bir çocuk bakıcısı olmanın getirdiği dezavantajları seyirciye sonuna kadar hissettiriyor .
Film hep bir şeyler olacak ve Elena’nın kaymış hayatı daha da kayacak şeklinde masum bir gerilimle ilerliyor .
Ve o gerilim bir yerde patlıyor .
Aslında film herkesin hayatı sorunlu bakış açısından ilham alıyor ve iki kadını karşı karşıya getirmekten çekinmiyor .
İlk gösterimini Toronto Film Festivali’nde yapan Bir Nefes ülkeler arası ekonomik ve siyasi dengeleri de filmin içine özenle yerleştiriyor .
Kadınlar arası denge sürekli değişirken , bir anda Elena av , Tessa’da avcı konumuna geçiyor .
Aslında sosyo ekonomik olarak başından beri öyleydi ama film ikinci yarıdan itibaren bunu daha üstüne basa basa yapıyor diyebiliriz .
Tessa’nın anne olma içgüsüdüyle Elena’nın peşine düşmesi , bir yandan da Elena’nın hamile olduğunu öğrenmesi ikili arasında garip bir çatışmanın temellerini atıyor .
Yönetmen burada esnek davranmayı aklından geçirmeden gayet sert bir sona geçiş yapıyor .
Bulunan bebek üzerinden yaşanan adalet kavramı Elena’ya suçunu ilahi bir şekilde ödetmeye kadar uzanıyor .
Aslında daha uzlaşmacı , iki kadının devletler hukukundan ayrı , daha insani , vicdani bir dokunuşunu hak ettiğini düşünüyorum filmin .
Yönetmene sorsak eminim ki bu tarz bir sonlanmanın altında yatan sebepler vardır .
Tessa’nın yolculuğu önemli bu filmde .
Oturup beklemek yerine umudun ve aynı zamanda hesap sormanın ve cezalandırmanın peşine düşüyor .
Oysa bu yolculuğun ona bir şey katması gerekirdi diye düşünürken , aynı kaskatılıkla karşımıza çıkıyor yine !
Alman bakışı bu olsa gerek !
Lammbock’la Almanya’da iyi bir gişe başarısı yakalayan , Darmadağın filmiyle Locarno ve Toronto yer alan yönetmenin özellikle Darmadağın filmi ülkeler arası farklılıklara dikkat çekmek için bir adım gibi .
Bunun başka bir adımı da Bir Nefes diyebiliriz .
Orada ölüm üzerinden yansıtılan ironik durum burada katılaşmış duygulara bırakıyor kendini .
İki kadının iletişimi daha farklı olabilirdi demeden edemiyor insan filmin jeneriği akarken …
