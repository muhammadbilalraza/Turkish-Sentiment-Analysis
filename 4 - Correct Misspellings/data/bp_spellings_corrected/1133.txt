Uzun yıllar boyunca Hollywood’un uyguladığı ve genelde başarısızlıkla neticelenen bir formülle beyazperdeye sunduğu gençlik filmleri , ülkemiz sinemasının da vazgeçilmezleri arasında malum .
Genellikle komedi ya da romantizm soslu örneklerine rastladığımız Türk işi gençlik filmleri , arada bir de olsa gözünü macera ya da korku – gerilim türüne kırpıyor .
Bir bakıma macera türüne uyan Burak Donay imzalı Ceza filmi ise bahsini ettiğimiz benzerlerine nazaran bir hayli “arkada” kalan bir yapım .
Hikayemiz bekleneceği üzere bir hayli bilindik .
Eğlenmek isteyen bir grup genç , dağın başındaki bir köşke adım atar , alkol ve uyuşturucu ile başlayan olaylar zinciri kahramanlarımızı mutsuz , karanlık bir sona uğurlar .
Ceza bu yolu izlemekle kalmıyor , şimdiye kadarki örnek yapımlarda kullanılan neredeyse her bir klişeyi filmin içine yediriyor .
Üstelik bunu o kadar basiretsiz bir üslupla gerçekleştiriyor ki , yapımın geneli ağzınızda çiğ bir tat bırakıyor .
Yönetmen Burak Donay’ın ellerinden çıkan senaryo en uygun tabir ile bir “taslak”tan öteye geçemiyor maalesef .
Kayserili bir ailenin oğlu olan Selim ( Yılmaz Calayır ) ilkleri yaşamayı hayal ettiği özel bir gece için okul arkadaşı Levent ( Sertaç Akkaya ) ve Cem’e ( Kaan Oruçoğlu ) şahsi kredi kartını verir .
Zengin babasının servetini ilk kez kendi mutluluğu ( ! ) için harcayacak olan Selim , grubun en libidosu yüksek üyesi Müge ( Deniz Gönen Türkcan ) ’ın ilk’i olacağının hayallerini kurar .
Bu arada Levent , şimdiye kadar hiç kimseyle beraber olmamış olan saf ve iyi niyetli Filiz’i ( Tuğçe Koçak ) ve Cem ise Arzu ( Ebru Şancı ) ’yı bu enteresan geceye misafir eder .
Her şey tam da bekleyeceğiniz gibi gelişir , alkol ve haplanma seansının ardından filme adını da dolaylı yoldan veren " Cesaret mi , Dürüstlük mü ? " oyunu başlar .
Sıradan bir hikayeden , olabildiğine yavan bir iş olarak kameraya alınan Ceza , seyircisini bir an olsun şaşırtmıyor .
Tuğçe Koçak’ın saf ve temiz kız rolünde diğer ekibin fersah fersah önüne geçtiği filmin parlayan yıldızı ise , senaryonun müsaade ettiği kadarıyla Selami rölündeki Murat Yatman olmuş .
Yatman , köşkün iyi niyetli bekçisini bir bakıma karikatürize etse de oyuncuların geri kalanına nazaran adeta döktürüyor .
Nereden tutsanız elinizde kalan hikayesi ile sizi sıkması muhtemel Ceza’nın en büyük problemlerinden birisi de tutarsızlığı .
Karakterlerin motivasyonları sürekli değişiyor , bazıları arasında yaratılmaya çalışılan sürtüşme hem senaryonun , hem de oyuncuların basiretsizliği yüzünden adeta bir müsamere tadı yakalıyor .
İlerlediği yolda frani patlamış bir araç gibi ilerleyen film , sadece birkaç saat önce tecavüze uğrayan bir kadının , daha sonrasında neredeyse hiçbir şey olmamış gibi davranması gibi akıl almaz “motifler” ile saç baş yoldurtuyor .
Hatta o kadar ki , beş saniyelik rekor bir sürede bir başka karakterin birbirine zıt iki ayrı tepki vermesi size olağan geliyor .
Cinselliğin olabildiğine ucuz bir yolla pompalandığı projede , bir “parmak” ile seyirciye aksettirilen “korkutucu eril figür” ve bu doğrultuda zavallı Selim’in geçirdiği absürt değişim başınıza yediğiniz son darbe oluyor .
Ceza filmi ise baştan sona kadar yavan bir çalışma olarak hafızalara unutulmak üzere yerleşiyor .
Burçin Aygün burcinaygun@gmail.com
