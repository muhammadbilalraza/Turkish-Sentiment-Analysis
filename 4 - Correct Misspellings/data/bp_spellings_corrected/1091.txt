Tahmin ediyorum ki , çok az film , tanıtımında kullanılan sloganla bu kadar özdeşleşmiştir .
" Hiç çok büyük bir hata yaptığınız oldu mu ? " cümlesi kadar filme yakışan bir satır düşünemiyorum .
Hollywood'un yaşlanmayan delikanlısı ( 46 yaşında ) Eddie Murphy , kariyerinin ilk Oscar adaylığını getiren Rüya Kızlar'daki drama denemesinden sonra özel efekt soslu komediye geri dönüyor .
Üstelik halinden fazlasıyla mutlu görünüyor .
Filme adını veren Norbit dahil üç önemli karakteri birden canlandırırken sette saatlerce makyaj yapılmasına sabırla dayanıyor .
Oscar'ı kazanamadığı açıklandığında , törenin sona ermesini beklemeyip usulca mekandan sıvışan sabırsız biri için ilginç .
Üstelik bu sabrı , Çatlak Profesör ve benzerlerinde olduğu gibi kılıktan kılığa girdiği denemelerin ötesine gidemeyen bir film için gösteriyor .
Canlandırdığı karakterlerden - belki - en matrağı , " Big Momma "
Rasputia .
Üç saati aşkın makyajla dönüştüğü bu koca kadının , Jessica Simpson'ın köpüklü araba yıkama filmine gönderme yapılan sahnesi hariç , güldürüye ait bir şey sunamadığını belirtmek gerek .
' Yarım akıllı bir sersem ' diye özetleyebileceğimiz Norbit , hayatının hatasını yaparak kendisine çocukluğunda kol kanat geren bu kadınla evleniyor .
Sonrasındaysa asıl çocukluk aşkıyla ( Thandie Newton ) karşılaşıyor ve yaptığı büyük hatadan dönmenin yollarını aramaya başlıyor .
Kabul edin ; yarım akıllı , itici bir karakterin , sırf yufka yüreği sayesinde hikayenin güzel kızını tavlaması , " tavuk suyuna çorba " sevenlerin bile yiyemeyeceği kadar bayat bir lokma .
Aynı mantıkla hareket edip komedinin tüm yükünü , özel efektle içine girdiği garip karakterlere yükleyen bu Murphy filmi de öyle .
Jerry Maguire ile yardımcı erkek oyuncu dalında Oscar alarak sükse yapan Cuba Gooding Jr . , kötü bir komedide oynama hakkını ( Çılgınlar Gemisi ) henüz doldurmamış anlaşılan .
Peki Thandie Newton'a ne oluyor ?
Tupac Shakur'un veda filmi ( Gridlock'd'tan beri aklımızı başımızdan alan bu melez güzeli , neden 60 milyon dolarlık bu ' ucuz ' komedide yer alıyor ? Üstelik bunu , Murphy'nin her zamanki egosu yüzünden seti defalarca terk etmesine rağmen katlanılması gereken bir görevmiş gibi görüyor ? Filmin sloganı , hatalı senaryo seçimleri yapan oyuncular da için de geçerli galiba . Norbit , drama yönünün aslında ne kadar güçlü olduğunu daha yeni ortaya koymuş Eddie Murphy için gereksiz bir U dönüşü olarak tahlil edilebilir . Aynı zamanda ABD komedi sinemasının yerinde halen asıl saydığını , İngiliz komedilerinin neden üstünlüğü ele geçirdiğini hatırlatması açısından da enteresan .
