Ahmet Ümit'in aynı adlı romanından çekilen 2012 yapımı " Bir Ses Böler Geceyi " , gerçekten başarılı bir uyarlama .
Polisiyelerin üstadı Ümit'in okuduğumuz bu romanını sinemaya aktarabilmek çok zorlu ve yaratıcılık isteyen bir iş .
Yönetmen Ersan Arsever İsviçre'de yaşıyor .
1942 yılında Ankara'da doğan Arsever , 1970'lerde yönetmen asistanlığı , ardından reklam yönetmenliği yapmış , sonra da İsviçre'ye yerleşmeye karar vermiş .
Yönetmenin uzun yıllar Avrupa'da sanatı soluması bu filmi için , özellikle anlatımı açısından çok şey katmış .
Romandaki anlar arasındaki geçişler , bir ustanın dokunuşu gibi filmde de başarıyla yapılıyor .
Seyirciler , sadece olayları yorumlamakla kalmıyor , hem yakın hem de uzak bir kültürün içine giriyor .
Alevi kültürünün ritüelleri gerçekten çoğunluk için de yabancı ve keşfedici .
Alevi ritüellerini seyretmek , bir yabancı belgeseli izler gibi geliyor insana .
Sistem , bu kadar iç içe olup bu kadar uzak tutmayı nasıl başarmış , şaşırıyorsunuz .
Bu filmde , Alevileri anlama ve keşfetme var .
Ama , bu kültürü anlamak ve yaşamak da zorlu bir macera gibi geliyor insana .
İsmayil ve Süha hakkında her şey olan bu filmin romanı ilk defa 1994 yılında Cem Yayınevi'nden çıkmıştı .
Daha sonra Can Yayınları , Om Yayınevi ve Doğan Kitap'tan çıktı diğer baskılar .
Romanın ve filmin finallerinin zihin karıştırıcı olduğunu belirtmeliyiz .
İnsanı birden boşlukta bırakan ve gizem yüklü bir final bu .
Filmi gördükten sonra romanı da okumak iyi olabilir .
Filmin görüntüleri ne kadar çarpıcıysa romanın da kelimeleri o kadar güçlü .
Üniversitede araştırma görevlisi Süha ( Cem Davran ) , fırtınalı ve yağmurlu bir öğleden sonra arabasıyla yol alırken , araba mezarlıktan geçerken takla atıyor .
Yaralı arabadan çıkan Süha , yakındaki terk edilmiş gibi görünen köyde sesler duyduğu eve yöneliyor .
Orada hiç bilmediği varoluşları keşfediyor .
Belki de en önemlisi , hayatta elinin altından kaçırdıklarının acı gerçekliğiyle yüzleşmesi .
Artık onun için bazı şeyleri tamir edip yeniden başlamak çok geç .
İsmayil ( Gün Koper ) gibi belki de .
Burası bir Alevi köyü .
Toplanılan evde derin bir toplantı var .
Süha , pencereden olanları dikizliyor .
Gülizar'la ( Merve Dizdar ) evli İsmayil intihar etmiş .
Sofular ve Dedeler , İsmayil intihar ettiği için ona dualık vermemişler .
İsmayil'in babası Ali Rıza ( Rıza Akın ) , oğlunun tabutunu toplantıya getirmiş .
İsmayil , sofulardan öğrendiği hiçbir şeyi yeterli görmemiş ve sanki " nirvana " ya ulaşmak için kendini Aleviliğin derinliğine bırakmış .
Sırrını genç karısı Gülizar'a açtıktan sonra trajedisine gitmiş İsmayil .
Çünkü köylüler deliymiş gibi bakmışlar ona .
Bu dünyadaki en iyi dostu Zülfü ( Olgun Toker ) bile .
İsmayil'in intiharı sonrasındaki anlarda hakiki acı perdeden seyircilere doğru geliyordu .
Belki gözlerinden yaşlar gelenler olacak bu anlarda .
Gülizar'ı geçmişteki sevgilisi Demet'e benzeten Süha , üniversite yıllarındaki eylem ve çatışma anlarını hatırlıyor .
12 Eylül gecikmiyor .
Tutuklamalar ve işkenceler sürerken Demet , kendileri için yeni bir hayat istiyor Süha'dan .
Kendi sol örgütünü tercih eden Süha , hayatının aşkını sonsuza kadar kaybediyor .
Çünkü uğruna savaştığı hiçbir şey hayatta ona karşılığını vermiyor .
Verdiği sadece hapis .
Eski devrimci arkadaşlarıyla karşılaştığında büyük bir pişmanlık da yaşıyor .
Çünkü hepsi köşeyi dönmüş ve karşı oldukları burjuva yaşamların konformizmini sonuna kadar yaşıyor hepsi .
Filmin bir bölümü , Tokat'ın Zile ilçesine bağlı Karacaören ve Karşıpınar köylerinde çekilmiş .
Köy atmosferi gerçekten etkileyici .
İnsana mistik bir hava veriyor .
Filmin görselliğinin ve kurgusunun çok iyi olduğunu da belirtmeliyiz .
İsviçreli kameraman Aldo Mungnier'nin sinemaskop çerçeveleri büyülüyor .
( Ama , Beyoğlu Atlas Sineması'nın kötü projeksiyonu bu muhteşem görüntüleri bulanıklaştırıyordu basın gösteriminde . ) Cem Davran Süha'nın yirmili yaşlardaki halini canlandırırken bir an yadırgıyorsunuz , ama hemen ardından iyi ki böyle olmuş diyorsunuz .
Filmdeki performansı bayağı iyi .
Elbette iki genç oyuncuya selâm göndermek gerekiyor .
Sinemamızın iyi oyuncularından Macit Koper'in oğlu Gün Koper oyunculuğuyla perdede ışık saçıyor .
Sinemamızda ezelden beri genç oyuncuların önü açık olmazdı pek .
Son yıllarda bu değişmeye başladı ve önleri açık şimdi .
Bir genç oyuncu daha var ışığını saçan .
Merve Dizdar , oynadığı iki karaktere de hakkını vermiş bu filmde .
Hz .
Hızır ve Bekir olan Ali Sürmeli , küçücük rolleriyle filmin ruhu olmuş .
Rıza Akın , Tayfun Pirselimoğlu'nun 2007 yapımı " Rıza " filminden bu yana sinemamıza katkıda bulunuyor .
Atilla Cengiz'in 2011 yapımı " Oğul " filminde de acılı baba olmuştu Rıza Akın .
Fonda duyulan müzikler de kulağa iyi geliyor .
Haftanın iyi filmlerinden .
