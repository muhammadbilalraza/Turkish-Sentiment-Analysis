Komedi yapmak , güldürmek zor iştir .
Hem her telden çalabilmek , hem de ince dokunuşlar ile “gıdıklayabilmek” gerektirir .
Bu konuda özellikle de Hollywood sineması olmak üzere , gerçek anlamda başarılı film sayısı pek fazla değil .
Adını sinema tarihine , komedi filmlerinin o özel dünyasına yazdırmış nice proje olsa da , geride ağırlıklı olarak sulu ve yavan yapımlar kalıveriyor .
Bu hafta vizyon şansı bulan 2013 tarihli Amman Hocam 1 adlı film ise bu iki ucun tam ortasında duran , keyifli bir seyirlik olarak bizlerin beğenisine sunuluyor .
Dünyanın neresinde olursanız olun , eğitim konusunda ciddi problemler olduğunu inkar edemezsiniz .
İster dünyanın en güçlü ülkesi olun , isterseniz en iyi eğitim kadrolarına sahip olun , hiç bir şey öğrencilerin tam olarak başarılı olmasını sağlayamaz .
Zira işin özü bir parça da olsun öğrencilerin kendisinde yatar .
Amman Hocam 1 filmi de , bu durumun bilincinde olan , gerçekleri parodi tadında , köklerine de sadık kalmaya çalışarak paylaşıyor .
leş Profs adlı bir çizgi bant serisinden sinemaya uyarlanan aynı adlı film , Fransa’nın en kötü okulunda geçiyor .
Koca ülkenin içerisindeki en başarısız , amaçsız ve de ümitsiz okul olan Jules Ferry Lisesi , sadece yüzde 12’lik bir başarı oranına sahip ve eğitim müfettişleri arasında bu durum acı verici olarak “tanımlanıyor . ” Herkes bir çözüm ararken müfettiş danışmanından ilginç bir tavsiye geliyor : ülkenin en rezil okuluna , Fransa’nın en kötü öğretmenlerini yollayalım , çivi çiviyi söksün !
Asteriks ve Oburiks : Görevimiz Kleopatra ve İntihar Dükkanı gibi filmlerin tanınmış Fransız oyuncusu Pierre - François Martin - Laval’in yönetmenlik koltuğuna oturduğu Amman Hocam 1 , gücünü bir parça da olsun absürt komediden alıyor , karşımıza daha çok karikatürize tiplemeler çıkartıyor .
Sınıfta hamak kurup dinlenen , iç gıcıklayıcı , seksi kıyafetlerle ders veren , elektrikli testere ile kendini ifade edebilen öğretmenler , bu absürt akışın içine kusursuz şekilde oturuyorlar .
Filmin parlayan yanı ise genellikle öğretmenleri canlandıran oyuncular oluyor .
Hele ki tüm ekibin önüne çıkmayı başaran , şaşırtıcı performansı ile sürekli olarak yüzleri tebessüm ettiren Christian Clavier’in karşısında şapka çıkartmamak olmaz .
Isabelle Nanty ise İngilizce öğretmeni olarak , senaryonun da dayatmasıyla , abartılı ancak ilgiyi üzerinde tutmayı başaran bir performans sunuyor .
Bu arada küçük bir de not ; filmin tarih öğretmeni rolünde , yönetmenimiz Pierre - François Martin - Laval’in ta kendisi var !
Amman Hocam 1 filmi , özellikle de gençleri hedef alan , komik , sürükleyici ve bir hayli de neşeli bir film .
Orta yaş izleyici kitlesinin de kendinden bir şeyler bulması olası olan yapım , haftanın eğlencelik örneklerinden bir tanesi olarak bizleri bekliyor .
Not : Devam filmi Amman Hocam 2 ise hemen takiben , 26 Şubat 2016’da vizyonda olacak . burcinaygun@gmail.com
