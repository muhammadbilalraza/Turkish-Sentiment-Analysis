Serinin ilk filmi Bağlılık Aslı’da , kesin hüküm ve yargılarla , iki kadının annelik olgusuna bakışını hatta anneliği hak edişini , modernlik ve geleneksellik kalıpları içerisinde sorgulayan Semih Kaplanoğlu’nun ; bu kez Bağlılık Hasan ile inanç , iman ve vicdan kavramlarını markaja alarak , biraz daha kendisine yakın olan bir cenaha eleştiri yönelttiğini düşünmekle beraber , çok da emin olamadığımı belirtmek isterim .
Bu arada film ülkemizin Oscar aday adayı filmi , bunu da belirtmeden geçmeyelim .
Film , Hasan ve karısı Filiz’in kurdukları yaşamın öncesi ve sonrasına dair hikâyeler açılımı sunuyor diyebiliriz .
Yani yaşadıkları iyi ve kötü olaylar , seyirciye ders niteliğinde sunulan anekdotlar içeriyor .
Karşımızda inançlı olduklarını düşündüğümüz bir çift var ama onları ( çokça ) iman ederken görmüyoruz ; hatta sürekli bir gizleme , üzerinden atma ve konforlu olduğunu hissettirdikleri yaşam alanlarını her türlü tehlikeye karşı koruma içgüdüleri olduğunu düşünüyoruz .
Hasan , kendi arazisine konulması kesinleşen trafoyu , yıllardır ekip biçmeyen abisinin tarlasına koydurmak için elinden gelen her şeyi yapmayı bir hak yeme olarak görmüyor .
Eli dara düşen komşusunun tarlasını ‘yardım’ adı atında çok cüzi bir paraya üzerine geçirirken de rahatsız olmuyor .
Tıpkı karısı Filiz’in , yaşlı ve belli ki ihtiyacı olan komşu kadına ısmarladığı el emeği örtünün eksikleri olduğunu söyleyip anlaştıkları para vermeyi reddetmesi gibi .
Daha fazla kazanç ve para uğruna etraflarına ördükleri çitlerin etlerine battığını fark etmeyen bir çift !
Kendilerine çıkan hac ziyaretiyle Hasan’ın ufak bir aydınlanma yaşadığını söylemek mümkün ama Filiz’in vicdan ayarlarındaki sorun devam etmektedir .
Hasan , elma ve domates eken bir çitçi …
Filmin doğayla etkileşim kurma isteği dışında ; elmayı bu çiftle bağdaştırdığım yan cennetten kovulmayı temsil ettiği , inanç ve iman kavramlarından men edildikleri oluyor .
Ve Filiz’in kocasını yönlendirmeye , akıl vermeye çalıştığı anlarda bu hikayeye gayet iyi oturuyor .
Yani Filiz , Hasan’ı yarattıkları sahte cennetten attırmak , iman ve inanç yolundan saptırmak için bir nevi Havva rolü üstleniyor ve kadınlar bir kez daha ‘yoldan çıkarma’ önyargısının sorumlusu ilan ediliyor .
Zira Hasan , hac için , içinden gelerek ya da gelmeyerek , helallik alma , günah çıkarma ve arınma yolunu seçerken , Filiz’in kılını kıpırdatmaması da gözden kaçmıyor .
( Ama Hasan’ın da hacca gittiğinde yani İslam’ın şartlarından birini yerine getirdiğinde diğerlerinin de yerine geleceğini umması gafleti . Sürekli uyuyakalması da bu gaflete atıfta bulunuyor . )
Zaten Semih Kaplanoğlu , bu çiftin hayatındaki şükretme duygusunu kısarak , onları bir nevi orta sınıf ailesi konumunda bırakıyor .
Hasan daha naif bir çiftçi görünümündeyken ; Filiz biraz daha modern , bilmiş ve kocasından daha farklı resmediliyor …
O yüzden kendi cenahını eleştiriyor meselesi biraz havada kalıyor , ‘kul hakkı yeme’nin nedeni eksik iman ve vicdan olarak karşımıza çıkıyor .
( Elmaların adamı dövmesi ise çevresel felaketlerin intikamı olarak algılanabilir , güzel bir metafordu , sevdim . ) Birçok filme ve yönetmene dair ara izler yakaladığımız Bağlılık Hasan , kuyu sahnesiyle açılış yapıyor .
Karakterin birçok yerde uyuyakalmasıyla bir sıkıntı atma hali yaşatıyor seyirciye .
Ve derin bir gaflet uykusunda olma halini …
Karısının sevgili kedisinin meyveler için kullandığı ilaçla zehirlenip ölmesi de daha fazla kazanmanın , tahrip etmenin yolunda feda edilen şeyler hanesine mi yazılmalı acaba ?
Semih Kaplanoğlu’na ‘muhafazakar sinema yapıyor’ ya da bir arkadaşımızın kullandığı gibi ‘İslamcı sinemacı’ mı demeliyiz bilmiyorum ama temsil ettiği grubun içinde yetkin yönetmenlik sunan nadir isimlerden !
Bal’dan sonra sinemadaki algısını değiştiren Kaplanoğlu , bu filminde biraz daha yargılardan uzak durarak , doğaya verilen zararın etkilerini tartışma derdinde .
Biraz daha iyi niyetle bakarsak belki de sineması adına helallik istiyor ve bundan sonrası için herkesin , dünyaya olanlar için ‘vicdan’ını sorgulamasının yerinde olacağı filmler çekmeyi amaçlıyor olabilir .
İroniyi bir kenara bırakırsak ; serinin ‘bağlılık’ kısmı kelebek etkisi taşıyor .
Kaplanoğlu , filmini daha çok ‘doğaya iman’ noktasına taşısaydı , çok daha anlamlı bir film olurdu bence !
Görüntü yönetimi gayet iyiydi , Hasan’ı oynayan Umut Karadağ da … twitter . com / banubozdemir
