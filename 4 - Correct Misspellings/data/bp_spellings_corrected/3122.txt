Geçmişten gelen birçok şarkının dilini bilmesek de , döneminin müziğine mesafeli olsak da kulağımızda , kalbimizde yer eder .
Kimi şarkılar nostalji yayını yapan radyolarda ses bulur ya da kimi mekanlarda .
Bir film vizyona gelir , soundtrack’i olur tekrar gündeme oturur .
Yolanda Cristina Gigliotti , nam - ı diğer Dalida ise sesiyle , duruşuyla , performansıyla zamanları aşıyor ve şarkılarıyla hepimizin tanıdığı ama aslında kim olduğunu bilmediğimiz kişiyi bu filmle anlamaya çalışıyoruz .
Dalida’nın en olaylı dönemlerinin anlatıldığı biyografi , estetiğin dramatik unsurlarla buluştuğu bir hikaye yaratıyor .
Hikaye zamansal oynamalarla anlatılırken , merkezinde Dalida’nın yeteneğinin keşfedilmesinden 1987’de “Hayat dayanılmaz bir hale geldi .
Beni affedin” notuyla bu dünyadan göç etmesine uzanıyor .
Hikayenin temel unsurlarını ise geçmişinden izler ve sevdikleriyle ilişkilerinin yaşadığı aşklara yansımasını oluşturuyor .
Filmde Dalida tüm yeteneğine ve milyonlara ulaşan bir karakterin dışında , çoğu insana özgü beklentileriyle yansıtılıyor .
Evlenmek istiyor , çocuk istiyor , sevilmek istiyor , sonra kimseyi umursamadan aşk yaşamak istiyor .
Bu istekler herkese göre olmasa da tutkularıyla empati kuruyoruz .
Yorumuyla zamanın ötesine geçse de popüler kültürün simalarından olan Dalida’nın hikayesi bir Fransız filmi olarak menşeinin hakkını vererek sinemasının öğelerini taşıyor .
Bununla birlikte Lisa Azuelos’un yönetmen koltuğuna oturduğu yapımda , erkek egemenliğinin dünyayı kontrol etmeye çalıştığı bir düzende kadın olarak var olmanın savaşını yine bir kadının gözünden izliyoruz .
Bu da dışarıdan baktığımızda eleştirilebilecek noktaları bir de Dalida tarafından anlama imkanı sunuyor .
Film sinematografi , oyunculuk , hikayenin geniş kadrajda anlatımıyla Dalida ile empati kurma gibi öğeleriyle etkileyici , fakat filmin büyük oranda Dalida’nın dramına odaklanması bir noktadan sonra eksiklik hissi yaratıyor .
Şarkıları filmin en büyük eşlikçisi olsa da , yaşadığı trajedilerin ötesinde öğeler katılsa daha etkileyici bir eser yaratılabilirdi .
Sahne şovları dahi kendisinin gerçek performanslarına bakıldığında sönük kalıyor .
Filmin en etkileyici yanıysa yaşadıklarını , var olma sebebi olan müziğe en iyi haliyle aktarması .
Sevincini olduğu kadar üzüntüsünü de olumluya çevirerek performans göstermesi özünde iki karakter yaratsa da …
Dalida’dan çok Yolanda’yı tanıdığımız film sanatçıya tümüyle saygı uyandırıyor .
