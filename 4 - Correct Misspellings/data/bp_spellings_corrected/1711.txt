Öncelikle şunu söylemeliyim ki , kendisi hakkında kritik yapan filmleri eleştirmek kesinlikle daha zor .
Yani filmi yapanlardan daha iyi mi bileceğim şimdi ?
Bakın ne demişler : " Hangisi kazanırsa kazansın , kaybeden insanlar olacak . "
Al benden de o kadar .
Biz zavallı sinema severler , ne zaman kazanacağız acaba ?
Tekrar bir " karşılaşma " filmi var vizyonlarda .
Ben açıkçası , sıkılmaya başladım bu mevzudan .
Yani neler izlemedik ki bugüne kadar , Dracula Frankenstein'e Karşı , King Kong Godzilla'ya Karşı , Freddy Jason'a Karşı .
Bunun gibi birçokları içinde benim favorim ise Kramer Kramer'a Karşı olurdu , ancak onun daha duygusal bir film olduğunu unutmayalım .
Ama , sanmayın ki Alien Predator'e Karşı'da aşk yok .
Belki dışarıdan görüldüğü üzere imkansız bir aşk , ama ben kimim ki , sonuçta benim uzaylı bir sevgilim yok .
Milyarder Charles Weyland'ın ( Lance Henriksen ) yönettiği bir arkeolojik araştırma sonucu , Antartika'da buzulların altında çok eski olduğunu inanılan bir piramit bulunur .
Piramidi araştırmak üzere Antartika'ya giden ekibin başında , Alexa Woods ( Sanaa Lathan ) adlı güçlü bir kadın vardır .
Piramide giren ekip , çıkışın o kadar da kolay olmadığını görür , çünkü orada yalnız değillerdir .
Alien'lar ve Predator'ler arasında savaş başladığında , ekibimiz iyice arada kalmıştır , ve piramitten sadece tek bir tür canlı çıkacaktır .
Ekibimiz , her zamanki gibi klişe dolu bir takım .
Güzel , zeki , en uzun süre yaşayacak kadın , sert mizaçlı , kısa yaşayacak kadın , yakışıklı erkek , sert erkek , yaşlı ve zengin erkek ve fazla çalışkan erkek .
Yani ben söylemesem siz de hafızanızdan sayardınız emin olun .
Peki , daha önce de söylediğim gibi , bu çeşit bir bilim kurguya fazla gitmemiş olan aşk nerede ?
Spoilerdan kaçınmak için , güzeller güzeli Alexa , insana pek benzemeyen arkadaşlardan bir tanesiyle yakınlaşıyor diyeyim .
Yani tabi sarılma , sıcak anlar yok ama emin olun , Av 2'den minik bir alıntı gibi duran bu sahnede sizin de gözleriniz dolacak .
Ancak romantizmden mi yoksa garip bir mutsuzluktan mı , bu sizin yapınıza kalmış .
Aslında pek de şaşırmamız lazım bu ilişkiye , çünkü Alexa , insanüstü yeteneklere sahip olduğunu gösteriyor arada .
Mesela Predator ile koşarken ( cümle daha başından kötü görünüyor değil mi ? ) onu neredeyse geçti geçiyor .
Böyle bir bayan , insan ırkından çok daha fazlasını hakediyordu zaten .
Bu filme kimlerin gideceği aslında belli , herkese hitap etmiyor sonuçta .
Karısını çocuğunu alan bu filme gitmeyecek yani .
Yaratık ya da Av fanları kaçırmayacak bu filmi , bir de bilim kurgu severler .
Örnek vermem gerekirse , mesela Yaratık'ı tüm sinefillerin izlemesi gerektiğine inanıyorum , ancak bu film için aynısını söyleyemeyeceğim .
Gerek Alien'lar , gerek Predator'lar , o eski bildiğimiz halleriyle karşımızdalar .
Bazı filmlere tamamen bilgisayar efektlerine yüklenmektense , belki çok daha zor da olsa , maket kullanımı çok daha yakışıyor .
Bu kesinlikle büyük bir artı .
Ama aynı şekilde , filmdeki insan ve gereksiz konuşma çokluğu , ve asıl beklediğimiz kavga sahnelerinin azlığı yakınılmayacak gibi değil .
Şahsi tavsiyem , baştan bir yarım saati gözden çıkarın , ondan sonra sevimli arkadaşlarınıza kavuşacaksınız .
Peki bütün bunlar , yaratık sever izleyiciler için yeterli olacak mı ?
Hayır .
Yani 4 tane Alien , 2 tane de Predator filmi varken , yönetmen Paul Anderson , çok daha azıyla yetinmemizi bekliyor .
Belki de 6 filmden sıkı bir montaj daha eğlenceli olurdu .
Aslında Anderson'un ne kadar iyi niyetli olduğu belli .
Sonuçta böylesine sevilen yaratıkları kapıştırmak inanç ve istek gerektiren bir iş .
Yönetmen Matrixvari koşuşturma ve zıplamalarla daha büyük bir heyecan dalgası yaratmak istemiş , ancak pek başarılı olduğu söylenemez .
Böyle bir kapışmada hala en az yeri kaplaması gerektiğini düşündüğüm insanların karakterlerinin temeline inmeye çalışmış .
Mesela , babasını zorlu koşullarda kaybeden Alexa'nın Weyland ile minik bir yakınlaşmasına seyirci olduğumuzda , ikilinin arasında bir baba - kız ilişkisi doğduğuna şahid oluyoruz .
En azından öyle bir ışıltı var .
Tekrar hatırlatmam gerekirse , Alien Predator'e Karşı'dayız ve böyle bir ilişkinin gelişmesi için ne zaman ne de gerek var .
Peki neden Alexa'nın zavallı konuşmasına şahitlik ediyoruz ?
Aslında her filmde olduğu gibi çok basit bir amacı var bunun , Alexa'yla aramızda minik bir " elektrik " yaratmak .
Ama emin olabilirsiniz , kızgın görünümlü Alien'lar ya da sert görünümlü Predator'lar çok daha sempatik , hele bunca yıldan sonra .
Zaten kim bu filmde insanların kazanmasını ister ki ?
Belli bir türe biraz daha ayrıcalıklı davranılmış gibi dursa da , özellikle filmimizin sonu , devam filmi de gelecek diye bas bas bağırıyor .
Yani bir eşitlik söz konusu , ama bunu daha filmin bir sahnesi çekilmeden bilebilirdik .
Aslında sanıryorum ki , bu filmin bir sahnesi çekilmeden biz kendi hayali karşılaşmamızı yaratsaydık , emin olun daha çok eğlenirdik .
Belki de sinemadaki ilk yarım saatinizde yapmanız gereken de budur .
