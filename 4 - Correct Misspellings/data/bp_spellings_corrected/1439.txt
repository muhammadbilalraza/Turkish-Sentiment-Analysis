Bazı yönetmenler vardır , filmlerinde hep aynı ışık ayarlarını , aynı açıları , aynı geçişleri kullanmaya bayılırlar .
Biçimsel tercihleriyle öyküye hareket , seyirciye de keyif verebilen yönetmenler kendi tarzlarını yaratırlar .
Diğer bir yönetmen türü daha vardır .
Onların öyle çok ısrar ettikleri teknik takıntıları yoktur , onlar için öykü o kadar önemlidir ki kafalarını sadece öyküyü zenginleştirme ve etkileyici biçimde seyirciye aktarma üzerinde çalıştırırlar .
Onlar her projeye uyum sağlar ve o proje için doğru tercihleri keşfederler .
Ama ikinci tür yönetmenler ancak birkaç on yılda bir ortaya çıkar .
Bu , onları ilk tür yönetmenlerden daha üstün yapmaz .
Sadece çok az yönetmen , kendi tarzından çok öyküye hizmet etmek gibi mütevazı olan yolu seçebilir ve çok azı bunda başarılı olabilir .
İkinci türe giren isimlerden Ang Lee gibi bir yönetmenin hiçbir filmi diğerine benzemez .
Şöyle bir sayalım : Sense and Sensebility , Buz Fırtınası , Kaplan ve Ejderha ve son olarak yeşil dev Hulk .
Tür olarak neredeyse tamamı birbirinden farklı olan bu filmlere imza atan Lee , sadece ne kadar cesur olduğunu ortaya koymuyor , iş sanat yapmaya geldiğinde hiç de mütevazı davranmadığını cümle aleme gösteriyor .
Hulk gibi dev bütçeli bir projeyi Ang Lee'ye teslim etmeyi tercih eden stüdyo yapımcılarını tebrik etmek gerek .
Bizzat devreye girdiği oyuncu seçiminden aksiyon sahnelerindeki tercihlerine , çizgi - roman estetiğini Sam Raimi ( Örümcek Adam ) ' yıl ağlatacak kadar başarıyla beyaz perdeye yansıtışından , hemen her filminde olduğu gibi başarılı müzik kullanımına kadar Ang Lee , hayranlık uyandırıyor , göz kamaştırıyor .
Yine gündüz vakti uyuşturucu almış halde otomobil kullanırken Ang Lee'ye yakalanan Nick Nolte , kötü adamı ne kadar iyi oynayabildiğini bir kez daha hatırlatıyor ve " hayattayım " diyor .
Bruce Banner rolü için Eric Bana gibi yüzü çok bilinmeyen birini seçmek çok yerinde .
" Yeşil bir aktör " ün karşısına büyüleyici yeşil gözleriyle Jennifer Connolly'yi koymak da iyi fikir .
Lee , süper kahramanları konu alan çizgi roman türü için bile fazlasıyla uçuk sayılabilecek Hulk karakterini ele alırken , ikinci türe giren yönetmenlere yakışır şekilde , ana karakterin psikolojisini , çocukluk dönemindeki travmayı öne çıkarmış .
Bruce'un çocukluğunun geçtiği evin resmedilişi ve yetişkin Bruce ile Betty ( Connolly ) ' nin , evin yakınlarında , salıncaktaki kompozisyonları , Ang Lee gibi , film çekerken aslında şiir yazan birinin düşünebileceği sinemasal anlar .
Hulk'un suyun aksindeki görüntüsüne isyan edişi , Betty'nin tuttuğu fener ışığı eşliğinde saklandığı ağaçların arkasından çıkışı , babasına karşı bilinçaltına attığı ama yeniden karşısına çıktığında artık dizginleyemediği nefretin verilişi , sanki bir Yunan tragedyasında olduğumuzu hissettiriyor .
Ama Lee , bu açıyı da dozunda tutup hep yeni hamleler yapıyor ve seyirciye yaklaşık iki buçuk saatlik filmi sıkılmadan , ne sıkılması , heyecanla sonunu bekleterek izlettirmeyi başarıyor .
Bruce'un , içindeki devin uyanmasını engellemeye çalışması , uyandığındaysa bundan belli ölçüde keyif alması , çünkü bilinçaltını sürekli meşgul eden travmayı o anlarda unutması ( tıpkı rüya görmek gibi ) , Ang Lee gibi karakterin yaratıcısı Stan Lee'nin de işinin ehli olduğunun göstergesi .
Filmle ilgili soru işaretlerine gelince : Bruce ile Betty arasındaki duygusal ilişki iyi işlenmiyor .
Betty , sevdiği adamın yeşil bir deve dönüşmesi karşısında gözyaşı döküyor ama onun öldürülmemesi için yeterince çaba sarfetmiyor gibi .
Babasını ikna edemeyince tek başına - hani benzer filmlerde olduğu gibi ( ! ) - bir şeyler yapmasını bekliyor insan .
Bruce'un aşırı mesafeli oluşu muydu ilişkilerini bitiren ?
Bruce'un bir türlü su / bilinç düzeyine çıkamayan kişisel sorunları mıydı ikisini ayıran ?
Böyle olduğunu tahmin edebiliyoruz tabii ama bu konu daha iyi işlenseydi Hulk ile Betty'nin finale doğru bakışmaları daha anlamlı olabilirdi , o sahneler King Kong filmindeki benzer sahneleri aşabilirdi .
Filmin sonunda Bruce'un ölmediğini görüyoruz .
Peki şapkasındaki bukalemun babası olabilir mi ?
Onca uyuşturucuya bana mısın demeyen Nick Nolte de patlamadan kurtulmuş olabilir mi ?
Ya da boşverin gitsin bu soruları , harika bir filmdi .
Başarılı bir çizgi roman uyarlaması , tiyatral bir öykü ilerleyişi , başarılı görsel efektler , iyi oyuncular .
Yetmedi mi ?
Tamam o zaman , Hulk bir Ang Lee filmi , yani perdede şiir yazan birine ait .
Kaçırmaya hele hele Hulk'u kızırdırmaya hiç gelmez !
