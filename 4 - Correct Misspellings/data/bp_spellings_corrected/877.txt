CIA ajanı Tom Bishop ( Brad Pitt ) , Çin'de gerçekleştirilen gizli bir operasyon sırasında tutuklanır .
Çin - Amerikan ilişkilerinin düzelme yoluna girdiği günlerde meydana gelen bu olay , politikacıları ve Amerikan Gizli Servisi'ni konu hakkında ilgisiz davranmaya iter .
Sadece Bishop'u servise kazandıran ve yıllar boyunca eğitimini gerçekleştiren yaşlı kurt Nathan Muir ( Robert Redford ) eski talebesini kurtarmak için faaliyete geçer .
Hikaye ve karakter gelişiminden çok , sıkı aksiyon sahnelerinin ağır bastığı filmleriyle tanınan Tony Scott ( Top gün ( 1986 ) , lastik Boy Scout ( Son İzci , 1991 ) , True Romance ( 1993 ) ) bir önceki filmi Enemy Of The State'de ( Devlet Düşmanı , 1998 ) olduğu gibi , fiziksel şiddet gösterilerinden uzaklaşıp , başarılı bir politik gerilim sunuyor bizlere .
Senaryo yazarı Michael Frost Beckner , CIA'in iç yüzünü anlatan TV dizisi The Agency'yi yazarken , bu kurum hakkında edindiği tecrübelerini kağıda dökmesi sonucunda oluşan Spy Game , 1970'li yıllarda doruk noktasını yaşıyan casusluk , komplo ve " derin devlet " filmlerinin günümüze uyarlanmış modern bir versiyonu .
Bu türün en başarılı örneğinin ise yine Robert Redford'un oynadığı Three Days Of The Condor ( Akbabanın Üç Günü , 1975 ) olduğunu belirtelim .
Belki en sonda söylenmesi gereken cümleyi burada söyleyelim , Spy Game dahil olduğu türe yeni açılımlar getirmemekle birlikte büyük bir keyifle izlenen bir yapıt .
Film , aksamayan temposu ve dikkatsiz izleyiciler için bu tür filmlerin genel olarak içerdiği az biraz karışıklık derecesi içinde başarılı bir şekilde akıp gidiyor .
Pitt ve Redford'un ilk kez karşılaşmaları , Pitt'in eğitimi ve iki erkeğin ilişkisinin sarsılmasına yol açacak olan Elizabeth ( Catherine McCormack ) ile tanışmalarının anlatıldığı Vietnam , Berlin ve Beyrut kısımları ağırlıklı olarak çok başarılı set tasarımları ile izleyicinin belleğinde yer ediyorlar .
Filmin toparlandığı ve en önemli bölüm olarak öne çıkan Beyrut sahneleri ise , başlıbaşına bir filme konu olacak kadar yüklü ve zengin .
Casusluk koşuşturmalarının arasında film , Amerikan dış politikalarını ve gizli servislerin uyguladığı , hiç de yasal olmayan yöntemleri eleştiriyor .
Bunu açık yüreklilikle yapmamakla birlikte , gelişen bazı olayları birer insanlık dramı olarak sunup , eleştirisel sesini bu şekilde yükseltmesi filmin artılarından .
Tony Scott , aksiyon vitesini yükseltme şansına sahip olduğu sahnelerde bile kendisini frenleyerek , tamamıyla anlattığı öyküye , karakterlerine ve oyuncularına güvenme cesaretini gösteriyor .
Filmin , yönetmenin daha önceki çalışmalarına alışık izleyicilerden " ağır tempolu " damgası yemiş olmasını bu yüzden yadırgamamak gerek .
Halbuki filmin içsel gerilimi bu açığı fazlasıyla kapatıyor .
Yönetmen Scott'a yöneltilecek tek eleştiri , filmi yerli yersiz kamera hareketleri , ayrıca speed - frame kullanımı ile zenginleştirme çalışmaları ve arka plana döşediği teknovari müziğin zaman zaman izleyicinin dikkatinin dağılmasına sebep olması .
Yıllandıkça lezzetlenen şarap misali Robert Redford ve son filmleri ile " sadece güzel bir yüzü var " klişesinden tamamıyla sıyrılmış olan Brad Pitt , film boyunca kendilerini fazla zorlamadan eli yüzü düzgün performanslar sergileyerek sevenlerini hayal kırıklığına uğratmıyorlar .
Genel anlamda casusluk filmlerini , yakın dönemde gösterime giren Yaşam Kanıtı'nı , Panama Terzisi'ni , dolayısıyla John Le Carre kitaplarını seviyorsanız ve bilhassa Robert Redford hayranıysanız bu filmi izlemenizi öneririz .
