Jalil Lespert imzalı 2014 yapımı Yves Saint - Laurent’i izlemiş ve ünlü modacıyı anlatan filmin fazla düz ve klasik bir biyografi olduğunu düşünmüş olabilir misiniz ?
Eğer öyleyse ve modacı hakkında bir film daha izleme fikrine sıcak bakarsanız , Bertrand Bonello imzalı Saint Laurent’e mutlaka şans vermelisiniz .
Bu film en az modacının zihni kadar dağınık ve dumanlı .
Yani tam da Pornografi ve House of Tolerance gibi filmleriyle mayınlı konular üzerinde kaygısızca gezinmeyi sevdiğini kanıtlayan yetenekli yönetmen Bertrand Bonello’dan beklediğimiz gibi .
Biyografik bir filmin , öznesinden veya onun yakınlarından izin almasına gerek var mıdır ?
Lespert’in versiyonu ünlü modacının mirasçılarından onaylıymış mesela .
Bu resmiyet , bu marka sadakati filmde kendini belli ediyordu .
Hayatı boyunca dehasıyla başa çıkmaya çalışmış modacının insanı bir portresini ortaya koymaya çalışan bir modaevi filmi gibiydi .
Fashion Tv kanalı için hazırlanmış bir film gibi diyebiliriz .
Yazımızın esas konusu olan Saint Laurent asla öyle değil .
Zaten başrolde bir modacıdan çok hazcı bedenler var .
Mekanlar ve aynalar var .
Bertrand Bonello’nun Yves Saint - Laurent’i dehası ve arzularıyla kafası karışmış bir sanatçı .
Hatta dönemin sanatı üzerinde bile etkisi var .
Filmde modacının avangart sanatçı Andy Warhol ile görüşmelerine uzun bir film için bile uzun sayılabilecek kadar çok yer verilmiş .
Sanatın kendisinden çok popüler kültürden ve modadan ilham alan Warhol için modacının ne anlam ifade ettiğini yakından öğrenme fırsatı yakalıyoruz . Warhol’un 1974 tarihli YSL resminin hikayesini de öğreniyoruz filmden .
Andy Warhol hakkında zamanında bir sanat eleştirmeni ; ‘’tanıdığınız zaman ondan nefret etmiyorsunuz ama özel bir sevgi de duymuyorsunuz ona karşı .
Zaten saygı duymanız yeterli’’ demişti .
Bu gerçekçi gibi gözüken Warhol tarifi , sanatçının konuk olduğu Saint Laurent filmi için de geçerli .
Bir modacının 10 yıllık sürecini ele alan bir biyografiden beklemeyeceğiniz kadar sanatsal , hatta zaman zaman deneysel sayılabilecek bir yapım .
Modacının hazza odaklanmış dumanlı zihni ile garip bir paralellik yakalıyor .
Sürprizleri de yok değil .
Mesela Mayıs 68’in modacının tarzını nasıl etkilediğini gösteren sekans , ikiye bölünmüş ekranı tercih edişiyle ve söyledikleriyle dikkat çekiyor .
Bir yanda Jean Paul Sartre gibi dönemin önderleri eşliğinde ateşli Paris sokaklarını izliyoruz .
Diğer yanda ise dönemin defileleri akıp gidiyor .
Filmden gördüğümüz kadarıyla 68’in sokak modasından çok etkileniyor modacı .
Ama sadece imajlarla ilgileniyor , sokakta olup bitenle değil .
Saint Laurent kokusu gayet çekici bir parfüm gibi ve sanatçı elinden çıkma bir sanatçı biyografisi nasıl olur sorusunun cevabını vermeyi başarıyor .
Ama kabul etmek lazım , kokusu çabuk geçiyor .
