2008’de ilk uzun metrajı İki Çizgi’yi çekmesine rağmen hala ‘kısa film kökenli yönetmen’ olarak anılan Selim Evci , ikinci filmi Rüzgarlar’da da kısa filmin argümanlarını kullanıyor çokça .
2012 Altın Koza’da yarışma filmleri arasında yer alan ve moderasyonunu benim yaptığım filmin ilk seyirci reaksiyonunu da böylelikle yakalama imkanı bulmuştum .
İnanılmaz derecede minimal olan filmle ilgili seyircilerden gelen reaksiyonların toplamı şöyleydi . ‘Bu bir sanat filmi ve saygı duymamız lazım ! ’ İki Çizgi ile Nuri Bilge Ceylan ve Semih Kaplanoğlu formlarında bir filme imza atan Evci , aslında çoğu kere tekrarlanan tema ve anlatım biçimini kolay kolay bırakmayacağa hatta arttıracağa benziyor .
İki Çizgi kentten kırsala uzanan duyguların atığı yaraların ve yalnızlıkların üzerine yavaşça , pansuman edercesine eğilen bir filmdi .
Görüntüler ve kimi başarılı mizansenlerin eşlik ettiği film , oyuncularının da duruşuyla aynı zamanda mesafeli bir filmdi !
Gelelim Rüzgarlar’a …
İki saatlik film , ağır temposuyla daha da uzun bir algı yaratıyor , baştan onu söyleyelim .
Aslında konu ve görsellik daha tempolu bir biçimde buluşabilseydi daha iyi olacak bir filmken , sarkmaların ve karakter minimalizminin tuzağına düşüyor .
Özellikle de Eleni ‘en yavaş oyuncu’ kategorisini zorluyor , hal böyle olunca filmin içsel yolculuğu ne yazık ki bünyelerde bir türlü yer bulamıyor .
Gökçeada biliyorsunuz doğal ve sakin halini muhafaza eden yerlerden .
Adanın tamamı doğal bir plato havasını rüzgarla beraber pek güzel kuşanıyor .
İki Çizgi’de başarılı ses çalışmasıyla dikkat çeken Evci bu kez kahramanlarından Murat’ı filmleri için ses kaydeden , aynı zamanda adayı görsel olarak fotoğraflayan biri olarak seçmiş .
Filmin amaçlarında biri de adadaki Rum azınlığın giderek silinip giden silüetlerini belgelemek , onlara dair sessiz bir saygı sunmak amacı taşıyor , belki bir yüzleşme ve kimlik mücadelesine destek olabilme amacı .
O yüzden filmin atmosferi kurgunun dışında arayışlara da yöneliyor , zaman zaman belgeselvari yollar çiziyor önümüze .
Yine de filmin seyirciyi kesen atmosferini yükseltemiyor tüm bunlar .
Gökçeada terk edilmiş Rum köylerinde kimsenin yaşamadığı ya da ya da topraklarını terk etmek istemeyen yaşlıların kaldığı bir ada .
Madam Styliani da kalanlardan .
Murat ve Madam Styliani arasında gelişen dostluk , yaşlı kadının ölümüyle adaya gelen yeğeni Eleni’ye taşınır .
Eleni Fransa’da yaşayan , Murat’ın kaydettiği seslerle geçmişe ve çocukluğuna uzanan bir kadındır .
İkisi de adanın dingin ve sessiz ortamında bir başkalaşım yaşıyor ama bu yavaş anlatım dili duygusal olarak etki edemiyor seyirciye .
Hatta Eleni’nin aleni yavaşlığı fazlaca göze batıyor .
Film derdini yavaş anlatarak konuyu özümseme imkanı sunabilir ama karakterin hareketlerini uzatması samimiyet ve algı duygusunu alt üst ediyor .
Yani Eleni gibi insanların gerçek hayatta çok da karşılığını bulamayınca , yönetmenin film için yapay karakter yarattığını düşünüyoruz .
Filmde İki Çizgi’ye hafiften öykünen bir yan da var sanki .
İlişkilerin şehirde başka , taşrada başka kurgulandığını düşünen Evci , adada huzurlu bir adam olan Murat’ın bir de şehirli tarafını ve sevgilisiyle şiddetlenen kavgalarını gösteriyor .
Bu gereksiz gibi dursa da filme en azından hareket katıyor , adanın gittikçe yavaşlayan masalsılığını kesiyor , gerçek hayatın düzlüğüne çıkarıyor seyirciyi .   Ya da Eleni ve Murat arasında gelişen ilişkinin tanımını ve denkliğini kutsamak ister gibi bir hali var bu şehir karmaşasının !
Sonuçta film uzatılmış bir kısa filmi andırıyor , konunun önemi anlatıma kurban gidiyor .
Sahici duygular filmde azınlık olarak yer bulurken , Evci’nin bir sonraki filminde minimalizm adına ne yapacağını merak eder oldum .
Politik filmlerin sessiz çığlığı burada yerini duygusal yavaşlığa terk etmiş gibi duruyor , seyircinin zorlanarak izleyeceği ama başta da dediğim gibi  onlarda saygı hali yaratacak filmlerden . twitter . com / BanuBozdemir
