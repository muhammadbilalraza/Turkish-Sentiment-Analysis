Fransız sinemasının önemli isimlerinden Arnaud Desplechin Ismael’s Ghosts / İsmailin Hayaletleri filminde kafası karışık bir adamın , ( kafasının kadınlar yüzünden karıştığına dair derin vurgular içeriyor ) bir film ve iki kadın arasında kalan açmazlarını anlatıyor .
Bu sene Cannes Film Festivalinin açılış filmi olan İsmail’in Hayaletleri bir kayıp hikayesinin peşinde toplanan , hayata tutunmaya çalışan insanların etkileşim hikayesi .
Film bir tutunma hikayesi gibi davranırken , bir yandan da herkesin kendi yoluna gitmesini salık veren , bir yere kadar temposunu çok iyi götüren ama bir yerden sonra İsmail’in heyheylerini seyircinin başına toplayan bir film olmuş .
Slyvia gibi materyalist bir kadınla Carlotta gibi duygusal ve çocuksu kadının çarpışmaları arasında yol almaya çalışan İsmail’in komik mi yoksa trajik mi olduğuna karar veremediğimiz hikayesinin ortasında kalıyoruz .
Filmin senaryosunda da parmağı olan Desplechin ; İsmail’in kendisini yirmi yıl önce terk edip giden karısının bilinmez akıbeti karşısında , karısının babasıyla birlikte bir döngüye girmiştir .
Babanın gece kabusları , İsmail’in terk ediş karşısında anlamlandıramadığı yokluk kavramı …
Durum iki adamında yakasına yapışmış bir soru işareti kıvamında filmin ilk yarısında bir hayalet etkisi yaratmıyor değil !
Slyvia ile hayatın sakin sularına geri dönen , klavyesinin tuşları arasında tedavi olan adamın zaman zaman yazdığı filmin sahnelerine sıçrayan hikayesi gerçek ve kurgu karışımı bir akış yaratıyor filmde .
O yüzden eski eşin gerçekten bir gün apansız dönüp dönmediği konusunda hep bir tetikte durumu yaratıyor .
Hikaye terk edişler ve dönmeler eşliğinde ilerlerken İsmail’in gerçek hayatın kodlarına tutunma hikayesini dediğim gibi zaman zaman muazzam bir akışla izliyoruz .
Ama bir yerde o akış bilerek ya da bilmeyerek kesiliyor !
Ve film sıkıcı bir an yaratıyor .
Slyvia gökbilimci , İsmail’in deyimiyle sonsuzluğa inanıyor ve Carlotta dönüp geldiğinde gitmeyi seçiyor .
Sonsuzluk döngüsünün kendisi için değil ama ortalıkta keyifle dolanan Carlotte için devam ettiğini düşünüyor onu uzun uzun izlediği bir sahnenin sonunda .
Belki de kendisi için sonsuzluk evrenin sonsuzluğu ve İsmail’in bitmeyecek hayaletleri .
Carlotta ise hayatının gerçekliğine ara verip , kaybolmayı seçmiş ama bundan zerrece gocunmamış , karton bir karakter misali .
En fazla babasıyla karşılaştığı yerlerde gerçek olduğunu ve gitmesinin geride bıraktıklarındaki etkisini hissedebilen bir kadın !
Bu etkiler , etkilenmeler sonunda film mantıklı olanı seçtiğinin de altını çiziveriyor .
Filmin oyuncularını filme etkisi çok .
Mathieu Amalric , Charlotte Gainsbourg ve Marion Cotillard arasında yuvarlanan film ‘hayalet gider sorunlar biter’ ana fikrini kendisine yol edinmiş bir film .
İsmail’in hikayesini yazdığı aşk ve kara film arasında gidip gelen açmazı , en yakın arkadaşını yaralaması , film çekmeyi bırakıp kendini sebze meyveye adaması Desplechin’in bir nevi yönetmen özeleştirisi olarak algılanabilir kıvamda !
Bu da filme ironik ve birazda kişisel bir anlam katıyor ki , seyircinin sıkılacağı yerler de tam oralar işte .
Ama onun dışında erkeği yoğuran da , kusup atıp hezeyanlar içinde bırakan da kadınlar deyip tüm hayaletlere saygılarımızı sunabiliriz sessizce !
