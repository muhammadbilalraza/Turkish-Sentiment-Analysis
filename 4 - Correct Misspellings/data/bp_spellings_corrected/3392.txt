Üç efsanevi gitaristin buluşmasını anlatan Gürültü Ustaları belgeselinde U2 gitaristi The Edge , 80lerin muhteşem metal parodisi This is Spinal Tap'ten bahsederken " Film , zamanın rezil müzik dünyasını o kadar gerçekçi bir biçimde aktarıyordu ki , gülmek yerine ağladım " demişti .
Zorlu Görev ise günümüzün sadece ve sadece gösterişçilikten oluşan , orjinallikten yoksun müzik dünyasını o kadar iyi gözümüzün önüne seriyor ki , bende gülsem mi , ağlasam mı bilemedim .
Belki de tek tesellim son on yıldır modern popüler müzik ile bütün bağlantılarımı kesip " müzik " in bir önemi olduğu 60'lar ve 70'ler müziklerini dinliyor olmam .
Neyse ki Led Zeppelin'in mükemmel kataloğu benim için hiç bir zaman eskimeyecek .
2008 yılının en komik filmlerinden Aşkzede'den direkt ithal edimiş egzantrik ötesi , alkol ve binbir değişik uyuşturucu bağımlısı Aldous Snow ( Russell Brandt ) , ilk bakışta hiciv türünün getirdiği abartma tekniği nedeniyle gerçek dünyada bulunmayacak derecede acayip ve vurdumduymaz bir karikatürü andırabilir .
Fakat en darmadağın gününde bile Aldous , Lady Gaga'nın safi görsel egzantrizminden kaynaklanan şöhreti ve Amy Winehouse'un halen hayatta olmasını ancak metafiziksel bir mucizeye vurabileceğimiz uyuşturucu problemi ile yarışamaz .
Aşkzede'de ana karakterin eski kız arkadaşının yeni sevgilisi olarak karşımıza gelen Aldous , bu sefer yan karakter olmaktan çıkıyor ve ön plana geçiyor .
Büyük Aldous Snow hayranı olan Aaron Green ( Aşkzede'dekinden farklı bir karakteri canlandıran Jonah Hill ) , Aldous'u , meşhur Yunan Tiyatrosu konserinin onuncu yılı anısına düzenlenen konsere yetiştirme görevini heyecanla kabul eder .
Aaron , ilk başta idolü Aldous ile tanışmaya heyecan atar , fakat Aldous'un tutarsız , çılgın ve bencil davranışları hem konsere yetişip yetişemeyecekleri belli olmadığı için Aaron'un işini tehlikeye atar , hem de Aaron'un Aldous hakkında beyninde yarattığı pop tanrısı imajını yerle bir eder .
Bu denli basit bir konu teklifi ortaya koyan film , bu noktadan sonra popüler müzik dünyasının sahteliği ve boşluğu üzerinde yerinde gözlemlere sahip bir kaç skeçi birbiri ardına sunuyor .
Bir bakıma filmin bu skeç şovumsu yapısı Aşkzede'yi yönettikten sonra Zorlu Görev'i hem yönetip , hem de yazarlık görevini Jasol Segel'dan aşıran Nicholas Stoller'ın hem kozu , hem problemi .
Bazı ismi gerekmez pop starlarının ( ehem , Bono , ehem ) dünyanın bütün problemlerini sadece varlıklarıyla çözebileceklerini zannetmelerini iğneleyen " African Child " klibi ile Jeffrey adı verilen karmakarışık bir uyuşturucunun yarattığı ince tüylü yumuşak mobilya fetişini gösteren sekanslar , yılın en komik sahneleri arasında .
Fakat filmin diğer Judd Apatow ekolü komedileri Aşkzede veya 40 Yıllık Bekar gibi klasiklere ulaşamamasının asıl sebebi de bu skeç yapısı .
Zorlu Görev , Aşkzede'nin aksine , elle tutulur bir hikayeye sahip olmadığı için , bir komedi için baştan uzun olan 110 dakikası boyunca bir süreden sonra kendini tekrarlamaya başlıyor ve uzadıkça uzuyor .
90 dakikalık mütevazi bir süre , bu film için yerinde bir fikir olabilirmiş .
Buna rağmen Zorlu Görev , şu anda vizyondaki en komik film .
Özellikle benim gibi size de Lady Gaga'dan ve Miley Cyrus'tan gına gelmişse , film ilaç gibi gelecektir .
