Umur Turagay her ne kadar arada İkimizin Yerine isimli bir film çektiyse de , damaklarımızda hala Karışık Pizza’nın tadı durur , duruyor .
Son filmi Güzelliğin Portresi ile ilgili söylenecek ilk şey ; sinemamızı esir alan ve fazlaca tüketilen üç harflilerden uzak bir hikaye sunması .
Hatta psikolojik gerilim bile diyebiliriz .
Filmi izlerken hikayesini özgün sanıp iyice umutlanmıştım ama jeneriğin sonunda esinlenme deyince , biraz şevkim kırılsa da Umur Turagay yine iyi bir iş çıkarmış diyebiliriz .
Hikaye büyük bir gizemle başlıyor ve taşlar yavaş yavaş yerine oturuyor .
Filmin artısı neredeyse hiç doğaüstü bir güç kullanmadan hikayesini oluşturması ve sürdürmesi .
Belki biraz daha kısa tutulabilirdi ama filmin temposunda bir sıkıntı yok .
Film fazlaca ters köşe barındırdığı için seyirci de kafasında sürekli bir gidişat tutturuyor .   Ve seyirciye çözümü çok da kolay olmayan bir akış sunuyor .
Yıllarca görüşmediği babasının ölüm haberiyle birlikte babasının yaşadığı gizemli köşke kızı ve kocasıyla geri dönen Nisan’ın ( Burçin Terzioğlu ) , bir yandan geçmişle yaşadığı hesaplaşmalar anlatılırken , bir yandan da günümüzdeki olaylar hız kazanıyor .
Nisan'ın babası çok ünlü bir ressam ve resimlerinde acı çeken , işkence gören kadınlara yer veriyor .
Babası bu duyarlı hali yüzünden toplum tarafından seviliyor .
Ama Nisan’ın babasıyla olan sorunlu ilişkisi , çok genç yaşta evden kaçması , aslında arka planda başka dertlerin olduğunu gösteriyor ve film de zaten bunun peşinde !
Köşkün bir labirent gibi kullanımı , çocuk oyuncunun başarılı yönetimi ve karakterinin hikayenin içine başarıyla oturtulması , Nisan’ın değişen ruh haliyle birlikte yaşadıklarını anlatan özel ve görsel efektlerin yansıtılmasının yeterince başarılı olduğunu söylemek mümkün .
Birkaç ufak pürüz dışında hikayenin inandırıcılık ve mantık sorunu da yok .
Aslında bir intikam hikayesi ama Nisan bile o kadarını tahmin edemiyor .
Ve kendisine kurulan tuzağın içine düşüveriyor .
Başta da belirttiğim gibi dinden ve dinin uzantısı olan hiçbir şeyden ilham almıyor film .
Aksine tabloların arasında , onların tuvalet dokunmuş acıları arasında , gerçeğe dönüşmeyi bekleyen bir hikaye sunuyor .
Gelelim filmin sarkan kısımlarına …
İlki ; halüsinasyon ilaçları sonucunda gerçekliğini yitiren Nisan’ın ani bir aydınlanmayla sorunu çözmesi biraz sakil duruyor .
Bir de bıçağın oyuncak bıçak çıkması .
Polis memurunu oynayan polis Oktay’ın sorunlu ve lakayt olması .
Karakterde çok fazla bir sorun yok ama Serkan Keskin’in neredeyse her rolde alaycı biri olarak karşımıza çıkması , inandırıcılık sorunu yaratıyor .
Kendisi iyi bir oyuncu ama çoğu yerde benzer bir ruh haliyle karşımıza çıkıyor .
Filmde o da ters köşe karakterlerden .
Başkası oynasa daha iyi olurmuş demeden edemedim .  Birkan Sokullu da dizilerden sinemaya geçiş yapan oyunculardan .
Filmde popülaritesi için tercih edilmiş denebilir ama onun da performansı gayet iyi .
Zaten filmin oyuncu yönetimi gayet iyi .
Filmden birçok kişi memnun ayrılacaktır .
Aslında fazlaca tüketilen korku sineması bu tarz gerilimli öykülerle biraz daha dengede tutulabilir ve seyirci tekrar başarılı öykü ve tempoyla geri çağrılabilir .
