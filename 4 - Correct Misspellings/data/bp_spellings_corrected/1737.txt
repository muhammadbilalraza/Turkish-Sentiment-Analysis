“Bu İşte Bir Yalnızlık Var” , aşkla müziği kaynaştırmaya çabalayan , bu uğurda kâh çuvallayan , kâh vasatı aşan ve her şeye rağmen romantik - komedi formatında görece başarıya ulaşan , yerli işi bir seyirlik .
Yazar Tuna Kiremitçi , 2009’da “Adını Sen Koy” isimli bir film çekmişti , ne kadar zorlasam da filme dair iyi ve güzel laflar edecek bir şey bulamamış ve " bari adını koysaydınız " demiştim .
Neyse ki bu kez sadece eser ( roman ) ona ait , filmin senaristliğini üstlenmemiş , yönetmenlik koltuğuna da oturmamış .
Evet , arkadaşımız Burak Göral’ın senaryosunu yazdığı , “Romantik Komedi” filmiyle hatırladığımız Hakan “Ketche” Kırvavaç’ın çektiği Bu İşte Bir Yalnızlık Var’ın başrollerinde Özgü Namal ve Engin Altan Düzyatan , yan rollerde de Emin Gürsoy , Gaye Gürsel , Atiye , Turgut Berkes , Wilma Elles ve Polat Bilgin gibi isimler var .
Film romantizm klişelerine yaslanıyor diyerek , klasik bir giriş yapacak değilim , maruzatım bambaşka …
Öncelikle filmin süresi 122 dakika , misal bunu 90 dakikaya indirseler ne güzel olacakmış .
Sonra , bir filmde reklam olur elbette , hani göze fazla batmadan , akışı bozmadan , ancak gelin görün , bir GSM operatörü , reklam manyağı yapmış resmen filmi , tamam , yapım daha ucuza gelsin , maddi sorunlar aşılsın , bunlar önemli , lakin bunun da bir ayarı olmalı , film içindeki reklam kabul ama reklam içindeki film , işte bu olmaz , olmamalı …
Gelelim gerçekliği bozan , doğallıktan uzak oyunculuklara ; Engin Altan Düzyatan’dan eski rocker olmaz , yenisi hiç olmaz .
Tipi , hali , duruşu , şekli şemali inandırmıyor , daha çok Nişantaşı , Bağdat Caddesi tiplerine benziyor , Özgü Namal ise yine bildik oyunculuğuyla , ikisi de sanki kendilerini oynuyor , her filmde , her dizide aynı olabilir mi oyuncu , dönüşmez mi hiç karakterine , aklım almıyor .
Üstelik aralarında ne fizik ne de kimya uyumu var , özetle ben bu aşka inanmadım , belki sizler inanırsınız , belli mi olur ?
Filmde Atiye diye bir şarkıcı var , ben onu karakter sanıyordum , gerçekten şarkıcı imiş , oyuncu olmadığı zaten malum idi , çünkü hiçbir oyuncu bu denli kötü olamaz .
Ötesinde ; rocker felsefesinden dem vurulup , lüks cipe binilmesi , temizlikçi kadına verecek parası olmadığını söyleyen elemanımızın Galata’da dev bir dairede yaşaması , hayattan kopuk karikatürize tiplerin bol kepçe kullanılması , filme dair diğer olumsuzluklar .
Bunlar senaristi ve yönetmeni aşan şeyler , kitabın yüzeysel olma hali , ve bu , tüketim odaklı , gişe amaçlı bir film için mazur görülebilir , ancak bu türe dair projelere bayılan ABD’liler , bazen daha katmanlı işler kotarabiliyorlar , gişeyi sanatla harmanlayabiliyorlar .
Neyse … “Düğün Dernek”  gişede resmen uçmuşken , tutkunu bol Hobbit ikinci bölümüyle vizyona çıkmışken , hâlihazırda gösterimde salt gişe odaklı yerli işi yapımlar varken , Bu İşte Bir Yalnızlık Var filmi haliyle zorlanacak , lakin hoşça vakit geçirmek isteyen eşler , çiftler , sevgililer için yine de en sağlam seçenek , bunu da belirtelim .
Sulugöz sevi öyküleri , ağlak romantik işler , mendil sever filmler artık baydı , bunun dışında , yer yer gülümseten , hicrana bağlatmayan , durduk yere ağlatmayan , zırlatmayan , derinlik aratmayan filmlere de ihtiyaç var , seyretmek gerek .
