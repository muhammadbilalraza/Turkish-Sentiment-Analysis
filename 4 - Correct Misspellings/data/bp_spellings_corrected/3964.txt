Kurban’ın yönetmeni Francisco Plaza , ilk uzun metraj filminin web sitesinde şık bir imzayla bitirdiği notlarında , hayal mahsulü canavar , yaratık ve garibelerin kendisini korkutmadığını , hemen dibimizde soluk alıp veren insanların kendisine daha fazla tedirginlik verdiğini ve filminin çıkış noktalarını burada bulduğunu belirtiyor .
Kurban işte bu yönde ilerleyerek genç bir kadının , en yakınındaki insanlara karşı tırmanan dehşetini konu ediniyor .
İspanyol sinemasından batı’ya uzanan yol gösterici baş parmağın dışındaki parmakların hepsi gerilim ve korku sinemasını gösteriyor bu aralar .
Kurban da , tıpkı yakın zamanda kuyruğuna girdiğimiz Darkness gibi İspanya’nın dev film şirketi Filmax’ın kanatları altında başlamış batıya uzanan yolculuğuna .
Filmax’ın sitesinde sadece fantastik sinemaya yüzünü dönmüş iki ayrı bölüm bulunuyor .
Bize bu satırları yazdıran yapım da , Fantastic Discovery bölümünün ilk filmi olma özelliğini taşıyor .
Korku ve gerilim sinemasının dinlerle ilişkisi kimi yapımlarda uç noktalara varmıştır .
Kutsal kitapların barındırdığı inanılmaz öyküler ve karakterler defalarca canlandırılarak , korku sinemasının fantezi boyutu zenginleştirilmiştir .
Kurban ise bu mitolojinin en ilginç efsanelerinden birine son derece gerçekçi yaklaşarak onun günümüzdeki olası yansımaları üzerine bir senaryo üretiyor .
Avrupalı bir yönetmenin gölgesini hemen her karesinde iliklerine kadar hisseden filmin klasik korku öğelerinden uzak durması da biraz bundan kaynaklanıyor olmalı .
Henüz bitmeden kararmaya başlamasında da bunun etkisi var tabii .
Daniella , birbirini takip eden bir olay örgüsünü paralel kurguyla ve etkileyici bir müzikle gözler önüne süren jeneriğin ardından babasız bir dünyanın ilk gününü yaşamaya başlıyor .
Fazla yakın olmamasına rağmen , eksiksiz bir sevgi ve saygı duyduğu adam intihar ederek kızını ve bir akıl hastanesinde kalan karısını bırakıp gitmiştir .
Genç kadın çocukluk görüntülerini izleyerek , ucu azıcık körelmiş bir iğneyi yarası üzerinde dolaştırmaya başlar .
Sonraki günlerde gelen esrarengiz telefonlar ve bir rahibin , Hz .
İbrahim'in kurban hikayesini çarpıtarak bir gelenek haline getiren İbrahimiler adlı bir tarikatten bahsetmesiyle , babasının ve masonik bir yapıyı andıran diğer akrabalarının gizli ve dehşet verici yönünü keşfeder .
Tabii , kendi varoluşu da bu keşifle ilginç bir anlam kazanmaya başlayacak ve yeniden çizilmeyi bekleyecektir .
Kısa film kökenli gerçekçi yönetmen , filmin ana kurgusunu oluşturan araştırmalara ve gerilime farklı bir yön kazandırıyor .
İnsanın en yakınında yaşayan dehşeti anlatan öyküsüne ve bunun el verdiği gerilim unsurlarına soğuk yaklaşan yaratıcı , izleyiciyi diken üstünde bırakmaktan özenle kaçınıyor .
Katharsis zerresi bile taşımayan umutsuz sonuyla da cansız bir tat bırakıyor ağızlarda .
Doğaüstü bir gerilim yaratmaya müsait çıkış noktasına rağmen , soğuk ve kasvetli bir dünyanın gizli saplantılarına yönelen film , karakterinin psikolojisindeki gerilimi hedef alıyor .
Ana karakterine kendi başına bir yaşam kurma şansı vermeden de karanlığa itiyor .
Bu tükeniş hikayesi ise en çok genç oyuncu Erica Prior’a yaramış gibi .
