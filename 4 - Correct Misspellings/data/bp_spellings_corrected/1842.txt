Sevgililer gününden bir gün önce vizyona girmiş olan Gelinlerin Savaşı , Kate Hudson ve Anne Hattaway gibi iki ünlü oyuncuyu başrole koymuş .
Gary Winick tarafından yönetilen film , tam bir romantik komedi .
Fakat film ne çok romantik , ne de çok komik .
Birlikte büyümüş ve çocukluklarından beri evlilikleriyle ilgili bir hayali büyütmüş olan iki en yakın kız arkadaş , evlilik zamanı gelip çatınca ve işler karışınca birden düşman olurlar .
Birbirlerinin düğünlerini altüst etmek için ellerinden geleni ardına koymazlar ve bu noktada kadınların ne kadar " şeytan fikirli " olduklarını ve düşmanlıklarının ne kadar acımasız olduğunu gözler önüne serer film .
Kadın arkadaşlıklarının pek de sağlam olmadığı gerçeğini düşündürür film bu noktada .
Örneğin Anne Hattaway'in canlandırdığı karakterin aslında en yakın kız arkadaşına yıllardır " katlanmakta " olduğu , çifte düğün yapmak istememesiyle , " bir kez de bir şey bana ait olsun , ondan bağımsız olsun , yeter artık " demesiyle ortaya çıkar .
Kate Hudson'un canlandırdığı karakterin ise 1 numara olmak adına arkadaşını ezip geçmesiyle , kadın arkadaşlıkları konusu iyice çuvala sokulup duvara vurulur .
Gelinlik ve kız arkadaşlık burada aklımıza Sex and the City'i getiriyor .
Gözlerimiz iki filmde de kadınlar dünyasına sokuluyor , makyajlar , binbir gelinlik çeşidi , topuklu ayakkabılar , saçlar , başlar .
Ama Sex and the City'de tam tersi bir kadın dayanışması vardı , bir de sanırım daha çok inandırıcılık .
Evet Sex and the City filmiyle bu filmi kıyaslarsak , gerçekten de bir inandırıcılık noksan galiba Gelinlerin Savaşı'nda .
Kadınlar arası arkadaşlıkların şeytanlığıyla ilgili Sex and the City'den daha gerçekçi olduğunu söyleyebiliriz belki ama o kadar .
Bunun dışında , gelişen olaylar , hep aslında aksi yönünde de gerçekleşebilecekken , zorlama şekilde ilerletilmiş havası veriyor .
Çifte düğün yapmaya karar verseler bunların hiçbiri olmayacaktı , bu kadar önemli miydi , gibi mesela .
Romantik komedi de olsa , daha ayağı yere basan senaryolar bekliyor seyirci kanımca .
Dolayısıyla burada defalarca adını geçirdiğim Sex and the City , gerçekten de hem romantizm , hem komedi , hem de ayağı yere basma anlamında başarılıymış , bir daha ortaya çıkıyor .
Aslında film , bir yandan da son zamanlarda ne çok gelin filmi izlediğimizi hatırlatıyor : mama Mia , Benimle Evlenir misin ( 27 Dresses ) , Manhattan'da Sihir ( Enchanted ) , Kız Kardeşim Evleniyor ( Margot at the Wedding ) Yani gelinli film yapmak aslında iyi bir formül gibi duruyor , en azından kadınları çekeceği kesin çünkü .
Hele ki 14 Şubat öncesi vizyona girmesiyle , gene gişe garanticisi bir tutumu var filmin .
Bu arada , Anne Hattaway , 2008 yılında gene bir evlilik / gelinlik filminde başrol oynadı , Oscar'lı yönetmen Jonathan Demme`nin son filmi Rachel Evleniyor / Rachel Getting Married , Ağustos ayında Venedik Film Festivali`nde Altın Aslan için yarıştı .
Anlaşılan Anne Hattaway , bu gelinlik giyme işine pek merak salmış , ayrıca da hazır doğru dürüst bir film yapmışken , bir de bu filmin sabun köpüğü versiyonunda oynasam ne kaybederim ki demiş .
İyi mi etmiş , gidip görülebilir , renkli , hafif bir film .
