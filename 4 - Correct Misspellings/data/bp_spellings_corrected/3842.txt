Yaşı en azından 30'ları bulmuş olan sinema ve çizgi seri aşıklarının kolaylıkla hatırlayabileceği , öyle ya da böyle , bir şekilde kalbimizde yer eden , en azından 40 yılı aşkın bir tarihi olan çizgi kahramanlar .
Farkında olmasak bile , verdikleri mesajlarla , anlattıkları neşeli ya da hüzünlü hikayelerle , bazen de gerçek üstü , fantastik dünyaları küçük kalbimize işleyen sayısız çizgi film .
Minikleri mutlu etmesi gerekirken , olabildiğine gerçekçi anlatımıyla , gözleri yaşartabilecek kadar ciddi , bir o kadar da acı dolu Şeker Kız Candy .
Daha çok erkek çocukları hedef alan , " Gölgelerin Gücü Adına " diyerek bizleri bambaşka diyarlara götüren He - Man .
Şimdi bile ekranda gördüğümüzde başında kalıvereceğimiz Şirinler .
Thundercats , Afacan Dennis , Beterböcek , Transformers , Ninja Kaplumbağalar ve çok daha eski bir geçmişe sahip olan efsanelerden biri , Scooby - Doo !
Her birinin verdiği tat , sunduğu hisler , gösterdiği yollar ve bitmek bilmeyen bir hayal .
Çocukluğumuzun gerçek birer parçası olan bu çizgi seriler ve kahramanları .
Belki çoğu hem şekillerini , hem adlarını hem de amaçlarını değiştirdiler , kaybettiler .
Yeni nesle , yeni dünyaya uyum sağladılar .
Bazıları da inatla direnmeye devam etti .
Bunlardan biri de kültleşmiş çizgi dizi Doraemon !
1979 ile 2005 yılları arasında hayatını sürdüren ve manga uyarlaması olarak gözlerini açan Doraemon , seneler geçse de özünden , ruhundan hiçbir şey kaybetmedi , direndi .
Japonya'nın en meşhur kurgu kahramanlarından biri haline gelen dostlar , bir yandan da sinema dünyasında yerlerini aldı .
Uzaydan gelen kedi görünümlü Doraemon ve dostları Shizuka , Gian , Suneo .
On yıllar süren arkadaşlıkları bu hafta itibariyle ülkemiz sinema salonlarında ufaklıkları bekliyor .
Ülkemizde bir süredir 2005 yapımı bölümleri dublajlı olarak televizyonlarda gösterilen , yıllara meydan okumuş olan Doraemon , uzun yıllar önce izlenen ana hikayenin , bir bakıma yeniden yorumlanışı olarak vizyonda .
Doraemon : Taş Devri Macerası adıyla ülke genelinde vizyon şansı yakalayan çizgi sinema filmi , ünlü kahramanları geçmişe , binlerce yıl öncesine götürüyor , Japonya'nın temellerinin nasıl atıldığına dair önemli detaylar paylaşıyor .
Tabii tüm hikaye bundan ibaret değil .
Bir hayatta kalma koşuşturmacası , dostluklar nasıl korunur , geleceğe nasıl ümitle bakılır sorularının güzel bir yanıtı .
Özünde de sağlam mesajlar içeren , hatta küçüklerin farkına varmayacağı ancak biz yetişkinler için şaşırtan değerli söylemleri olan Doraemon : Taş Devri Macerası filmi , tarih öncesi bir çocuk ve kabilesinin hayatta kalma mücadelesini tam anlamıyla " eski usüller " ile aktarıyor .
O el emeği , göz nuru çizimler , eski televizyonların yerini alan ince ekran TV'ler gibi ufak güncellemeler , akıp giden masum bir yolculuk .
Kıssadan hisse , hem ufaklıklar için güzel bir deneyim olsun , hem de geçmişi cidden bir yad edeyim diyorsanız bir buçuk saatlik bir hayal sizi bekliyor . burcinaygun@gmail.com
