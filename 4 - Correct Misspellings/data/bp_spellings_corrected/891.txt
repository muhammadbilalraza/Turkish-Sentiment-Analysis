Michael Keaton ve Matt Dillon gibi iki önemli oyuncu , 4 tane senarist , sağlam film müzikleri ve 70 trilyonluk bir bütçe bir araya gelince ortaya ne çıkıyor ?
Berbat bir film .
Herbie : Tam Gaz'ın kötü ve dahası çok kötü bir film olması şaşırtıcı değil .
Senarist Terry Southern'ın ( Easy Rider , Dr . Strangelove , Collector ) " Kötü film yapmak kolay değildir . Yeteneklilerle yeteneksizlerin çok özel bir karışımını gerektirir " sözünü doğrulayan bir yapımla karşı karşıyayız .
Dolaylı olarak da olsa , Adolf Hitler'in insanlık tarihine pozitif katkılarından biridir Volkswagen'ler .
Dünyanın hemen her yerinde özel hayran kitleleri ve hal - i hazırda kullanıcıları vardır VW'lerin .
Bizde kaplumbağaya benzetilen bu arabalar , Avrupa'da böceklere ( bugün - beetle ) benzetilir .
Bu yüzden yeni filmin bir dağıtım adı da Herbie : Love bugün hatta 1968 yapımı ilk Herbie filminin adı sadece Love Bug'dır .
Bu 1963 Volkswagen Beetle'ın bir nevi yükseliş ve düşüşüyle açılıyor film .
Neden düştüğünü açıklamıyor ve üstüne üstlük bir zamanların " üstün " arabası yeniden pistlere falan dönünce hatırlayan da yok .
Sonra hafiften bir aile dramına dair ipuçlarına şahit oluyoruz .
Annenin ölümü , dede - baba - torun yarışçılar , ekonomik sorunlar , kazalar .
Maggie'ye ısınıyoruz hemen , onun yanında olmak , onun mutlu olmasını dilemek geçiyor içimizden .
Ve Maggie'nin 75 dolara Herbie'yi almasıyla beraber filmin asıl başrol oyuncusu hikayenin merkezine çörekleniyor .
Olaylar tamamıyla Herbie'nin etrafına konuşlandırıldığı için de baba Ray Peyton Sr . ' ın psikolojik geçişlerini , Trip Murphy'nin azmi , hırsı ve davranışlarındaki nedenselliği fark edemiyoruz .
Maggie Peyton'un duygusal dünyasını bile keşfetmek zorlaşıyor .
Ve işler kötüye gidince Herbie'nin yapabileceği ve böylelikle faydalı olabileceği tek şeyin araba yarışlarını kazanmak olduğunu söylemeye gerek yok .
Madem tek yapabileceği şey iyi yarışmak , Herbie'nin kapışma sahnelerini daha iyi tasarlayabilirlerdi .
Özellikle Maggie ve Trip'in ilk kapışmalarına özen gösterilebilirdi .
Nascar sahnelerinin kısıtlama yarattığı aşikar .
Bu tip pistlerde , rallilere ve Formula'lara kıyasla daha az görsellik olabilir ama sadece müzikle heyecan yaratmak acizliğine de düşmemek gerekir .
Örneğin , yarış sahnelerinde müziği kaldırın ( sesi değil ) , geriye hiçbir şey kalmıyor .
Halbuki Hızlı ve Öfkeli ya da Torque'da - türlü mantıksızlar olmasına rağmen - estetiğin ne denli mühim ve vazgeçilmez olduğu ispatlanmıştı .
Teknik eksikliklerini , türlü çekim hatalarını ve karakter gelişimine önem verilmemesini göz ardı etsek bile , filmin içler acısı esprilerini nasıl görmezden geleceğiz ?
Bir defa filmde , ille de gülünecek bir şey aranacaksa ve bulunması zorunlu ise , zaten tüm " komik " yerler fragmanlarda yer almıştı .
Fragmanlar haricinde elle tutulur espri sayısı da az ( hatta yok ) .
Sonuçta ; Herbie : Tam Gaz kesinlikle yetişkinler için değil .
Bence çocuklar için de değil çünkü eğer çocukların bu filmlerle büyümesini istiyorsak yanlış yapıyoruz demektir .
Zeka , çalışma , disiplin ve iyi ahlâkı hedef göstereceğimiz yerde zaman kaybını , seviyesizliği övmek ve işaret etmek çocuklara da bir hakaret olsa gerek .
Bizler zamanında bunun " Herbie " sini zor kaldırdık , yetmezmiş gibi bir de daha " Herbie'si " çıktı .
Hadi zamanında Ed Wood'un elinde hiçbir şey yoktu .
Ne para , ne senarist , ne oyuncu .
Peki ya yönetmen Angela Robinson'un ?
