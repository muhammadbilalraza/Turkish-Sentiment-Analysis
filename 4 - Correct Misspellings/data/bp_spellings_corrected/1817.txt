Steven Soderbergh’in üretim trafiğini takip etmek zor gerçekten de . “Striptiz Kulübü” ( Magic Mike ) ' nün mürekkebi kurumadan “Acı Reçete” ( Side Effects ) karşımızda , ki sonraki filmi “Behind the Candelabra” da Cannes’da yarışacak bildiğiniz gibi .
Bu trafik , yorucu olmasına yorucu ama bir yandan da takip edilesi , her manevrası merak uyandırıcı .
“Acı Reçete” , Soderbergh’in “İspiyoncu ! ” ( The Informant ! ) ve “Salgın” ( Contagion ) da birlikte çalıştığı Scott Z. Burns’ün senaryosuna dayanıyor .
Özellikle “Salgın”la bize irkiltici bir ‘korku senaryosu’ veren Burns , “Acı Reçete”nin ilk bölümünde benzer bir yapı üzerinde gezinmeye çalışıyor .
Psikiyatrının verdiği ilaçların ‘yan etkileri’ neticesinde ‘katil’ olan genç bir kadının ‘adalet mücadelesi’ni izletecekmiş gibi yapan film , ilerleyen dakikalarda sıradan bir psikolojik gerilimin izini takip ediyor ve kulvarından çıkıp şarampole yuvarlanıyor .
Oysa , başlangıçta her şey iyi gidiyor filmde ; ilaç şirketlerinin türlü manevralarla uyuttuğu ‘hastalar’ın kurbana dönüşümünü izleyeceğimizi sanıyoruz .
Bu da , hikâyenin toplumsal bir boyut kazanacağı duygusunu getiriyor , ama beklendiği gibi olmuyor ne yazık ki .
İkiye bölünmüş bir film izlenimi veren “Acı Reçete” , ilk bölümünde tatmin edici bir ‘düzen eleştirisi’ boyutuna sahip .
İlaç sektörünün günahlarını beyazperde aracılığıyla zaman zaman görme fırsatı buluyoruz , ki buradaki de benzer bir atmosferle yükleniyor sektöre .
Yan etkileri pek hesaba katılmadan önerilen ilaçların insanlar üzerindeki yıkıcı etkilerini öne çıkarıyor filmin ilk bölümü .
Bizi de tavlar gibi oluyor bu yaklaşımıyla .
Ancak bunun bir ‘yanılsama’ olduğunu öğrenmek , hiç de iyi bir sürpriz olmuyor bizim için .
Başlangıç noktasını inkar eden bir yöne doğru akmaya başlıyor hikâye ve iyice savruluyor , şirazesinden çıkıyor .
Filmin sürprizini bozmak istemiyoruz ama en azından şu kadarını söyleyebiliriz : Soderbergh ( ve tabii senarist Burns ) , özellikle 1980’lerin sonuyla 1990’larda revaçta olan psikolojik gerilim formunun bayat örneklerinden birine doğru meylediyor giderek .
Büyük bir iştahla izlemeye başladığımız film , Gregory Hoblit’in “İlk Korku ( Primal Fear ) ' şunda layıkıyla becerileni eline yüzüne bulaştırıyor .
Oradaki ‘kedi - fare oyunu’nun akıllı doğasından uzakta bir seyri var hikâyenin .
Burada da aklı öne çıkarıp izleyiciyi ters köşeye yatırma çabası mevcut , ama bunu yaparken çarklar yerine oturmuyor ve ‘kırıntı’ şeklinde bir etkiyle yansıyor bize bu çaba .
Soderbergh’in ‘denemeci’ doğasından bu tür bir film çıkması şaşırtıcı değil aslında .
Bir kalıba sokulmayı ısrarla reddeden ve daldan dala atlayarak kariyerini sürdüren yönetmen , her ne kadar ‘bıkmış’ gibi görünse de serüveni sürecek sanıyoruz .
Cannes’daki filmi “Behind the Candelabra”nın son çalışması olma ihtimali varsa da , bu karar için fazlasıyla erken olduğunu söylemeliyiz .
Ondan bizi şaşırtacak başka hamleler de bekliyoruz , henüz başyapıtını çekmedi zira !
