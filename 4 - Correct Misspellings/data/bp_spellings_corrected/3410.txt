Madame için öncelikle iki kadının tatlı tatlı atışması olarak nitelendirilebilecek bir komedi diyebiliriz .
Öncesinde 2009 yapımı Je Vais te Manquer isimli bir filme imza atan Amanda Sthers imzası taşıyan film özellikle de Pedro Almodovar’ın has oyuncusu diyebileceğimiz , ‘çirkin’ diye anılan Rossy de Palma’nın performansıyla bir hayli iddialı bir komedi ortaya çıkarıyor .
Tabii karşısında bu yıl Hereditary / Ayin filmindeki performansıyla bir hayli konuşulan Toni Colette olunca filmin dozajı da keyifli bir hal alıyor .
Film sosyal sınıf hicviyle başlıyor ve bunu sonuna kadar başarıyla sürdürüyor , konumlandırıyor .
Anne ve Maria’nın atışması , Maria’nın Anne gözetiminde bir türlü istediği ilişkiyi yaşayamaması , yanlış anlaşılmalardan doğan hikayeye komedi dozunun yanında ufak hüzünler de katmıyor değil .
Ama Rossy de Palma’nın canlandırdığı Maria’nın gerçeklikle ters düşen saf halleri ve önüne çekilen setleri görmez tavırları filmi iyi bir şekilde ilerletiyor .
Tabii bir de malikanenin hanımefendisi olmasına rağmen eşi Bob’la istediği cinsel ilişki düzlemini yakalayamayan , bu yüzden etraftaki arkadaşlardan biriyle takılan Anne’nin , Maria’nın yaşadığı safiyane mutluluğu kıskanması da olayları tetikliyor .
Anne , hizmetçilerin ilişki , cinsellik yaşamasına hele de kendi sınıfından olmayan biriyle görüşmesine şiddetle karşı çıkan birisi .
Hal böyle olunca Maria’nın yollarına taş döşemekten geri kalmıyor .
Olayın taa başına dönersek Anne Paris’te yeni taşındığı malikaneye 12 kişilik bir arkadaş grubunu davet ediyor .
Bob’un yazar olan oğlu davetsiz bir biçimde eve geliyor ve tabak sayısını bir anda13’e çıkarıyor .
Anne 13 rakamının uğursuz olduğuna inandığı için evin hizmetlisi Maria’yı sofrada bir aristokrata dönüştürüyor .
Ama şarabı fazla kaçıran Maria’nın orta hali  ortaya çıkınca ama  bu hal sanat uzmanı David’in ilgisini fazlasıyla çekiyor .  
Tabii filmdeki herkesin ruh halini markaja alan yönetmen Sthers , David’e de göz atıyor .
David Maria ile ilgili söylenen yalanın peşinde , onun gizemini çözmeye çalışıyor .
Bu sırada Bob Fransızca hocasıyla flört etmeyi tercih ederken bir yandan da karısına çaktırmadan maddi durumu düzeltmeye çalışıyor .
Bu karmaşa içinde yazar oğul Steven gerçekçi bir algıyla yaşananları romanına alıyor ve bir yandan filmin romanını o an için yazılmış olarak görüyoruz .
Fransız komedilerinin fazla iç açıcı olmadığını bilsek de , Madame en azından bildik bir konuyu güzel bir çatışma arenası haline getirmeyi başarmış , buradan iyi bir komedi malzemesi ortaya saçmış diyebiliriz .
Toni Colette her role istisnasız bürünebilen bir oyuncu .
Bu filmde isterik , zengin ama mutsuz kadını başarıyla canlandırırken , Rossy de Palma ile de kimyaları bir hayli uyuşuyor diyebiliriz .
Filmin politik , ironik sezgisi de bir hayli başarılı …
Filmin sonundaki mesaj ise ne olursa olsun ortak bir yola çıkıyor : Herkes aşkı arıyor !
twitter . com / banubozdemir
