Charlie Kaufman , John Malkovich Olmak filminin senaryosunu yazdıktan sonra , asosyal ve içe dönük eğilimler gösteren , hafif kaçık bir yaratıcı olarak , büyük beklentilerin hedefi parlak bir yazar olmuştur .
Neden kabul ettiğini tam olarak anlayamadığımız ısmarlama bir proje ile baş başa kalmıştır .
Yeni görevi , Susan Orlean'ın Orchid Thief isimli az kurgusal kitabından parlak bir senaryo çıkarmaktır .
Fakat kendisine olan güveni , görevin zorluğu ( anlamsızlığı ) nedeniyle yavaş yavaş Kaufman'ı terk etmeye başlar .
Tam Malkovich ile ışıldamaya başlayan kariyerinin sonunun gelmeye başladığını hissetmeye başladığı bir sırada ; kendisini , bizzat kendi hikayesini ısmarlama senaryonun içine aktarırken bulur .
Orkide çiçeğine yönelik bir tutkunun anlatıldığı hikayenin içine sızarak senaryosuna kendi elleriyle yön vermeye başlar .
Senaryosuna bir de ikiz kardeş yerleştirir : Donald Kaufman .
Charlie'nin hemen hemen zıttı bir adam olan Donald , senaristin yüzleşmek zorunda olduğu çatışmaların Tersyüz'ün belkemiğine dönüşmesini sağlar .
Ortaya çıkan senaryo , kitabın uyarlamasını ısmarlayan müşterinin ağzını kulaklarına vardırdığı gibi , John Malkovich Olmak'ın yönetmeni Spike Jonze'nin de ilgisini çeker .
Sonuç ise : Charlie Kaufman , neden kabul ettiğini tam olarak anlayamadığımız ısmarlama bir proje ile baş başa kalmıştır .
Yeni görevi , Susan Orlean'ın Orchid Thief isimli hafif kurgusal kitabından parlak bir senaryo çıkarmaktır .
Elinden düşürmediği kitabın sayfalarına dalarak , kitap ile bilgisayarı arasında makul bir köprü arayışı içine girmiştir .
Döktüğü terler yetmiyormuş gibi , bir de çok bilmiş , Hollywood tarzı kardeşiyle ve onun yazmaya çalıştığı seri katil senaryosuyla uğraşmaktadır .
Üstelik odasında kendisini tatmin etmek üzere her yatağa uzandığında , sık sık gözü kitabın yazarı Susan Orlean'ın kapakta yer alan fotoğrafına kaymaktadır .
Gizemli kadına yavaş yavaş bağlandığını hissedince , hem kadına olan merakını tatmin etmek , hem de senaryosuna malzeme toplamak için kadını takip etmeye başlar .
Kardeşi Donald'ın senaryosu ise tıkırında gitmektedir .
Charlie , durumu içinden çıkılmaz bir hal almaya başladığında , kardeşinden yardım almaya karar verir .
İkiz kardeşi , kendisinin yerine kadınla iletişim kuracaktır .
Ve bu noktadan sonra bütün film " başka " bir şeye dönüşmeye başlar .
Kendimizi bir b - movie'nin tersine dönmüş av - avcı ilişkisine dayalı bir kovalamacanın içinde buluruz .
Kardeşlerden biri ölür , kalan sağlar da senaryoyu bitirir .
Sinema tarihinde , izleyicinin filmi izlerken yazılma sürecine bu derece muhatap olduğu , neredeyse kimi zaman izlemekte olduğu sahnede , bizzat o sahnenin nasıl yazıldığını görebildiği ve filmin ardındaki yaratıcı olarak yönetmeni unutup senaristle içli dışlı olduğu bir başka film yoktur herhalde .
Tersyüz , kitabın senaryoya adaptasyon sürecinde , Charlie Kaufman'ın da yavaş yavaş senaryoyla birlikte kardeşine yaklaştığı ve hatta aralarındaki farklılıkların belirsizleşmeye başladığı süreci anlatıyor .
Hatta Kaufman hınzırca filmin bir Charlie Kaufman öyküsü gibi başlayıp , renk değiştirerek bir Donald Kaufman senaryosuna dönüştüğü izlenimini vermek istiyor .
Kaufman sinema endüstrisi içinde senaryo yazmaya çalışan bir yazarın , içinden gelen zekice kurulmuş , kaygısız öyküler anlatma isteği ile , üzerinde baskısını hissettiği konvansiyonel sinemanın çağrısı arasında yaşayabileceği gerilimi bize sonuna kadar hissettiriyor .
Tersyüz ise bu gerilimin kurbanı olmuş gibi gözüken , uyum sağlama sürecini başarıyla tamamlayan bir film görünümünde , son derece çılgın bir çalışma .
Charlie Kaufman , kendisinden beklenen senaryoyu , kendi kaygılarını da geri plana itmeden başarılı bir şekilde teslim eden bir senarist olarak , John Malkovich Olmak'tan da geri kalmayan bir senaryoya imza atmış .
Filmin en büyük günahının , izlerken yetmiyormuş gibi , eleştirirken bile bize yönetmenini unutturmayı başarmak olduğunu söyleyebiliriz .
Böyle bir projede yönetmenin ( şeytanın ) en büyük becerisi , kendisini unutturup , aniden hatırlatacak herhangi bir hata yapmaktan kaçınarak bizi senarist ile baş başa bırakmak ise , Spike Jonze bunu fazlasıyla başarıyor .
Bu yüzden de son dönem dünya sinemasının en ilginç yönetmenlerinden birisi o .
Spike Jonze bu filmin yönetmenidir !
