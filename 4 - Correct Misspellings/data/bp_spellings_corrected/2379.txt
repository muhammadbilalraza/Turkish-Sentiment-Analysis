Pek çok kişi korku filmi dendi mi bunu tıpkı aksiyon ya da tarihi gibi bir tür olarak algılar .
Ancak korku severler bilir ki korku sineması da tıpkı fantastik sinema gibi kendi içinde dallara ayrılan bir alan .
Katliamından doğaüstüne , zombisinden vampirine dek pek çok farklı kategoride yer alan korku yapımları mevcut .
Hepsinin de kendine göre bir hayran kitlesi var .
İşte Paranormal Activity serisi de bu bahsettiğimiz kendine has kitlelerden birine sahip olan yapımların arasında .
Buluntu film türünün en önemli örneklerinden biri olan seri son filmin kaldığı yerden devam eden Paranormal Activity 5 : Hayalet Boyutu ile final yaparak sona eriyor .
Serinin 5 yapımı boyunca farklı insanların hayatlarını karartan doğaüstü yaratık Toby'nin ne olduğu , kim olduğu , ne istediği ve ne yapabileceği serinin ilk filminin olduğu gibi son filminin de yönetmenliğini üstlenen Gregory Plotkin imzalı bu yapım ile nihayet netlik kazanıyor .
İsmi cismi belirsiz iblis Toby'nin şekli şemali de ilk defa bu filmde görünüyor .
Yeni evlerinde sorunsuzca yaşayan bir aile , evin eski sahiplerinden kalan garip bir kamera bulunca , Toby de derin uykusundan uyanıyor .
Kamerayla birlikte ortaya çıkan kasetler de serinin diğer filmlerinden aşina olduğumuz Katie ve Kristi'nin nasıl bir tarikat eğitimi aldığını ve daha da korkuncu Toby'nin nasıl onlara musallat olduğunu ortaya çıkarıyor .
Bu filmin küçük kızı Leila'yı canlandıran Ivy George da hayaletleri görebilen ve onlardan korkmaktansa onların etkisi altına girerek planlarında maşa rolü üstlenen korku filmlerinin kaçınılmaz karakteri olarak başarılı bir oyunculuk sergiliyor .
Leila'nın çocuklarına ne olduğunu anlayamayan çaresiz anne ve babasını ise Chris J. Murray ile Brittany Shaw canlandırıyor .
Seyircilerinin özel düşkünlüğünü kazanan seri ilk filmden bu yana oldukça gelişme gösterdi .
İlk yapımda kapının çarpmasından çarşafın havalanmasına kadar bütün korku klişelerini barındırdığı halde başarı kazanan seri 5. filminde sanıldığı kadar basit bir musallat hikayesi olmadığını anlatmaya çalışıyor .
Filmin en dikkat çeken yanı korku filmlerinde genellikle pek olmayan " erkek karakter odaklı farkındalık " .
Genellikle annenin hayaletlerden bahsetmeye başladığı ve babanın onu geçiştirdiği anların tam tersini işleyen film , çocuklarına musallat olan yaratığı kesin olarak fark etmelerine rağmen oldukça sakin tepkiler veren ebeveynleriyle biraz gülünç kaçsa da , seri zaten duygulardan uzak ve anlık tepkilere odaklanan bir türün meyvesi .
Buluntu filmler söz konusu olduğunda çekim açısı ya da müzik tercihi gibi seçeneklerden bahsetmek mümkün olmasa da ses efektlerinin doğru kullanımı ve " gece görüşü " çekimlerinin bu filmde diğerlerine nazaran daha az kullanılmış olması takdir toplayan yönlerden .
Filmin tamamı 3D sahnelerle dolu olmasa da kimi vurucu sahneler 3D izlendiğinde çok daha etkili hale geliyor .
Özellikle plazma durumundaki Toby'nin giderek güçlenişi görsel olarak oldukça başarılı yansıtılmış .
Özellikle küçük Katie ve Kristi'nin video sahneleri ise filmin belki de en başarılı sahneleri denebilir .
Kısacası göremediğiniz şeyden korkmayı tercih eden korku severlerdenseniz Paranormal Activity 5 : Hayalet Boyutu tam size göre bir yapım .
Ancak eğer sanatsal yönü daha baskın ve hikayesi daha fantastik yapımların hayranı iseniz Muschietti imzalı Mama seyretme umuduyla gitmeniz sizin için hayal kırıklığı olacaktır .
