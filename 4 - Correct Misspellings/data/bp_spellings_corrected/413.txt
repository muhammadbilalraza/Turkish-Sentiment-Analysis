2018 yılında seriye yeni bir soluk getiren ve külliyatın en iyi filmlerinden birine imza atan David Gordon Green , kendi üçlemesinin ikinci filmi Halloween Kills’le sinemalarımıza konuk oluyor .
Green , 2022 yılında Halloween Ends filmiyle , adından da anlaşılacağı üzere kendi yolculuğunu bitirecek ve büyük ihtimalle Michael Myers’a veda edecek .
Halloween Kills’te , bir önceki filmde ve serinin birçok filminde yer alan Jamie Lee Curtis’in yanı sıra , Judy Greer , Andi Matichak , Will Patton , Dylan Arnold ,  Anthony Michael Hall ve Kyle Richards gibi isimler rol alıyor .
Film , bazı açılardan 11 filmlik seride yenilikçi dururken , birçok açıdan ise zayıf bir tercih olarak karşımıza çıkıyor .
Halloween Kills , elbetteki Cadılar Bayramı’nın olduğu gecede ve bir önceki filmin kaldığı yerden devam ediyor .
Artık adet olduğu üzere orijinal filmle bir gönderme / flashback ve yeni bir bilgiyle de karşı karşıya kalıyoruz .
Bu manevradan sonra , daha fazla tanıdık yüzle bir araya geliyoruz ve Michael Myers’ın dönüşünü bekliyoruz .
Myers , bir önceki filmin finalinde yaşanan olaydan her zamanki gibi sağ çıkmayı başarıyor ve kasabaya geliyor .
Bu noktada yenilikçi denebilecek en önemli özellik , şimdiye kadar çekilen en kanlı Halloween filmi olması .
Gerek sahnelerdeki şiddet ve kan dozu , gerekse Myers’ın kaba tabirle iyice çıldırmış olması bu filmde en göze batan tercih .
Myers’ın daha “seçici” olduğu , kandan ziyade gerilimin ön planda olduğu Halloween anlatısı terk edilmiş , yerine Myers’ın önüne çıkan herkesi öldürdüğü ve kanın su gibi aktığı , gerilimden ve sessizlikten çok , gürültünün hakim olduğu anlatı tercih edilmiş .
Bazı sahneler ve müzik kullanımı , Michael Myers’ı adeta bir Rockstar gibi gösteriyor .
Bu durum , türün ve Myers’ın hayranları tarafından coşkuyla karşılanacaktır ama seride eski anlatıyı sevenler ve iyi yazılmış bir senaryo arayanlar aynı oranda nefret edebilir .
 Green , Myers için bunları düşünürken , bu kez kasaba halkı için de bir hikaye kuruyor .
Myers’ın dönüşü üzerinden , korkunun öfkeye dönüşmesi ve toplumsal bir felaket filmin finalinde epey yer kaplıyor .
Halk , korkunun esiri oluyor ve içindeki öfke , hepsini birer canavara dönüştürüyor .
Plansızca ve birer tarikat üyesi gibi tekrarlanan sloganlar eşliğinde yanlış kararlar alıyorlar .
Myers’ın cinayetler dışında , Haddonfiled kasabasına yaptığı da tam olarak bu .
İnsanları korkutmak , onlara düzgün bir hayat yaşama şansı vermemek ve bu korku sebebiyle insanlıklarından çıkmalarını sağlamak .
Kaba kuvvetle yerle bir edilemeyen Myers , daha da güçleniyor ve şeytani güçleriyle huzuru bozuyor ama şeytan bir şekilde yenilmeli .
Belki bir gün , belki bir sonraki bölümde …
Korku üzerinden yapılan göndermeler ve orijinal film için verilen referanslar başarılı olsa da senaryo genel anlamda sınıfta kalıyor .
Yeni karakterlerin ve diyaloglarının inandırıcılıktan uzak oluşu , klişelerin havada uçması , yönetmenin bazı anlarda ikinci sınıf manevralarla derdini anlatması ve 100 dakika boyunca devam eden ve bıktıran tekrarlar zayıf senaryonun bir ürünü .
Green , ayarı tutturup , bir önceki film gibi bir anlatı yakalasa , en azından geri adım atmamış olurdu ama bu halini başarılı kabul etmek biraz zor .
Ancak , başta belirttiğim sebeplerle ve hayranların gücüyle filmin tamamen başarısız olacağını düşünmek de imkansız .
Çünkü , 10’dan fazla filme sahip olan ve sadece üç civarı çok iyi bölümü bulunan bir seri için zaten beklenti bu yönde .
Hal böyleyken , Myers’ın rockstar oluşu , filmi iyi bir eğlenceliğe dönüştürebilir .
Bu sebeple , izleyici - eleştirmen beğeni farkının en yüksekten yaşanacağı filmlerden biri olacağını tahmin etmek güç değil .
Green , kendi hesabını kapatırken bir sonraki filmde ne yapar bilinmez ama politik göndermeleri , korku hissiyatını yaşatması ve kasabanın uyanışını dikkate alırsak , final için Myers’a bir son yazmış olabilir .
Elbette , bazı seriler gibi , bu seri de asla bitmeyecek .
Rob Zombie gibi tamamen farklı bir tarzı benimseyen ya da Green gibi , kasabayı ön plana çıkaran birileri daima olacak .
Bunları zamanla göreceğiz ama korku külliyatının en korkutmayan ( ilk iki film dışında ) ve salt eğlence unsuruna dönüşebilen yegane ismi olan Michael Myers , tıpkı James Bond gibi varlığını devam ettirecek .
Bir sonraki macera için fazla beklemeyeceğiz , 2022 yılında kasaba kendine gelebilir !
Çünkü , Laurie bu işi bitirmeye ve şeytanı öldürmeye kararlı .
Tabii önce , kasabayı korku dağlarından kurtarması gerekecek .
