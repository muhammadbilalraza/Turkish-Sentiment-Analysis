" Arab " deyince akla gelen ilk imgeler şüphesiz ki çok " trendy " değil dünyada .
Terörist , köktenci , kaba saba , aşırı dinci , kadın düşmanı ve benzeri sayabileceğimiz olumsuzlukların sonu gelmez .
Halbuki insanlık tarihindeki o uzun yürüyüşünde , gerek bilimde gerekse felsefede çığır atlatmış bir kavimden bahsediyoruz .
Ne yazık ki o zamanlardan çok uzağız .
Tüm medya denetimini elinde tutan günümüz hakim anlayışı da bu anlayışın kökleşmesini sağlıyor ; Filistin’in ortasında 10 metre boyunda bir duvar varmış ; ne gam ?
Tek duvar Berlin Duvarı’ydı ve biz tüm dünya halkları birleşerek “korkunç Doğu Almanya’nın taş duvarını alaşağı ettik .
Filistin’deki duvar mı ?
" Ama onlar terörist . "
İşte o “terörist” gençlerin dünyasına girmeye çalışıyoruz Ömer adlı bu Filistin yapımı filmde . “Batı demokrasisi”nin ördüğü beton duvarı , yine kendisi gibi “terörist” sevdiceğini görmek için “demokrasi aşığı” İsrail askerleri tarafından kurşun yağmuruna tutulmasına rağmen ip ile aşmaya çalışan gencecik fırın işçisi Ömer gibi gençleri …
Ömer’in çocukluk arkadaşları Tarık ve Samer , Tarık’ın biricik kızkardeşi Nadya ve aynı kıza aşık olmanın gerilimli ve şaşırtıcı hikayesine odaklanıyoruz film boyunca .
Hemen her figür , yönetmen Hany - Abu Assad’ın muhteşem kast seçimi ve rollerine gerçekten hakkını veren müthiş oyunculukları sayesinde film boyunca sempati ve şüphe karışımı duygularla seyirciyi beyazperde’ye bağlıyor .
Tanrının unuttuğu yer olan Batı Şeria’yı iliklerinize kadar hissediyorsunuz ; işte İsrail’in son teknoloji kullanan istihbarat örgütü ; hemen sonra karşımızda gece eyleme çıkacak olan kent - gerillaları ; mekan kullanımı , sokaklar , kamera ; her şey olması gerektiği gibi : Ortadoğu’nun gizemini , karmaşasını ve grisini ustalıkla yansıtıyor .
Benim filmde en çok sevdiğim şey sıfırın altında cinsel görüntü kullanımıyla iki genç insanın arasındaki saklı erotizmi , ertelenen cinselliği , üstü kapalı şehveti naif de olsa , birkaç saniyelik bakışlar , minik dokunuşlar ve koyu Müslüman bir coğrafyada yaşanıldığı çerçevedeki kadar sınırlı biçimselliklerde ancak olağanüstü sahicilikle seyirciye aktarabilmesi .
Burada duru güzelliğiyle Nadia rolünde başarılı bir performans sergileyen Leem Lubany’nin derinlikli oyunculuğu ve olağanüstü yakışıklılığıyla Adam Bakri’nin “kara sevdaya tutulmuş arab genci” tiplemesindeki gayreti , filmin inandırıcılığının had safhada olmasına sebebiyet veriyor .
Yine filmin bir artı özelliği , dramatik yapısını bozmadan belli bir mizahi duygunun da filmin ilk bölümünde dozajında veriliyor olması bana göre .
Bu sevimli sekansların senaryoda belirli bir sistematik dahilinde seyirciyi ters köşeye yatırabilmek amaçlı kullanıldığı aşikâr ve filmin kaba - saba bir politik sinema örneği olarak algılanabilmesini en baştan başarıyla bloke ediyor .
Arka planda Türkiye’nin önde gelen markalarının da reklam panolarında görülmesi , Türk izleyicinin buruk gülümsemesine yol açabilecekken sınıfsal açıdan kuşatılmışlıkla boğuşan Filistin insanının dramı ile şık giysi panolarının çelişkisi ilginç bir görünüm arz edebiliyor .
Dünyanın unuttuğu bölge ; Batı Şeria …
Tanrının ihmal ettiği ülke ; Filistin …
“Demokrasinin beşiği " İsrail …
Ömer , Hollywood’un ve medya denetiminin zihinlerimize kazıdığı tüm görüngülere isyan eden , minimal , yalana itaat etmeyen , toplumsal hafızayı zorlayan , alternatif bir sinema örneği .
Zihinlerdeki duvarları yıkmak isteyen gerçek sinema izleyicisi için ; Ömer , haftanın duyarlı filmlerinden .
