Denzel Washington'ın Oscar kazandığı İlk Gün'deki yakın planları ve karakterlerine verdiği önemle dikkatimizi çeken Antoine Fuqua , belki o zaman öngördüğümüz gibi henüz çıtasını yükseltemedi .
Ama yeteneği yerli yerinde , zira başlı başına bir klişe yumağı diyerek bir kenara atma kolaycılığına kaçabileceğimiz Tetikçi projesinden iyi bir film ortaya çıkarmış görünüyor .
Onuru ve ülkesine olan sevgisiyle hareket eden bir tetikçiyi anlatan filmin başrolünde , Köstebek'te üç önemli oyuncuyu geçerek Oscar'a aday gösterilen Mark Wahlberg var .
Bir zamanlar Marky Mark adıyla rap alemlerinde takılan oyuncu , kariyerindeki en pahalı filmlerden birinde aksiyon yıldızı olarak parlıyor .
Bunu başaracak yeteneğe de sahip .
Her ne kadar ödüllü bir romandan uyarlanmış olsa da , filmin senaryosu başından sonuna tipik bir Hollywood klişesi .
Onura ve adalete inanan bir asker , ihanete uğradıktan sonra inzivaya çekilir .
Daha sonra ülkesi sözkonusu olduğu için reddedemeyeceği bir görev teklif edilir ve yeniden silah kuşanır .
Ne var ki işler yolunda gitmez ve bu kez kendi bildiği yollarla adaleti sağlaması gerekir .
Araya çekici bir kadın konulur ve bunun kahramanızın zayıf karnı olduğu varsayılır .
Birkaç güzel patlama sahnesi ve sonunda .
Bu formülcülük o kadar can sıkıyor ki , arada karakterlerin ağzından dökülen ABD dış siyasetine yönelik zehir zemberek sözlerin vuruculuğu da zayıflıyor .
ABD'nin yabancı bir ülkeye ' istikrar ' getirmek için neler yaptığını hepimiz biliyoruz zaten .
Oysa film , Savunma Bakanı Don Rumsfeld başta olmak üzere , Bush yönetimini kurşun yağmuruna tutuyor , ciddi ciddi harcıyor .
Diğer yandan aşırı şematik yapı , işini iyi yaparak seyirciyi sürekli incitiyor .
11 Eylül yalanlarına ilişkin kitaplar okuyan tetikçi Bob Lee Swagger'ın " ülkem için herşeyi yaparım " diyerek yeniden işbaşı yapması , bu sivri muhaliflik denemesini anlamsız kılıyor .
Fuqua'nın böyle bir yapımdan , başından sonuna sıkılmadan izlenebilen bir film ortaya çıkarmasına ne demeli ?
Holywood'un tüm şematikliği bir yana , hep savunageldiğim bir konu yine karşımıza çıkıyor .
Formül filmlerde bile kamera önü ve arkasındaki isimlerin işlerini ne kadar iyi yaptıklarından söz ediyorum .
Sadece öykü anlatımıyla değil , en ufak roldeki adamın bile iyi oynaması , setlerin tasarımı , patlama sahnelerinin kurgulanışı , insan bedenine gerçekten de bir merminin saplandığını düşündürten efektler .
Sanat biraz da teknik gerektirmez mi ?
Sinemada teknik ilerliyor , bütçeler de öyle .
Rakamlar hızla yukarı tırmanıyor .
Bir zamanlar efsanevi Terminator 2 için 60 milyon dolarlık film diye reklam yapılıyordu .
Oysa bu rakam da artık gerilerde kaldı .
Birkaç göz alıcı patlama sahnesi dışında çok pahalı bir film gibi durmayan Tetikçi'nin maliyeti bile tam 61 milyon dolar .
Silahlı çatışma sahnelerini çekme konusunda hala nerede olduğumuzu hatırlayacak olursak ( Bkz : Polis ) konunun sadece bütçe değil , sinematografik beceri gerektirdiğini de vurgulamalıyız .
Tetikçi , bir gün çok daha iyi filmler çekeceğini çoktan belli etmiş siyahi yönetmen Fuqua'nın kariyerinde sıradan bir nokta gibi duruyor ; gelecekte daha da kötü görünecektir .
Zira Fuqua'nın filmleri , çok iyi bir hocanın alt sıralardaki bir takımın başına geçerek onu ligde tutma hikayesine benzemeye başladı .
Karakterlerine yine önem veriyor , araya 11 Eylül sonrası ABD sınırları içinde edilmiş en cesur repliklerden birkaçını serpiştiriyor , teknik maharet gerektiren sahneleri yine çok iyi çekiyor , arada o meşhur yakın plan çekimlerinden de faydalanıyor .
Yine de , gerçek maharetini ortaya koyamadığını belli ediyor .
Ya da bana öyle geliyor .
Bu yazı , filme gidip gitmemekte kararsız olanlar için yazıldığına göre şöyle bitirelim .
Mark Wahlberg'in sabit yüz ifadesine iki saat boyunca katlanmak istemiyor olabilirsiniz .
Cehennem Silahı'nın sevimli polisi " Roger Murtaugh " ' ı Danny Glover'ı kötü adam rolünde görmek de çekici gelmeyebilir .
Tetikçi oyunları seven , sniper tüfeklerle ilgilenen biri de değilsiniz belki .
Ancak bazen filmlere yönetmeni için de gidilir .
Tetikçi'de , tıpkı bir keskin nişancının 1 milden hedefini vurması gibi , keskin gözlü bir yönetmenin , zorluk düzeyi yüksek sahneleri ne kadar kolayca çektiğini gözlemleyebilirsiniz .
