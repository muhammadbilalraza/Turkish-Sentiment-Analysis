Keanu Reeves , 19 yılında Wachowski Kardeşler dehası Matrix’te canlandırdığı Neo karakteri ile bilimkurgu , fantastik ve gerilim türlerindeki eserlerin değerlendirildiği Saturn Ödülleri’ne aday gösterildiğinde 35 yaşında ve kariyerini daha da yukarı taşıyabileceği bir olgunluk seviyesindeydi .
Onlarca alt metnin karması olan , modern klasik Matrix bu yıl 20. yaşını kutlarken , Reeves’ın tıpkı Nicolas Cage örneğinde olduğu gibi standardının altındaki yapımlarla kariyerini boşa alıp , yokuş aşağı salmasını anlamak mümkün değil .
Hele ki filminin yapımcısı da kendisiyken !
 
Bu hafta ülkemizde de gösterime giren bilim - kurgu yapımı Replikalar ( Replicas ) filminin hikayesinin orjinalliğinin sorgulanması bir yana belki de en can alıcı handikapı bir yapımcısının başrolde , diğerinin de öykünün sahibi olması !
Zira yaptıkların işin doğruluğuna , çok iyi olduğuna fazlasıyla inanıyorlar .   Yaklaşık 10 senelik bir geçmişi olan Company Films şirketinde Stephen Hamel yazıyor , Keanu Reeves oynuyor ( ya da yönetiyor ) ve ortaya Suçlu Kim ?
( 2010 ) ,   Kayıp Yaşamlar ( 2012 ) ,  Sibirya ( 2018 ) gibi ortalama ‘işler’ çıkıyor .
Fakat bu ortaklığın şimdiye kadarki en verimsiz meyvesi Replikalar filmi desek , herhalde haksızlık etmiş olmayız .  
 
Hikayemizde hırslı , takıntılı bir bilim insanı merkezde ; uzun vadeye yayılmış , milyonlarca dolar bütçe akıtılmış bir projenin başındaki nörobilim uzmanı William Foster ( Reeves ) .
Projede önemli bir pozisyonu olan iş arkadaşı Ed ( Thomas Middleditch ) ile 345 No’lu projede , insan zihnini robotik düzleme aktarırken yaşanan algı karmaşasını çözmeye çalışıyorlar .
Şirketi Bionyne Industries’in baskısını üzerinde hisseden Foster , diğer yandan özel yaşamında mükemmel Amerikan rüyasına sahip .
Kusursuz görünümlü bir eş olan Mona’ya ( Alice Eve ) , ve yaşları 5-15 arasında değişen 3 sevimli çocuk sahibi Foster .
Ve iyi bir aile babası şüphesiz !
Hikayenin kırılma noktası da , bu mükemmel aileyi berbat bir trafik kazasında kaybetmeyi reddetmesiyle geliyor zaten .   Bionyne Industries şirketinde Dr .
Frankeştayncılık oynayan Foster , söz konusu ailesi olunca etiği , hırsızlığı , federal kanunları vs. çöpe atıp “yapabiliyorken , yapabilecekken neden denemeyeyim ki ? ” diyerek aile üyelerini sadece zihinsel değil bedenen de geri getirmenin peşine düşüyor .
 
Gerçekten iyi işlense , senaryosu , diyalogları , karakter alt metinleri düzgün kaleme alınmış olsa iyi bir rejinin elinden çıktığında seyredilebilir potansiyeli olan bir hikaye aslında bu .   Zira kaybı kabullenmeme , yas tutmak yerine kayba isyan edip kontrolü kendi eline alma düzlemi üzerinden , psikolojik gerilim dahi çıkar bilim - kurgunun yanına .
Fakat maalesef incelikli tasarlanmamış , henüz ilk 5 dakikasında çok basit sorulara dahi cevap veremeyen düz bir senaryo metni ile vasat oyunculuk performansları birleşince ortaya suyunun da suyu bir ‘taklitler’ filmi çıkmış .
Nörobilimin teknolojiye ve insani zayıflıklara hizmet edişini bir Keanu Reeves performansıyla izlemek isterseniz Replikalar vizyonda .
Türün arşivlik önerileri ise Chappie , televizyon serileri Altered Carbon ve Westworld …
 
twitter . com / duygukocabayli
