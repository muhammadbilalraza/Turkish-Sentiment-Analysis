Yıldız oyuncu Regina King’in kamera arkasına geçip , TV filmi olmayan ilk uzun metrajlı film çalışmasını gerçekleştirdiği öne Night in Miami , 1964 yılının bir şubat gecesinde , kurgusal bir buluşmada , siyahi hareketin öncü isimlerini izleyiciyle buluşturuyor .
Başrollerinde Kingsley Ben - Adir , Leslie Odom Jr . , Aldis Hodge ve Eli Goree’nin yer aldığı film , Kemp Powers’ın aynı adlı tiyatro oyunundan , yine Kemp’in yazdığı bir senaryoyla uyarlandı .
Büyük bir kısmı tek mekanda geçen ve diyalogların oldukça önem taşıdığı film , dönemin politik meselelerini ve ırkçılık karşıtı mücadelesini de ünlü karakterler üzerinden masaya yatırıyor .
Filmin , ödül sezonu için adının sıklıkla dile getirildiğini de belirtelim ve filme geçelim .
King , ilk yarım saat itibarıyla karakterlerin dönemsel olarak hangi konumda olduğunu anlatmayı tercih etmiş .
Onları tanımayan izleyiciler içinse derinlemesine olmadan birer tanıtım sahnesi koymayı da ihmal etmemiş .
Burada kullanılan birkaç kurgusal numara ve geçiş tempoyu zenginleştirmiş .
Jenerik ise tam da bu ilk tanıtımların sonuna eklenmiş ve karakterlerin birlikteliği üzerinden tek mekan kullanımına giden yol burada başlatılmış .
TV filmi olmayan ilk uzun metrajını çeken bir yönetmen için son derece başarılı olduğunu söyleyebiliriz ve bu kısımlar , daha sonraki başarılı diyaloglarla birleşince , filmin tiyatro uyarlaması oluşundaki olası handikapları da engelliyor .
Yakın zamanda izlediğimiz , yine başarılı olan ama teatral etkiyi daha fazla hissettiğimiz M Rainey’s Black Bottom’la bu filmin ayrıldığı en önemli noktalardan biri de kurgu .
İkisi de oldukça başarılı ama ikisinin de hissettirdikleri çok farklı .
Filmin bu noktadan sonrası hem biçimsel , hem içerik anlamında en önemli sahneleri barındırıyor .
Siyahi hareketin en önemli isimlerinden olan Malcolm X , gelmiş geçmiş en önemli sporcularından , dünya ağır siklet boks şampiyonu Muhammed Ali , NFL rekorları kıran oyuncu Jim Brown ve soul müziğin efsanelerinden Sam Cooke , bir otel odasında bir araya geliyor .
Muhammed Ali’nin Sonny Liston’ı yenerek ilk şampiyonluğunu ilan etmesini kutlamak için bir araya gelen “kahramanlar” , eğlenceli bir parti umudu taşırken , Malcolm X’in sorgulamaları ve yargılamalarıyla karşılaşıyor .
Biçimsel anlamda , teatral bağdan kopmayı ve dinamik olmayı başaran , geçişleri ve manevralarıyla konsantrasyonu diri tutan ve özenle yazılmış diyalogların hiç sarkmadığı başarılı anlar izleyiciyle buluşuyor .
İçerik anlamında ise en önemli dertler burada anlatılıyor .
Malcolm X’in ve göz önünde olan popüler arkadaşlarının siyahi mücadele konusunda nerede olduğu , olması gerektiği ya da nerede olmak istedikleri ikili tartışmalarla burada irdeleniyor .
Sporun gücü , müziğin ulaşılabilirliği , inancın yolu ve ekonomik özgürlüğün önemi , kavramsal olarak karakterlerin tartışmalarında birer araç oluyor .
İslam Ulusu’nda ayrılma noktasında olan Malcolm X , Müslümanlığa geçişini duyurmak üzere olan Muhammed Ali , sesini duyurmak için , gerçekten de “sesini” kullanabilecek durumda olan Sam Cooke ve bu amaçlara hizmet noktasında paranın gücüne inanan Jim Brown harika dizayn edilmiş yüzleşmeler yaşıyor .
King , neredeyse hiç sarkmadan bizi de bu tartışmalara ortak ediyor .
Burada , olumsuz anlamda gelebilecek eleştiriler arasında filmin 90’larda yapılan Oscar filmlerinin yapısına göz kırpması ve yeniden yükselişe geçen ırkçılığın karşısında yeni değil , eski kalıplarla dert anlatması söylenebilir .
Elbette , o yıllardan bir hikayeyle bunu başarmak çok güç ama yükselen yeni ırkçılık karşıtlığı için sanırım bundan çok daha fazlası gerekiyor .
Son düzlükte , karakterleri yollarına ayırıp , Sam Cooke şarkısıyla güçlü bir final yapmış olsa da bu demodelik çoğu izleyici için puan düşürücü ve hatta sıkıcı olacaktır .
öne Night In Miami
Filmin ve ödül sezonu için adı geçen filmlerin çoğunluğunda siyahi hikayeler bulunuyor .
Yakın zamanda yaşanan #BlackLivesMatters protestoları , ırkçılığın yeniden ve tüm dünyada bir yükseliş yaşaması ve Amerika özelinde Trump’ın başkanlığı , bu sonuca sebebiyet verdi .
Hatta , çoğu film ertelenmesine rağmen , bu hikayeleri anlatan yönetmenler filmlerini bir şekilde bu yıl gösterime sokmaya çalıştı .
Hem daha az filmin olduğu bir dönemde seslerini yüksekten duyurma şansını tepmek istemediler , hem de protestoların ve seçimlerin olduğu bir yıl bu hikayelerin izleyiciyle buluşması onlar için her şeyden önemliydi .
Belki de , onlarca yıl sonra ilk kez siyahilerin hikayelerinin anlatıldığı filmler Oscar yarışında çoğunluğu oluşturacak .
Bunu görebilmeyi de dört gözle bekliyoruz .
Regina King ise bu yaşananlar neticesinde derdini dolandırmadan anlatmayı başarmış .
Belki her karaktere yakın durması ve mücadele yolu konusunda kararsız olduğu düşünülebilir ama bu asla bir orta yolculuk değil ve böyle bir yılda oldukça kıymetli .
 Film , tek mekan ve diyalog üstünlüğü olduğu için 4 ünlü isim canlandıran oyuncuların performansları en önemli unsur .
Onların birinin bile kötü oynaması ya da ayarı kaçırması filmin etkisini düşürebilir ama hem kendileri , hem onları yöneten ve aynı zamanda iyi bir oyuncu olan King bu hataya düşmemiş .
Eli göre ve Aldis Hodge gerekeni fazlasıyla yapmışlar ve filme katkıları yadsınamaz ama Kingsley Ben - Adir ve Leslie Odom Jr . ’ın performansları senenin en iyileri arasına rahatlıkla girmeyi hak ediyor .
Ben bir performans seçecek olsam Odom Jr . ’ı tercih ederim .
Zira , Ben - Adir’in daha agresif bir rolü olmasına rağmen , değişkenlik gösteren ve her duyguyu hissettirme noktasında iyi iş çıkaranın Odom Jr . olduğunu düşünüyorum .
Ve elbette , tüm bunlara ek olarak , filmin kurgusunun da başarı için önemli etmenlerden biri olduğunu eklemek gerekiyor .
Son dönem üst üste örneklerini gördüğümüz tiyatro oyunu uyarlamaları konusuyla yazıyı bitirmek gerekirse ; Oyuncuların aşırı teatral performans sergilemediği , diyalogların sahneden kurtulup , sinemaya adapte edilebildiği , yönetmenin dinamik bir tempo ve harika bir kurgu yardımıyla sarkmadan derdini anlatabildiği yapımlar sahne atmosferinden kurtulmayı ve tam anlamıyla birer sinema yapıtına dönüşmeyi becerebiliyorlar .
Bu konuda , son dönem karşımıza çıkan ve siyahilerin hikayelerine yer veren Fences , M Rainey’s Black Bottom ve öne Night in Miami adlı filmler oldukça başarılı ve benim gibi , harika yazılmış bir senaryo ve saatler sürse izlenecek ilgi çekici diyalogları seviyorsanız bu filmler tam size göre .
Onur Kırşavoğlu
