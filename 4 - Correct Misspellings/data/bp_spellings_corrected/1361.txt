Yaşadığımız hayat zor , renkler belirli ve anlam yüklü .
Bir gül verirken bile sevdiğimize kırmızısını , ayrıldığımıza sarısını uzatıyoruz .
Haberlere bakıyorum ; İsrail’de , bir İsrailli Filistinli sanılıp öldürülüyor , İngiltere’de biri Türkçe konuştuğu için bir İngiliz tarafından tacize uğruyor .
Amerika’da siyahi vatandaşların sebepsiz ölümlerinden binler sokağa dökülüyor .
Türkiye’nin durumuna girersek , sayfalar yetmez .
Derimizin rengi kodlu , hayata dair inançlarımızın rengi kara bağladı .
Bir taraftan da herkesin farklı renklerde olduğu ve mutlu sonla biten bir dünya var ve bu dünya tabi ki ancak çocuklara yönelik bir film .
My Little Pony : Equestria Girls Arkadaşlık Oyunları , My Little Pony : Arkadaşlık Sihirdir dizisinin film serisinin üçüncü filmi .
Önceki iki film ülkemizde vizyona girmedi ve dağıtımcılar direkt bu filmle Türkiye’ye girmekte sakınca görmemişler belli ki .
Fakat diziden farklı bir hikayesi olan bu filmde , serisinin diğer filmlerini bilmedikçe kopukluk hissi yaşanıyor .
Midillilerin sihirle insana dönüştüğü ve lise hikayelerini anlatan film , adından da anlaşılacağı gibi Açlık Oyunları’nın sevimli versiyonu .
Özellikle küçük genç kızlara yönelik hikayede rengarenk kişilik ve görüntüye sahip genç kız karakterler çocuklara arkadaşlığın önemini anlatıyor .
Dizinin ve filmlerin başrol karakterlerinden Twilight Sparkle , Crystal Prep Akademi’de öğrenim görmekte ve yalnızlık çekmektedir .
Dört yılda bir gerçekleşen Arkadaşlık Oyunları’nı her seferinde okuduğu okul kazanan Twilight , bu yıl diğer arkadaşlarının okuduğu Canterlot Lisesi ile karşı karşıya gelecektir .
Fakat Twilight aslında onları tanımıyordur ve elindeki bir alet , diğer kızların sihrini topluyordur .
Tüm sihirlerin toplanması dünyanın sonuna sebep olabilecekken kızlar arkadaşlıklarını da kurtarmaya çalışır .
Müzikal tadındaki film , diğer filmlerin izlenmemesinin yarattığı boşluklara rağmen daha çok küçük kız çocukları için eğlenceli olacaktır .
Yangınların bile ‘pembiş pembiş’ yaşandığı bir dünya ve son sahnelerdeki aksiyon minik seyircilerin dikkatini üzerine toplayacak özellikte .
