Hızlı ve Öfkeli serisi basit bir sokak macerası olarak başladı .
İlk filmin başında bir yerlerde kalabalıktan birinin ettiği “lanet olası sokak yarışçıları” lafının karşılığı adamlar ve onların arasına sızan bir polisin macerasını izledik .
Point Break’ten aşırılmış gibi duran bir fikirdi ama iyi çalıştı .
Need for Speed’e bayılan buna da bayıldı film beyazperdenin en uzun soluklu ( ve de en çok kazandıran ) serilerinden birine dönüştü .
Bir önceki filmin çekimleri sırasında ( sonuna yaklaşmışken ) başrol oyuncusu Paul Walker’ın geçirdiği talihsiz bir trafik kazasında hayatını kaybetmesi ile yeni Hızlı ve Öfkeli filmlerine bir ek daha yapmak gerekiyor ; Hızlı , Öfkeli ve Duygusal …
Arabalarla sokak arasında yarışçılık oynayan adamlardan bir ekip oluşturup dünyayı kurtarmak mümkün mü ?
Elbette ama bunun için işi biraz büyütmek ve hikâyenin kuruluşunu biraz daha Bond filmlerine yaklaştırmak gerekiyor .
Öyle de yapılmış .
Karşımızda ergen işi bir Bond filmi var .
Elbette bu Bond macerası Amerikan usulü bir barbekü ( mangal demiyor onlar ) partisine yakışır şekilde kalabalık bir kadroyla kuruluyor .
Olayımız şu ; karşımızda Charlize Theron’un oynadığı çok güzel ve zehir gibi kafası olan bir siber ajan var , amacı Rus nükleer denizaltısını kaçırıp kimin çıkardığı belli olmayan bir 3. Dünya Savaşı başlatmak ve kaos ortamı yaratmak .
Karşısına kimin çıkacağını bildiğinden ekibi bölüyor ve Dominic Toretto’yu ( Vin Diesel ) kendi ordusuna katıyor .
Ekibin kalanı şaşkın ama çabuk toparlanıyorlar ve bir önceki filmin baş kötüsü olan Deckard’ı ( Jason Statham ) zoraki ortak yapıyorlar .
Gerisi büyük patırtı ve finalde büyük bir araba takibi sekansı …
O sekansa ilerleyen satırlarda özel bir ilgi göstereceğim ama araya biraz yönetmen kritiği ekleyelim .
Bu kez yönetmen koltuğunda oturan F. Gary Gray , hem başkahramanı arabalar olan bir film ( The Italian Job ) çekmiş hem de A Man Apart’ta Vin Diesel’le önce de çalışmış bir isim .
Filmden önce , bu kadar büyük bütçe için soru işaretiydi ama ortaya çıkardığı işe şapka çıkarılır .
Şimdiye kadar çekilmiş en hızlı ve öfkeli bölümü çekmeyi başarmış .
Gray’in rejisi senaryonun devasa mantık deliklerine bile aldırış etmemenizi ve perdeden gözünüzü bir saniye bile ayırmamanızı sağlıyor .
Oyuncu yönetiminde de başarılı .
Charlize Theron’a hem aşık hem de nefret ettiriyor ve Jason Statham’ın asap bozucu mizah yaratma yeteneğini yumruklarıyla kombine etmeyi başarıyor .
Yumruklardan bahsetmişken , film bir Jet Li filminde göreceğimiz kadar koreografi marifeti isteyen yakın dövüş sekanslarına sahip ve bu anlar neredeyse araba takibi sahnelerinden daha heyecanla izleniyor .
Şimdi , yeniden final sekansına gelelim .
Charlize Theron’u en son nerede izlemiştik ?
madde Max 4 …
Orada oynadığı Furiosa karakterinin adında Furious olan ve içinden bolca araba geçen bir filme aktarılması kimin fikri bilmiyorum ama şahane !
Bu yüzden final sekansı neredeyse bir madde Max filmine dönüşüyor .
madde Max’teki çölün düzlüğünü buzlar üzerine taşıyan Hızlı ve Öfkeli 8 , abartı bizim işimiz diyerek ekibin peşine bir denizaltı takıyor !
Evet , bir denizaltı .
Aksiyon burada gerçeklikle bağını tamamen yitiriyor .
Denizaltıdan atılan bir füzeyi Hobbs’un ( Dwayne Johnson ) kapıyı açıp eliyle ittirerek karşıdaki aracı patlattığı bir gösteriye bile şahit oluyoruz ama bu neydi şimdi dememize izin vermeyen biri var filmde , her filmin kavuklusu Roman ( Tyrese Gibson ) burada da büyük şamata yapıyor ve aklımızı karıştırıyor .
Uzun lafın kısası ; Hızlı ve Öfkeli 8 , her yaştan çocuklar için çekilmiş bir Bond macerası …
Sıcak Küba’da mini etekli kızlar arasında başlayıp buz gibi arktik denizlerde hipodermiye çeyrek kala bitiyor .
Büyük bütçe , büyük macera …
Senaryo kötü , zaten hiç iyi olmadı ama dublör marifeti gerektiren sahneleri izlemenin seyrine doyum olmuyor .
Film bittiğinde akan yazılara bakarsanız filmin asıl kahramanının ( oyuncu kadrosundan bile kalabalık ) dublör takımı olduğunu görürsünüz .
Hollywood bu çılgınlara çok şey borçlu .
O yüzden alkışlarım Buster Keaton’ın ruhuna gitsin .
İşte bu kadar , filmi vadettiği şeyler sınırında izlediğimde oldukça başarılı buldum .
Gidin izleyin sonra da spotify’dan soundtrack’ini indirin zira o da çok başarılı ve 9. Filmi bekleyin ama bu filmin finalinde bir veda var , sanırım ekip başı oyunculardan biri o filmde olamayacak ama bulurlar bir çaresini .
İyi seyirler … murattolga@gmail.com
