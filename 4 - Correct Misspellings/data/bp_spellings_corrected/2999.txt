Sinemamız açısından bereketli günler yaşıyoruz , her konu masaya yatırılıyor , kıyıda köşede kalmış olaylar sinemaya aktarılıyor .
Bu sene Çanakkale ve Sarıkamış üzerine yoğunlaşıldı , aradan Taş Mektep'e uzanıldı , kahramanlıklar döküldü ortaya teker teker .
Atatürk'ün Fedaisi Topal Osman da tarihi detaylarda gerçeği aramak , aslında yönetmenin kafasında var olan gerçeği ortaya koymak için yola çıkmış bir film .
Bu anlamda Topal Osman'ın farkı , boyut değiştiren bir hikayeye sahip olmasında .
Filmin genel anlamdaki başarısızlığını bir kenara bırakıp olayın tarih içindeki konumuna bakmakta fayda var !
Topal Osman aslında gayet özerk bir yapılanma içeren , Karadeniz bölgesinde özellikle de Giresun'da sivil örgütlenmeleri organize eden , hatta yaratan bir adam .
Değişik bir otonom yarattığı için hem saygı uyandırıyor , hem de başına burukluğu zaman zaman başına işler açıyor .
Bölgedeki azınlığa epey çektiren , Atatürk'ün gözde adamlarından biri .
Balkan Savaşı'nda aldığı yara sebebiyle topal kalıyor , o yüzden lakabı topal olarak kalıyor .   Tabii ne oluyor da Topal Osman Atatürk'ün muhafız alay komutanlığına kadar yükselmişken ve yöresel bir kahraman ilan edilmişken birdenbire katil damgası yiyip arananlar listesine giriyor ?
Atatürk'le tartışan Trabzon mebusunu öldürdüğü gerekçesiyle katil damgası yiyor , arananlar listesine giriyor ve yakalanacağını anlayınca Çankaya Köşkü'nü basıyor .
Bu arada Atatürk'ün baskından çarşaf giyerek kaçtığı da , kalpağı giyen Latife Hanım'ın onları karşıladığı da  söylentiler arasında .
Film tüm süreci anlatmaya çalışıyor , hatta Atatürk'ün Samsun'a çıkışının sebebi olarak da Topal Osman gösterilmekte !
Yani onun özerk yapılanmasının , devleti takmayan davranışlarının bir son bulması için !
Karadenizlilere özgü ‘uşak ' kıyafetiyle ortalıkta arz - ı endam eyleyen Osman'ın çevresindeki saygınlığı tartışılmaz .
O yüzden filmin bir kısmında yerel kıyafetler içindeyken , sonra düzenli orduya geçiyor ve askeri kıyafetler giymeye başlıyor ve devletle arası bozulunca tekrardan siyahlara bürünüyor .
Filmin genel anlamda başarısız olduğunu başta belirttim .
Çünkü bir özensizlik hakim filmde .
Oyunculuklar da bu amatörlüğü epey destekliyor , kimi yerler müsamere kıvamında hatta .
Hep bir ağızdan söylenmeye çalışan gaz cümleleri hiçbir şekilde seyirciye etki edecek düzeyde değil !
Topal Osman'ın evin içinde yaralı bir halde kendisini yakalamaya çalışan dışarıdaki subayla konuşmasından ( sanki karşılıklı sohbetteler ) , arada bir yarıda kesilen ve beş kişinin kendisini ileriye atıp anında öldüğü sahnelere kadar her şey gerçekten de tatminsiz .
Eğer karşımıza maddi sorunlar vardı mazereti gelecekse , o zaman çekilmese daha iyi olurdu yanıtını vereceğim .
Film zaten derdini çok iyi anlatamıyor , karakterin hikayesini çok iyi kuşanamıyor .
Bari onu çevreleyen oyunculuklar iyi olsa diye umut ediyor insan .
Topal Osman'ın askerlerinden biri neden kadın mesela ?
Hep yanında , yakınında ve onun varlığı bile belirtilmiyor !
Gelelim Topal Osman'ın sonuna .
Kafası kopartılarak hayatına son verilen Osman böyle bir sona nasıl geldi ?
Karşılıklı baskınlar sonuncunda konuşmasın diye Topal Osman'ın hayatına son veriliyor .
Film bu sonu biraz ikircikli veriyor .
Sonuçta Atatürk'ün yıllarca yanında olmuş , onun muhafız alayında görev yapmış bir adamın ipini çekmek kolay değil ama Atatürk'ün gözyaşları ve filmin sonunda Topal Osman'ın oğluna söylediği cümle aslında olayı ucundan bucağından yakalamaya çalışıyor .
Zafere giden yolda bazı kayıplar verilebilir , hatta verilmelidir gibi bir mesaj !
Karadeniz insanının hırçınlığını , asabiyetini kuşanmış bir karakter Topal Osman , milliyetçi ve yerel karakter .
O yüzden kendi bölgesinden ayrılmıyor , yerel bir mücadele veriyor ve bunun bedelini de kellesiyle ödüyor !
Film bu hayat hikayesini daha dolu dolu anlatabilirdi , sonuçta tarih içinde farklı bir yere oturan bir karakter Topal Osman .
Ama özensiz bir yönetim , bölük pörçük ve olayı tam da kapsamayan bir senaryo kötü oyunculuklarla birleşince ortaya tatminsiz bir film çıkmış ve tabii bir de yanlı !
twitter . com / BanuBozdemir
