Yeryüzünde vampir nüfusu artmış , vampirlere besin olmamak için gizlenmek zorunda kalan gerçek insanlar ise azınlık konumuna düşmüştür .
Bir araştırmacı ( stilize ve cool bir şekilde gösterilen ve büyük bir şirketi andıran ) vampir dünyasında empati yeteneğini güçlendiren bazı deneyimler yaşadıktan sonra insanlara yakınlık duymaya başlar .
İnsan sempatizanı yakışıklı vampir , bir grup direnişçi insana yardım ederek dünyadaki vampirleşme eğilimini sona erdirecek bir serüvene girer .
Neticede soğuk vampir imparatorluğunu sona erdirecek ve ' insan cumhuriyetini ' kuracak bir formül bulunacaktır elbet .
Vampir İmparatorluğu bir parçası olduğu sisteme yabancılaşan ve isyancıların arasına katılan sıradan bir bireyi merkeze alan distopik kurmacaların yapısını kullanıyor .
Fakat böyle hikayelerde genellikle ana kahramanın hayatını hapishaneye çeviren dünya son derece sıkıcı ve bunaltıcı ; gizli kapaklı bir hayat süren ötekilerin dünyası ise sıcak , dünyevi ve baştan çıkarıcıdır .
Burada ise vampirlerin ' gece hayatı ' son derece çekici bir şekilde resmedilmiş .
Onlara direnen insanlar ise doğrusu sıcak bir alternatif sunamıyorlar .
Bu noktada Ethan Hawke'nin canlandırdığı karakterin insanlığı yeniden hortlatma girişimi çok fazla inandırıcı olamıyor .
Heyecansız bir şekilde ortaya konan duygusal yakınlaşma ve Willem Dafoe ? un canlandırdığı lider karakteri dönüştürücü rollerini yerine getiremiyor .
Undead'in ikiz yönetmenleri vampirleşme ve insanlığın kökünü kurutan kan saplantısı üzerinden güncel politikalara gönderme yapmaya çalışıyorlar .
Fakat bu , dünyayı insanlıktan çıkaran savaşçı vampir kapitalistler fikri , hiç fena değilse de , burada inandırıcı olmayı başaramıyor .
Filmin yüksek bütçeli stilize bilim kurgu görünüşüyle tezat oluşturan kanlı final sahnesi ise ilginç bir şekilde ilgi çekici .
Doğrusu bu tür bir kanlı vampir orjisinin yıkıcı değil yapıcı olduğu çok az film vardır herhalde , ' insani ısırık ' detayı hiç fena değil .
Ve aslında liderin son anda belirmesi gibi ayrıntılarla filmin bilim kurgu motiflerini kullanan bir aksiyon filmi olduğu gerçeği iyice kendini belli ediyor .
Vampir İmparatorluğu'nu güncel savaş politikalarının fantastik bir alegorisi gibi okuyanlar filmin önemini abartabilirler , buna bir itirazımız yok .
Fakat pahalı bilim kurgu tasarımlarına ve ilgi çekici oyuncu kadrosuna rağmen , ortada sıradan bir aksiyondan fazlasını sunmaya çalıştığında samimi olamayan bir film var .
Bilim kurgu aksiyonlarına da karşı değiliz ; fakat burada ' hakim vampir yaşam tarzı ' dışında bir orijinallik yok ve karakterlerin onlara hayat veren sıkı oyuncuları bile heyecanlandırmadığı ortada .
İki toplumsal yapının mücadelesini insanı bir şekilde ele almaya çalışan filmin ortaya elle tutulur bir tane bile karakter ortaya koyamaması ise ayrıca ilginç .
