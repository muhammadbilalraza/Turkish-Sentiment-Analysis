Huysuz kedi Garfield'ın macareları animasyon versiyonunundaki üçüncü filmiyle ve tüm can sıkıcılığıyla devam ediyor .
Üstelik şimdi gözü yoran ve görüntüleri zaman zaman bozulan üç boyutlu haliyle .
Yine Garfield'ın yaratıcısı Jim Davis ( ve Dominic Muir ) ve yönetmeni Mark A. Z. Dippé elinden çıkan Garfield 3 Boyutlu Süper Kahraman , çocuklar için hazırlanmış bir proje .
Yaratıcısının , tembel olduğu kadar ukala da olan kedinin sadece evde yaşadıkları ile ilgili yazdığı sürükleyici hikayelerden sonra , Garfield 3 Boyutlu Süper Kahraman filmi bizi gezegenler arası maceradan maceraya sürüklüyor .
Karikatür Dünyası'ndan süper kedi Garzooka , hem Dorkon ( Şapşallar ) gezegenini hem Çizgi Roman Dünyası'nı kurtarmak için Çizgi Roman Dünyası'na gelince Garfield , Arlene ve Odie , Karikatür Dünyası'nda DNA'ları tutan Garzooka'nın arkadaşlarının - ki bu arkadaşlar bu tayfanın hormonlu ve süper güçle donatılmış halleridir - yerine geçer ve macera başlar .
Tek bir kedi bile her şeyi değiştirir mottosu etrafında dönen film , çocuklar için yapıldığını düşünürsek onları heyecanlandıracak kadar bolca aksiyona yer veriyor ; film bir bakıma Terminatör , Transformers gibi filmlerin çocuklar için hazırlık sınıfı .
Şehrin binalarından toplanmış Transformer bozması bir canavardan tutun , kovalama sahnelerine kadar senaryoda pek çok günümüz Hollywood filmlerinin aksiyon öğelerine yer verilmiş .
Ama bu film de tıpkı diğer iki animasyonda olduğu gibi ( Garfield Geri Dönüyor ve Garfield Komedi Festivali ) Pixar ve Walt Disney harikaları karşısında oldukça sönük .
Zaten film Amerika'da video formatıyla satışa sunulup , sadece İsrail , Polonya , Arjantin , Hong Kong ve Türkiye'de vizyona girdi .
Bir tek Çizgi Roman ve Karikatür Dünyası'nın şirin ve uzay görüntülerinin etkileyici olduğunu belirtebiliriz .
Üç boyutlu görüntülerdeki zaman zaman bozulan şekillerse fazlasıyla göz yorucu .
Gönül ister ki 1978'den beri dünyanın en sevilen kedisi Garfield , yerini başka kahramanlara bırakmadan evvel yıllarca koruduğu çizgisine uygun bir filmle biz sevenleri karşısına çıksın .
Bir önceki filmi Garfield Komedi Festivali'nde Garfield'ın yaratıcısı ile karakteri arasındaki mitsel bir yolculukta hesaplaşmasını izlemiştik , o film en azından bu yönüyle anlamlıydı .
Bu filme ise kötü animasyonuyla , kopyalanmış aksiyonuyla ve bir kedi bile dünyayı değiştirir önermesiyle değer verilebilir mi ?
2004'ten beri çocuklara yönelik olarak çekilen ve animasyonu yapılan ve kendi özelliğinden çok sıradan popüler öğelerle yoğrulan Garfield filmleri gibi bu film de , mizahıyla ve yine sadece belli bir yaş grubunu etkileyebilecek heyecanlı sahneleriyle onlar için iz bırakmayacak bir alternatif olarak kalabilir .
