Sorumluluk sahibi vahşi batı şerifi Woody ve çılgın uzay komandosu Buzz Lightyear’la karşılaşmamızdan bu yana tam 24 yıl geçmiş .
O filmi çocukluğunda sinemada izleyenler şimdi iş - güç sahibi orta yaşlı insanlar oldular .
Zaman ne tuhaf bir şey ama filmler sayesinde kurduğumuz dostluklar ( ve aşklar ) hiç eskimiyor . Woody , Buzz ve diğerleri hala bizi maceradan maceraya sürükleyen dostlarımız ve şimdi de çocuklarımıza eşlik ediyorlar .
Bir veda macerası gibi görünen serinin 4. Filmi bu hafta vizyonda .
 
1995 yılında izlediğimiz filmde yeni alınan Buzz Lightyear adlı havalı oyuncak yüzünden gözden düşen Woody’nin bir yanlış anlamalar silsilesi sonucu atıldığı macerayı izlemiştik .
Buzz’ı yeniden eve getirmek ve alnına sürülen lekeyi temizlemek için uğraşan Woody oyuncaklar için oldukça tehlikeli bir yer olan dış dünyada ( evin dışında ) inanılmaz bir serüven yaşamıştı ve biz de buna şahit olmuştuk .
50’lerden 80’lere oradan da şimdilere ışınlanan çocuk ruhlu serüven sinemasının animasyona yansımış haliydi bu film ama bazı devrimci özellikler de taşıyordu .
Pixar’ın ilk filmi ve çocuklar için hazırlanmış ilk uzun metrajlı CGI animasyon olan Toy Story , klasik Disney tarzı çizgi filmlerin sonunu getiren dönemi müjdeliyordu .
Disney krizi fırsata çevirip 2006 yılında stüdyoyu satın aldı ama bu başka bir hikaye .
 
Lafı uzattığımın farkındayım ama dedim ya , bu oyuncaklar eski dostlarımız .
Franchise imkanları sayesinde gerçekten bir sürü çocuk bu oyuncaklarla büyüdü .
Benim oğlumun da hala odasında tuttuğu bir Buzz’ı var mesela .
 
Serinin son filminde oyuncaklarımız ilk filmdekine benzer bir şekilde yine dış dünyaya açılmak zorunda kalıyorlar .
Pixar'ın başlangıçta dördüncü bir film yapma planı yoktu ,  Toy Story 3 ( 2010 ) perdeyi kapatma niyetindeydi ve o filmin sonunda Andy oyuncaklarına elveda dedi ama film çok başarılı olunca daha şık bir veda için fırsat doğdu .
Artık Andy büyüdüğü için son film onun üzerinden devam etmiyor .
Oyuncakların bu hikayedeki sahipleri küçük bir kız çocuğu olan Bonnie ve onun da ana okulundaki yemek öğünlerinden kalanları oyuncak yapmak gibi bir hobisi var .
Hikayenin çatısı tıpkı ilk filmdeki gibi kurulmuş ; bir zamanlar Buzz’ı kıskanan Woody bu kez plastik çataldan bozma bir oyuncak olan Forky’i kıskanıyor .
Forky atık mı yoksa oyuncak mı olduğuna karar veremeyen , kişilik problemleri had safhada bir canlı , adeta bir Frankenstein Canavarı ama olabildiğince de komik .
Bir karavan gezisine çıktıkları esnada kafayı kırıp kendini arabanın camından atıyor ve iş yine Woody’e düşüyor . Woody’nin temel motivasyonu bu kez farklı .
Eskiden Andy’nin kendisiyle oynaması için uğraşırken şimdi Bonnie’nin sevdiği oyuncağı kaybetmemesini sağlamaya adıyor kendini .
Buradaki mesaj net : birini sevmek için onun sizi sevmesini beklemeyin , sizden vazgeçip başkasını seçse bile mutlu olması için elinizden ne geliyorsa yapın .
Sevmek böyle bir şey .
Oyuncakların post apokaliptik sayılabilecek kadar yabancılaştırılmış düş dünya macerası yine eğlenceli .
Seriye yeni katılan oyuncaklarla Toy Story evreni genişlemeye devam ediyor .
Ana hikayenin destek kolonları olan yan hikayeler de güçlü . Woody’nin Bo Peep’le olan flörtü , Bo’nun güçlü ve kendine yeten kadın olma halleri , Gabby Gabby’nin bir ses ve onu sevecek sahip arayışı , meşhur motosiklet dublörü evvel Knievel’ı fena halde andıran Duke Caboom’un ( orijinal seslendirmede bu karaktere Keanu Reeves hayat veriyor , bizdekinde ise sevgili dostum Fatih Özacun ) özgüven problemleri .
Bunların hepsi ayrı bir macera olabilecek kadar güçlü küçük hikayeler ve asıl hikayeye çok ölçülü bir şekilde yerleştirilmişler .
Bu filmdeki favori karakterlerim ise lunaparktaki atış poligonunda sahiplerini bekleyen ve bu esnada da kafayı sıyırısan iki oyuncak olan Bunny ve Ducky , müthişler !
Onların sekanslarını izlemek ayrı bir keyif oldu .
 
Toy Story 4 aradan geçen 24 yılda bile eskimeyen fişek gibi ama duygu yüklü bir animasyon , her yaşa hitap edebilme becerisini de koruyor ki bu yolu da yine kendisi açtı .
Serinin tema müziklerini besteleyen Randy Newman yine maceranın önüne geçmeyen müthiş eşlikçi score’lar bestelemiş .
Animasyon kalitesi önceki filmlere göre fark edilir seviyede yükselmiş .
Özellikle mekan tasarımları harika !
Doğru tüketicilik adına , mağazadan oyuncak almak yerine kendiniz yapın ya da eskici dükkanlarında sahibini bekleyen eski oyuncakları bulun gibi mesajlar yüklenmiş olarak geliyor ve ebeveynlerin en merak ettiği ( ben de ettim ) soruya cevap arıyor ; ¨biz bu çocuğa bu kadar pahalı oyuncaklar alırken o neden bisküvi kutusunu uzay gemisi yapıp oynuyor¨ sorusuna .
 
Toy Story 4 , çocuklar , çocuğu olanlar ve içindeki çocuğu öldürmeyenler için .
Bu filmi yaratan ekip içindeki herkese saygılı ve dost .
Eğer merak ediyorsanız ; Mr .
Potato Head’i seslendiren Don Rickles filmden önce hayatını kaybetti ama yapımcılar başka bir ses bulmak yerine onun geçmiş kayıtlarını derleyerek seslendirme yapmayı tercih etti .
Seslendirme demişken , filmi basın gösteriminde Türkçe dublajlı haliyle izledik , açıkçası bunu sorun etmiyorum , animasyon dediğinin aslı da dublaj değil mi !
Bizim dublajcılarımız da fevkalade olduğu için yaptıkları küçük yerelleştirmelere çok gülüyorum .
Siz hangisini seçersiniz bilmiyorum ama iki hali de iyidir .
 
Uzun lafın kısası , dostlarımız bize olabilecek en güzel şekilde veda ediyorlar ve hepsinden önemlisi Woody artık yolunu buluyor .
Onun sorumluluk sahibi güzel kalbi olabilecek en iyi yerde .
İyi seyirler .
 
murattolga@gmail.com
