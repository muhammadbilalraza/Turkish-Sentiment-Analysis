Vizyonların Türk sinemasından geçilmediği bu günlerde , çoğu birbirine benzeyen , çoğunlukla eski Türk filmlerinin tadını vermek modasına kapılan filmler izliyoruz .
Bunların arasında sıyrılan , daha önce sinemada hiç kullanılmamış bir teknikle karşımıza çıkan bir Türk filmi var : Suluboya .
Teknik olarak dünyada benzeri var mı bilemiyorum ( sanmıyorum ) ama dijital basılmış bir film olarak Türkiye'de bir ilk olduğu kesin .
Teknik derken , filmin yapımcılığını ve senaristliğini de üstlenmiş olan yönetmen Cihat Hazardağlı , üç yıldır üzerinde çalıştığı bu filmde , bir tuval sinema perdesine aktarmış adeta .
Filmin dokusu , bir tablonun üzerindeki pütürlü doku olarak karşımıza çıkıyor .
Film adeta bir suluboya tablonun canlanmasından meydana geliyor .
Çizgi film desek değil , demesek hiç değil .
Aşkı , sanatı , büyümeyi ve hayatın gerçeklerini bir tuvalin içinde anlatmayı başarmış evrensel bir masal .
Bir renk cümbüşü , bir sanat eseri .
Film için önce mekânların ( Venedik ) maketlerini yapan yönetmen , oyuncuları da özel bir teknikle boyamış , çekilen 700 bin kare fotoğraf , suluboya efektleriyle birleştirilmiş .
Film İngilizce olarak seslendirilmiş ve Türkçe altyazılı , bu konuda eleştiri alıyor gördüğüm kadarıyla ama zannederim , dünyada bile ilk olan bir teknikle çekilmiş bu ilginç film , global olarak düşünülmüş .
Sonuçta hikâye Venedik'te geçiyor ve oyuncular da Türk karakterleri canlandırmıyorlar .
Bunun neden eleştiri aldığını anlayabilmiş değilim çünkü sonuçta sinema zaten evrensel bir dildir .
Türk yapımı her filmin Türkiye'de geçmesi , Türkçe olması gerektiğini düşünmüyorum , konusu da " sanat " olan bir sanat eseri bu film .
Sonuç olarak bu film dünya çapında izlenirse ki umarım izlenir ve beğenilirse , zaten o zaman Türk oyuncularımızla , Türk yönetmenimizle övünmeyecek miyiz ?
Filmin gereğinden uzun olduğunu ve bir süre sonra temposunun düştüğünü söylemek mümkün .
Ayrıca filmin teknik özelliğinden dolayı zorunlu bir şey miydi yoksa bir tablonun gerçeğe dönüşü hissini vermek için yönetmen bilinçli mi yaptı bilemiyorum ama hareketler kadar konuşmaların da yavaşlığı , gerçekten de çocuklara İngilizce öğretmek için yapılmış çizgi filmleri hatırlatıyor ara sıra .
Sonuç olarak karşımızda sinemamız için bir ilk var .
Yaratıcılığın sınırlarını zorlamış bir çalışma var .
Tim Burton nasıl sinemayı bir araç olarak kullanıp onu bambaşka şekillere dönüştürebiliyor , onunla başka başka oyuncaklar yaratabiliyorsa , bunu biz de yapabiliriz , biz de eşsiz ürünler meydana getirebiliriz'i hissettiriyor , " Türk sineması sadece klasik , bildik hikayeleri anlatır " ezberini ve klişesini bozuyor .
Takdire şayan bir yapım , umarım gereken ilgiyi sadece ülkemizde değil tüm dünyada görür .
