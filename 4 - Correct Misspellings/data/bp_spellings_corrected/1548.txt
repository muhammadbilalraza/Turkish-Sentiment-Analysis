Kimse , 2004 yılında çekilen ve olaylı galasıyla sansasyon yaratan Büyü’ye bir devam filmi gelsin diye beklemiyordu .
Büyü’nün öyle gösterildiği zaman yeri göğü sallayan ya da “keşke devamını çekseler” diye düşündürecek bir tarafı yoktu .
20’lerin başında tek tük karşımıza çıkan ve D@bbe ile bir furyaya dönüşen yeni korku sinemasını ön temsilcilerinden biriydi ve oyuncu kadrosuyla akılda yer etti .
Şimdilerde ise bir korku filminde , bütçe hesapları yüzünden böyle güçlü bir kast çalışması yapmak pek mümkün değil .
Orhan Oğuz gibi usta bir sinemacı tarafından çekilen Büyü’de Özgü Namal , İpek Tuzcuoğlu , Ece Uslu , Nihat İleri , Okan Yalabık , Suna Selen , Serhat Tutumluer ve Dilek Serbest gibi tanınmış oyuncular rol almıştı .
13 yıl sonra çekilen devam filmine de öncelikle kast tarafından bakmak gerekiyor .
İlk Büyü , kötü bir filmin yönetmen gayreti ve oyuncuların hatırına izlenebilir olmasının tipik bir örneğiydi .
17 Aralık 2004’te vizyona giren film 27 hafta afişte kaldı ve 553 bin bilet sattı .
Şimdilerde bir korku filminin bu gişeye ulaşması pek mümkün değil .
Bu filmler birkaç hafta vizyonda kaldıktan ve 5-10 bin kişiye bilet sattıktan sonra anılara karışıyorlar .
Çünkü vizyon , “hadi iyi bir korku filmi çekelim” diyenden çok , “hadi bir korku filmi çekelim ve para kazanalım” diyen tüccarlarla dolu .
Sinemadan para kazanmanın kötü bir tarafı yok ancak bahaneden bir senaryo yazıp , bulduğu ilk mekanda ve isimsiz oyuncularla korku filmi çekip , sonra da “yılın korku filmi” diye ortalığa salmanın alemi yok !
Kimse her yıl 30 korku filminin vizyona girdiği zamanlarda bu numarayı yemiyor .
Seyircinin ilgisi ve hoşgörüsü sömürülüyor , olan bu türde gelecek iyi filmlere oluyor .
Büyü 2 , neresinden tutsam elimde kalan bir yapım .
Hazreti Süleyman’ın cinlerle konuşma ve onlara hükmetme gücüne sahip olmak isteyen “Kara Büyücü” ile kolunda Hazreti Süleyman’ın mührünü taşıyan üniversiteli bir masum bir genç kızın mücadelesini anlatıyor .
Senaryonun kafası karışık , karakterler tek boyutlu ve daha önce izlediğimiz filmlerden kesilip yapıştırılmış .
Örneğin kötü kalpli Nida ve yardakçıları Amerikan kolej filmlerinden fırlayıp gelmiş gibiler .
Diğerleri için de benzer şeyler söylenebilir .
Üstelik ortada , kötü yazılmış olsa bile “oyunla” bu karakterleri düzeltebilecek birileri yok .
Birkaçı dışında ilk kez izlediğimiz genç bir oyuncu kadrosu çıkıyor karşımıza .
Filmdeki en bilindik isimler , başta kısa bir rolde gördüğümüz Yeşim Salkım ve Özgül Kavruk .
Yine yerli korku filmlerinden alışık olduğumuz ucuz duman efektleri , terk edilmiş köyler , içine cin kaçmış üstü başı kirli köylüler .
İlk filmden alınan ilham , cin furyasının alışkanlıklarıyla birleştirilmiş ve ortaya Büyü 2 çıkmış .
Ancak dizi estetiğinden bir saniye olsun kurtulamayan Büyü 2’nin derdi ortaya sıkı bir korku filmi çıkarmak değil .
Bundan ziyade , ilk filmin hala hatırlanan isminden faydalanarak salona seyirci çekmeyi amaçlayan bir yapım .
Başrol için uygun görülen ve dublajlı bir performansla karşımıza çıkan Gizem Salkım’ın ise ilk sinema deneyimi .
Neyse ki kadroda onun amatörlüğünü gözümüze sokacak bir isim yok .
Filmin mekan seçimi de hatalı .
Konu Hz .
Süleyman ve antik çağlardan gelen kadim kötülükler olunca biraz daha doğuya kaymak gerekiyor .
İlk film Mardin’de çekilmişti ve bu bölgenin dokusu hikayeye hizmet ediyordu .
Burada ise bir Ege köyünden daha uzakta değiliz ve bu köy başka korku filmlerinde de karşımıza çıkan tanıdık bir yer artık .
Filmin en büyük günahı ise finaldeki sürprizini daha en başından açık etmesi …
Evet , o maskenin arkasında kimin olduğunu anlayabiliyoruz !
Büyü 2 , türün meraklılarına gönül rahatlığıyla tavsiye edebileceğim bir film değil .
Ticari bir sinema örneği olarak salon gösterimi için standartları tutturabildiğini de düşünmüyorum .
Bundan 13 yıl önce gösterilen ilk filmi çok ciddiye almamış , o yoklukta dahi gülüp geçmiştik ancak o bile devam filminin yanında bir başyapıt gibi duruyor .
Keşke bu filmler , dışarda olduğu gibi , DVD’de falan karşımıza çıksa , biz de B Film meraklıları olarak arayıp bulsak .
O zaman işin farklı bir algısı ve değerlendirmesi olacak ama neredeyse her basmakalıp korku filminin aşırı iddialı bir şekilde vizyona sokulmasına gerçekten anlam veremiyorum .
PR’cılar üstlerine düşeni yapmaya çalışıyor ancak eldeki malzeme bunu kaldırmıyor .
Bu olumsuz eleştirinin altında , filmine basın gösterimi yaparak eleştirmenlerden kaçırmayan yapımcısına teşekkür ederim .
Keşke karşıma iyi bir film çıksaydı ve Türk korku sinemasına olan hoşgörümden faydalanabilseydi .
Bunu gerçekten isterdim .
murattolga@gmail.com
