Kara Şövalye'de Batman'in girişini müjdeleyen ilk çekim , yönetmen Christopher Nolan'ın süperkahraman türüne getirdiği orijinal dengeyi özetliyor .
Sahte Batman'lerin engellediği bir uyuşturucu satışı ( O uyuşturucuyu kimin sattığını Batman hayranları kolayca tahmin edebilir ) sırasında gerçek Batman , kötü adamlardan birinin silahını tutar ve silahın ucunu bozar .
30'lu yılların eski Superman çizgi serilerinden beri türün baştacı olmuş , on yıllardır parodisi yapılmış bir klişe .
Fakat ikinci izleyişte gözüme çarpan bir detay çekimi , Batman'in avucunda sert objeleri kırmasını kolaylaştıran gizli bir metal mekanizmayı gösteriyor .
Nolan'ın Batman'i işte bu iki yaklaşımın mükemmel bir buluşması .
Her süperkahraman hikayesinin yaptığı gibi iyi ve kötü arasındaki bitmez tükenmez savaşı mitolojik boyutlarda incelerken aynı zamanda karanlık , sert ve gerçekçi bir dünya yaratıyor .
Bu bakımdan Kara Şövalye , belki de gelmiş geçmiş en başarılı süperkahraman uyarlaması olmanın yanında , yılın en iyi filmlerinden biri , türü her ne olursa olsun .
Christopher Nolan , senaryosunu beraber yazdığı kardeşi Jonathan ile , 2005 yılının en iyi süperkahraman filmi Batman Başlıyor'un karanlık ve gerçekçi tonunu bir kaç kilometre arttırıyor .
Çizgi roman uyarlamalarından beklenen atmosferik ve stilize görsel yapı yerine Büyük Hesaplaşma ve Köstebek gibi filmlerden beklenen , Michael Mann , Martin Scorsese tarzı sert ve merhametsiz bir suç metropolü yaratılıyor yeni Gotham ile .
Kara Şövalye ile artık Tim Burton'ın gotik Gotham'ından çok çok uzaklardayız .
Filmi açan soygun sahnesi , soğuk ve gri tonlara sahip görsel yapısı ve her soyguncunun diğerine ihanet ettiği karmaşık hikaye yapısı ile Kara Şövalye'nin atmosferi için Büyük Kapışma'dan ilham aldığını itiraf eden Christopher Nolan , hiç zaman kaybetmeden Michael Mann göndermelerine başlıyor .
Kara Şövalye'nin senaryosu bu tür metropolitan suç hikayelerine uyacak biçimde daha eşit oranda ağırlık veriyor karakterlerine ve konu elementlerine .
Yani bu sefer ilk filmin aksine tamamıyla Batman'in hikayesine odaklanmaktansa , bu dünyayı işgal eden diğer karakterlerin kendilerine ait başlangıç - gelişim ve sonuçlarına şahit oluyoruz .
Batman'in bu sefer ön plandan biraz gerilemesi , dogmatik Batman hayranlarını ilk bakışta hayal kırıklığına uğratabilir .
Nolan kardeşlerin senaryoya getirdiği alışılmamış kahraman odaksız yaklaşımı , başka ellerde geri tepebilirdi .
Fakat bütün ana karakterlerin kendi hikayeleri , ana yarasamızın hikayesi kadar , hatta belki de daha başarılı ve kişisel anlamda ilgi çekici .
Gotham'ın umut ışığı saçan Beyaz Prens'i Harvey Dent'in ( Aaron Eckhart ) burada hiçbir sürprizini bozmak istemediğim hikayesi , yürek burkan , klasik tanımıyla bir trajedi .
Teğmen Gordon'un ( Gary Oldman ) kendini ve ailesini sadece Joker olarak tanınan vahşi psikopattan korumak için verdiği bazı kararlar , ilk filmde az kullanılmış bu ilginç karakteri daha ön plana çıkarıyor .
Joker'den bahsetmişken , işte bu eleştiriyi okuyan herkesin büyük ihtimalle en çok merak ettiği soruya geldik : Parlak kariyeri beklenmedik erken ölümüyle kesilen Heath Ledger'ın Joker performansı başarılı mı ?
Ledger , kanımca son rolü ile ayrıca kısa yaşamının en iyi ve en çok akılda kalacak performansını ortaya koyuyor .
İlk çizgi roman sayılarından beri Batman'in has düşmanı olarak bilinen Joker , 60'lı yıllardan Jack Nicholson'lu 80'li yıllara uzanan sinema macerasında ilk kez oyuncu , şakacı palyaço komedyasından sıyrılıyor .
Kara Şövalye'nin Joker'i , karakterin orijinal versiyonuna en çok yaklaşan , kural tanımaz , durduralamaz , anarşik , vahşi ve acımasız bir psikopat .
Ledger'ın isimsiz ve geçmişsiz Joker'i , bir bakıma kötülüğün ve kaosun bir insanda somutlanmış hali .
Bir çok eleştirmen , Ledger'ın performansını Anthony Hopkins'in Hannibal'ıyla eşit tutuyor .
Ben bu görüşe katılmıyorum .
Bence Ledger ile hayat bulan Joker , Hopkins'in yorumundan ileriye giderek kötülüğün saf boyutlarına iniyor ve daha ilgi çekici , daha ürkütücü bir psikopat yaratıyor .
Kara Şövalye'nin Joker'i tanımlanamaz , insafsız bir yıkıcı güç .
Alfred'in dediği gibi " Bazı insanlar anlaşılamaz . Bazı insanlar sadece dünyanın yanmasını izlemek ister . "
Ledger'ın Joker ile Oscar'a aday olacağı kesin , ve bence bu onurun aktörün zamansız ölümüne göndermede bulunan bir duygu sömürüsünün ötesinde tamamıyla hakedildiğini düşünüyorum .
Filmde oyunculuklar Christian Bale , Aaron Eckhart , ve Gary Oldman'dan oluşan kadrosu ile tek kelimeyle mükemmel .
Batman Başlıyor'un tek çürük elması Katie Holmes'un yerini bu sefer Hollywood'un çok daha yetenekli aktrislerinden Maggie Gyllenhaal doluruyor .
Bu sayede Batman'in romantik bağlantısı Rachel Dawes , daha üç boyutlu bir karaktere dönüşüyor .
Batman'in doğru ile yanlış , iyi ile kötü arasındaki hassas dengeyi bulmasında hayati önem taşıyan iki kılavuzu , Alfred ve Lucius rollerinde Michael Caine ve Morgan Freeman , filmin ahlaki pusulasını oluşturuyor .
Christopher Nolan , şimdiden sadece iki film ile 60'ların televizyon dizisinin ve 90'ların dört filminin yapamadığını başarıyor ve Batman karakteri üzerine ayakları yere basan , elle tutulur bir mitoloji oluşturuyor .
Kara Şövalye üzerine edindiğim tek hayal kırıklığı , şimdiden efsane olmuş serinin yeni bölümü için üç sene daha beklemek zorunda olmam .
Dipnot : Her ne kadar çoğunlukla çocuklara pazarlanan süperkahraman türüne ait olsa da , filmin 10-12 yaş altı genç çocuklar için fazla vahşi , karanlık ve korkutucu olduğunu düşünüyorum .
Filme gitmeden önce ebeveynlerin çocuklarının yaşını ve bu tür korkutucu ve karanlık sahnelere olan alışganlığını göz önünde tutmalarını tavsiye ederim .
