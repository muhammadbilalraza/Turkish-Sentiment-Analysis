Yerüstündeki hayatımız bize her zaman doyurucu gelmeyebiliyor .
İnsan aklının keşif merakı bu yüzden sınırlarını çoktan aştı .
Artık farklı yöntemlerle doğanın tam olarak bize sunmadığı yanlarını da keşfeder olduk .
Dünyanın dörtte üçünü kaplayan denizlerin altındaki sır dünyası da buna dahil .
Yılarca Kaptan Cousteu bu merakımızı yaptığı belgesellerle gidermeye çalıştı .
Öyle ki , bir dönem Kaptan Cousteu'nun solungaçları olduğundan şüphe etmeye başlamıştık .
Denizin altına kamerasını sokup bizi " derinlik sarhoşu " yapan yönetmenler de oldu tabi ki .
Ama Nemo Kayıp Balık , bütün bu çalışmaların arasında ayrıcalıklı bir yapım .
Animasyon harikası tabirini fazlasıyla hakeden film ; hem teknik özellikleriyle , hem de dokunaklı hikayesinin rengarenkliğiyle algımızı kamaştırıyor .
Benzer animasyonlardan kendisini ayıran en belirgin özelliği ise , kullanılan karakterlerin özellikleri .
Genel olarak olağanüstü kahramanların müthiş dönüşümler yaşayarak , büyük işler başardığı animasyon filmlere alışığız .
Nemo'da ise başroller tam tersine zayıflıklarıyla ve kusurlarıyla dikkati çekiyor .
Oğlunu korumayı takıntı haline getirmiş baba Marlin , babasının sözünü dinlemeyen aklı havada oğul Nemo ve filmin en eğlenceli unsurlarından olan amnezik balık Dory , mevcut özellikleriyle hikayenin en dikkat çekici karakterleri .
Ancak filmin en başarılı yanlarından birisi yan karakterlerin bile işlevsel olarak maksimum verimlilikte sunulması .
Örneğin ekonomik kullanımlarıyla tam bir yaratıcılık başarısı olan martı kolonisi ilk akla gelenler .
Avustralya aksanlı vejetaryen köpekbalıkları , beceriksiz yengeçler , 150 yaşında kendini genç hisseden Amerikan tavırlı su kaplumbağaları bu su altı galerisinin diğer akla gelen kahramanları .
Özellikle martılar az ama öz varlıklarıyla filmin mizahi yanını besleyen en çarpıcı karakterler olarak dikkat çekiyor .
Film yaratılırken National Geographic arşivleri titizlikle incelenmiş , balık davranışlarının kökenlerine kadar herşey en ince ayrıntılarıyla ele alınmış .
Hepimizin günlük hayatta espri malzemesi yaptığı " balık hafızası " kavramı balık Dory karakterine müthiş bir zenginlik katmış mesela .
Günlük hayatta mecaz ihtiyacımız için kullandığımız bu benzetme , bire bir olarak esprinin kaynağına monte edilmiş .
Filmin en renkli karakterlerinden biri şüphesiz Dory .
Verdiği mesajı espriyle yoğuruyor ve seyirci boğazına takılmadan sorunsuz bir şekilde hazmedebiliyor .
Hikaye su altından yeryüzüne çıktığında ise insanoğlunun ne kadar tehlikeli bir yaratık olduğunu daha iyi anlıyoruz .
Su altındaki yaşamın detayları o kadar çekici geliyor ki , filmin ayakları yere bastığında bir parça rahatsızlık hissediyoruz .
Kendine hediye edilen balıkları özel bir marifetle heder eden haşarı kız çocuğu hem gülünç geliyor insana hem de ürkütüyor .
Ebeveynlerin çocuklarına güven duyması ve kendi yeteneklerini keşfetmek için onları biraz rahat bırakmanın gerektiğini anlatıyor film .
Ayrıca dostluk ve dayanışma gibi kavramları son derece keyifli bir anlatımla izleyenlere aktarıyor .
Akvaryum balıklarının , aralarına okyanusun derinliklerinden katılan küçük dostlarına söylediği söz ise bir hayli anlamlı : " Bütün kanalizasyonların sonu denize çıkar " .
Başımıza gelen felaketlerin ardından bir şekilde paçayı kurtarabilme şansımız var yani .
Tek şart doğru yolu takip etmek .
Nemo , izlenmesi gereken bir animasyon .
İleride hafızanızı zorladığınızda rahatlıkla hatırlayabileceğiniz bir film izlemek istiyorsanız - buna balık hafızalı olanlarımız da dahil - bu filmi izleyin .
İzledikten sonra evinde akvaryumu olanların , balıklarına daha farklı gözlerle bakacaklarından da eminim .
