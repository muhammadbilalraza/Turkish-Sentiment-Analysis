" taç takan kralın kafası ağırdır " demiş Shakespeare .
Bu replik bu haliyle bilinir ama aslı ‘Taçı takanın kafası huzursuz’dur .
Konu milyonlarca insanın hayatını ellerinde tutan bir liderin yaptığı seçimlerin ne kadar yok edici veya yardım edici olduğunu anlaması ise , bu taçın hem ağır , hem de huzursuz olması gayet normal .
Kaptan Amerika : Kahramanların Savaşı'nda gizli bir teknoloji sayesinde Afrika’da rahatlık ve barış içinde yaşayan Wakanda ülkesi’nin prensi T’Challa ( Chadwick Boseman ) , babasını terörizme karşı kaybettikten sonra kraldan krala atanan Siyah Panter kostümünü giyerek Marvel’in ikonik siyahi süper kahramanına dönüşmüştü .
Fruitvale Station ve Creed ile ne kadar çok yönlü ve güçlü bir yönetmen olduğunu kanıtlayan Ryan Coogler’ın kamerasıyla vizyona giren Black Panther’da ise T’Challa , en azimli süper kahramanın bile korkacağı bir görevi ele alarak ülkesinin kralı olmayı kabul ediyor .
Ondan önceki krallar , teknolojilerinin ve doğal kaynaklarının çalınmasından korktukları için etraflarındaki dünya , özellikle siyahlar için bir kabusa dönüşse de kendi varlıklarını saklamış , dışarıya yardım etmemiştir .
Filmin senaryosu inceden Wakanda’nın tarihten ders alıp , dünyaya kendilerini açmaları anında beyaz batı emperyalizminin hemen ülkelerini istila edip çalıp çırpacaklarını bildiklerine göndermede bulunuyor .
Diğer yandan hayatı boyunca T’Challa’nın soyundan intikam almak için sertleşmiş Erik Kilmonger ( Ryan Coogler’ın has adamı Michael B. Jordan ) ise dünyada diğer siyahların çoğu ırkçılıktan ve kolonizasyondan ıstırap çekerken Wakanda’nın bu kadar rahat yaşamasından tiksiniyor ve T’Challah’ı yerinden edip Afrika’yı yerle bir etmiş beyazlara savaş açmayı planlıyor .
Marvel Sinema Evreni’nin en genel problemlerinden biri kötü adamların yavan olması ve derinlikten yoksun olmasıdır .
İşte bu bakımdan motivasyonunu açık bir biçimde anlayabilmenin yanında , bazı meselelerde sempati duyabileceğimiz bir kötü adamın yaratılması filmi etik bakımdan siyah - beyaz çizgi roman uyarlaması şablonundan çıkarıp , daha gri ve derin bir sosyopolitik alana getiriyor .
Diğer yandan T’Challah’nın babasının ve önceden gelen kralların izolasyonizm ve tribalizmine karşı çıkması , yeni jenerasyonun eski töreleri doğru amaçlarla nasıl yerle bir edebileceğini gösteriyor .
Star Wars : Son Jedi , harikülade bir cesaretle yeni filozofik diyarlara çıkabilmek için eski mitolojisini kırdıktan sonra mega bütçeli blockbuster eğlenceliklerinin bu denli yaşam , derinlik ve yenilik dolu olması ümitlendiriyor .
Black Panther’i sıkıcı bir politika dersiymiş gibi anlattığımın farkındayım .
Tabi ki muazzam ve hayret uyandıran efektlere , dizaynlara , ve aksiyona sahip .
Türün gereksinimlerini tam notla yerine getirmenin yanında , fos eğlence yerine yerine fazla didaktik olmayan ilginç temalara sahip olması modern blockbuster dünyasında saygı alıyor .
İşte bu bakımdan Black Panther , bu ahlaksal ve politik bakımdan gri tonlu yaklaşımı incelikle ve ustalıkla ekrana taşıyan nadir filmlerden biri .
Tamam , dersi bitirdik şimdi işin eğlencesine gelelim .
Filmin aksiyonu , özellikle ortasında oluşan bir araba kovalamaca sahnesi , Marvel’in etkileyici tarihine kıyasla bile hayret uyandırıyor . Wakanda’nın ütopik bilim - kurgu tarzı bir yapıyı Afrika estetiği ile karıştırdığı dizaynı resmen göz büyüleyen bir hipnotizme sahip .
Keşke sırf Wakanda’da geçen bir sanal gerçeklik deneyimi yapılsa , içmeden yemeden günlerimi geçirirdim herhalde içinde .
Aynı derecede bilim - kurgu / eski Afrika estetiğine sahip olan kostümlerin gelecek senenin Oscar’larında unutulacağını sanmıyorum .
Eleştirmenler genelde filmlerin kostümlerinden pek bahsetmez , ama bu sefer istisna yapmadan alamıyor insan kendini .
Ryan Coogler , Creed ile tür sinemasına kendi tadını katmayı bildiğini kanıtlamıştı , bu seferde daha yüksek bir bütçeyle eğlenmekten ve favori türleriyle oynamaktan kendini alamıyor .
Coogler’ın büyük bir James Bond hayranı olduğu ortada .
Siyah Panter’in kız kardeşi , bir bakıma Bond’un Q’su gibi bir karakter , hatta yeni teknolojileri sunduğu Q stili bir sahne bile var .
Ve bu sahneden hemen sonra nereye gidiyoruz ?
Bir gazinoya tabi .
Son yılların en iyi Bond filminin bir Marvel yapımından çıkacağı aklıma gelmezdi hiç , güzel bir sürpriz oldu .
Chadwick Boseman ,  Get On Up filminde eforsuzmuş gibi James Brown’a dönüştüğünde ne kadar güçlü bir isim olacağını anlamıştım zaten .
Kahramanların Savaşı'nda yeni Örümcek Adam ilk defa görünse de Siyah Panter , Boseman’ın karizmasından esinlenerek filmin yıldızı olmuştu .
Kendi filminin de başından başarıyla kalmkıyor Boseman .
Jordan’ın etkileyici kötü adamının yanında efsanevi siyah oyuncularla dolu muazzam bir kadroya sahip Black Panther .
Fakat kralın sadık dişi generali Okoye ( Danai Gurira ) , keskinliği ve cesareti ile en akılda kalan karakterlerden biri .
Black Panther , Marvel formülünü biraz fazla adımı adımına takip etmesi yüzünden en azından yüzeydeki hikaye şablonu olarak pek fazla sürpriz sunmuyor , fakat tutku dolu yönetimi ve oyunculuğu , ve beklenenin ötesindeki etik derinliği ile her yönü ile tatmin eden bir modern blockbuster sunuyor .
