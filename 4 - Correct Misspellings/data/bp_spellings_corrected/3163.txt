Usta sinemacı Woody Allen , bugüne kadar yönetmenliğini üstlendiği kırkbeşe yakın film ve kazandığı üç Akademi Ödülü'yle kariyerinin doruk noktasını çoktan aştığı gibi olgunluk sonrası dönemini de farklı amaçlara adamış gibi görünüyor .
Bu amaçların başında da genç oyunculardan güçlü aktisler yaratmak ve onların yeteneğini tüm dünyayla paylaşmak geliyor .
Maç Sayısı ( 2005 ) , Scoop ( 2006 ) , Cassandra'nın Rüyası ( 2007 ) ve Barselona , Barselona ( 2008 ) gibi yeni dönem Woody Allen filmlerinin tamamının , başta Scarlett Johansson olmak üzere genç aktrisleri cesaretlendirmek için özel olarak tasarlanmış izlenimi verdiğini söyleyebiliriz .
Allen'ın alışılmışın aksine başrolünde yer almadığı bu yeni dönem filmlerinde , James Bond serilerini aratmayan bir titizlikle birbirinden başarılı , genç ve güzel aktrislere yer veriliyor .
Bu yolla Allen , Scarlett Johansson , Christina Ricci , Chloë Sevigny , Penélope Cruz ve Rebecca Hall gibi isimlerden oluşan 20'ler koleksiyonundaki genç oyuncuları bulundukları yerlerden yükseklere taşıyor .
Allen'ın yeni filmi Kim Kiminle Nerede ? de sanki genç aktris Evan Rachel Wood'un elinden tutmak için yapılmış bir film .
İlk büyük çıkışını Catherine Hardwicke yönetmenliğindeki bağımsız yapım On Üç ( 2003 ) ile yapan Wood , yüzünü sık sık beyazperdede gördüğümüz bir isim değil .
Son olarak Şampiyon ( 2008 ) filminde karşımıza çıkan ve tüm yeteneğini konuşturan Wood , Woody Allen'ın yönetmenliğinde tam anlamıyla parlıyor .
Güneyli , saftirik Melodie St .
Ann Celestine rolünde , yer yer True Blood dizisindeki rol arkadaşı Anna Paquin'i hatırlatan , akıcı , sahici ve bir o kadar da samimi bir performans sergileyen Evan Rachel Wood , Woody Allen aracılığıyla herkese gelecekte daha da muhteşem işlere imza atacağı duyuruyor sanki .
Bunun haricinde , Kim Kiminle Nerede ? başta Sevimli Fahişe ( 1995 ) olmak üzere Woody Allen'ın 1990'lı yıllarda imza attığı kendine has komedileri hatırlatıyor .
Yönetmenin 1970'li yıllarda Zero Mostel için yazdığı , fakat usta oyuncunun ölümünden sonra rafa kaldırdığı bir proje olduğu söylenen film , Allen'ı beş yıllık bir aradan sonra New York'a geri döndürmenin yanı sıra ona eski filmlerinde sık sık rastladığımız kara mizahı da geri kazandırmışa benziyor . Woody Allen'ın eski kara mizah anlayışını yeniden ön plana çıkarmasında , filmin başrolünde yer alan Larry David'in payı da büyük .
Seinfeld ve Curb Your Enthusiasm gibi dizilerin efsanevi yaratıcısı Larry David , filmde neredeyse Allen'ın alter egosu işlevini kazanıyor .
Bunun etkisiyle Kim Kiminle Nerede ? , hikayesine yön veren karakterlerin ve film olmanın kendisiyle alay eden anlatımının da yardımıyla eski Woody Allen filmlerinin tadını yakalamayı başarıyor .
Hayata , topluma ve insan ilişkilerine dair esprili anektotlar ve fikirler de barındıran filmde , Woody Allen'ın eleştirel sesi de belki de son yıllarda duymaya alışık olmadığımız kadar baskın çıkıyor .
Aslına bakarsanız Kim Kiminle Nerede ? , ilk bakışta , biraz da Evan Rachel Wood'un canlandırdığı Melodie St .
Ann Celestine karakterinin de etkisiyle hemen yenilip , yutulabilecek ve izleyenlere kendilerini iyi hissettirebilecek bir filme benziyor .
Fakat başkarakteri Boris Yellnikoff'un da hikayenin en başında söylediği gibi Kim Kiminle Nerede ? aslında hiç de böyle bir film değil .
Amerikalı muhafazakarların yaşantılarını ve düşünce tarzlarını hedef alan ve her türlü ayrımcı , aşağılayıcı ve tutucu fikre karşı duran yeni Woody Allen filminin en önemli özelliği , bu politik karakterini sabun köpüğü bir hikayenin altına gizlemiş olması .
Bir yanıyla Cumhuriyetçi muhafazakarların yaşam tarzlarıyla ve bastırılmış duygularıyla alay ederken , bir yanıyla da Manhattan entellektüellerinin pervasız tavırları , gülünç zevkleri ve şişirilmiş zeka düzeyleriyle dalga geçen Allen'ın bütün bunları izleyicileri kışkırtmadan başarıyor olması da oldukça etkileyici .
Diğer yandan , Kim Kiminle Nerede ? kesinlikle Woody Allen'ın en derinlikli ve en çarpıcı filmi değil .
Fakat gerek Evan Rachel Wood'un performansı , gerekse Larry David'in varlığı filmi izlenmeye değer kılıyor .
Bununla birlikte , filmde , özellikle Larry David'in kameraya bakarak konuştuğu ve film dünyasının içinden karakterlerin David'in bu tavrına tepki gösterdikleri sahneler , sinemayı sinema yapan özelliklerle dalga geçen son derece gülünç ve görülmeye değer malzemeler sunuyorlar .
Bütün bunların yanı sıra Woody Allen'ın hemen hemen her sınıftan insanı tiye alan ve izleyenlere çevrede olan bitenleri umursamadan kendi düşünce ve direniş biçimlerini oluşturma çağrısı yapan söylemi de filmi özel kılıyor .
Daha önce de söylediğim gibi , Kim Kiminle Nerede ? Woody Allen'ın en iyi filmi değil ama yine de izlenmeye değer .
