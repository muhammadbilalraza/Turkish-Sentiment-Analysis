Stephen King'in tüm kitapları sinema filmi , televizyon dizisi ve çizgi roman gibi ortamlara uyarlandıktan sonra , sıra diğer korku ustası Clive Barker'a geldi .
Kaynak öykünün ilginçliği nedeniyle vasatın üstüne çıkarmayı başaran " Dehşet Treni " ve " Clive Barker'dan Korku Kitabı " ndan sonra yeni bir Barker uyarlamasıyla daha karşı karşıyayız .
Barker'da malzeme çok , yapımcılar da doğrusu ıskalamıyor ; en azından Kan Kitabı'ndaki tüm öyküler beyazperdeye uyarlanacak gibi gözüküyor .
Taze yönetmen Anthony DiBlasi'nin payına düşen , kitabın en sade ve insancıl hikayesi olmuş .
Yazara özgü canavarlara veya yaratıklara yer vermeyen bu öykü insanın derinlerdeki korkularına , o korkuların kaynağına inmeye çalışıyor .
Barker inmeyi başarıyor da , hemen arkasından inen taze yönetmen DiBlasi onun kadar başarılı olamıyor .
Filmde üç arkadaş içlerinden birinin tez ödevi için bir araya geliyorlar ve insanların korkularını itiraf ettikleri videolar hazırlamaya başlıyorlar .
Bu arada kendi korkuları da var ve bunları birbirlerine açtıkça , ilişkileri öğrenci işbirliğini aşmaya başlıyor .
Özellikle de projenin fikir babası Quaid bu konuda çok sıkıntılı ; küçük yaşta ailesinin öldürülmesine şahit olmuş .
Zamanla ödev amacına ulaşıyor ama korku meselesi başka bir boyutta deşilmeye devam ediyor .
Clive Barker'ın hikayelerinin önemli bir özelliği var .
Belki de yazar bu nedenle hikaye sanatını da roman yazmak kadar önemsiyor ve romanlarından daha güçlü kısa hikayeler yazıyor .
Barker sözü uzatmayı sevmiyor , gerekmedikçe öykülerini detaylara ve meseleyi bulanıklaştıran entrikalara boğmuyor .
İyi bir fikir buluyor ve birkaç kişi ( insan da olmayabilir ! ) arasında hızla gelişen ve çarpıcı bir finale ulaşan bir dünya kuruyor .
Belki onun bu kısa hikaye anlayışı en iyi kısa metraj türünde karşılığını bulabilir .
" Korku " un en büyük problemi de burada yatıyor işte .
Korku meselesini , insanların sır gibi sakladığı korkularını ele alması güzel ama bunu ilginç hale getiremiyor ; ilginç karakterler koyamıyor gözümüzün önüne ; meyvesini finale saklıyor ama biz finale doğru anlamsız konuşmalardan ve " acaba nasıl bağlayacak " diye beklemekten iyice yoruluyoruz .
" Korku " un en büyük başarısı , neredeyse ışığın ve aydınlığın olmadığı , karanlık , loş ve depresif bir atmosfer yaratmayı becermiş olması .
Filmin öyle bir görsel dünyası var ki , çok rahat içine bir Lovecraft hikayesi bile yerleştirebilirsiniz .
Ailenin baltayla öldürüldüğü sahne ise istismar sinemasının klasiklerine saygı nitelendiğinde , yaratıcı bir şekilde çekilmiş .
Başka bir artı olarak , gerçeküstü striptiz sahnesini de analım , sinema tarihinin en acayip striptiz barı sahnelerinden biri olduğuna şüphe yok .
Yani işin plastik yönünde bir sorun yok ; ama insanlara korkularını anlattırarak korkuların derinine inmeye çalışan grubun inandırıcılıktan uzak diyalogları ve filmin giriş ve final arasını doldurmak için işlevsiz yollara sapması ( seksiliğin anlamının sorgulandığı sevişme sekansı gibi ) filmi zayıf bir uyarlamaya çeviriyor .
Korkunun kaynakları meselesinde en ilginç örnek ise filmin belki de en orijinal tarafı olan doğum lekesi hikayesi oluyor .
Bütünüyle problemli bir film değil ; ama çok daha iyi olabilirmiş dedirtiyor ve bunu hak ediyor .
