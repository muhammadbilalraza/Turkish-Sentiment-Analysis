20. Uluslar arası İstanbul Festivali'ndeSeyircisini Sarsmayı Hedefleyen Bir Usta : MICHAEL HANEKEİstanbul Kültür ve Sanat Vakfı tarafından düzenlenen 20. Uluslararası İstanbul Film Festivali'nin bu yıl , geleneksel " Ustalara Saygı " bölümü dışında da ustaları var .
Bu ustalardan biri , Avusturyalı yönetmen Michael Haneke .
İstanbullu sinemaseverler Haneke'yi çarpıcı filmi FUNNY GAMES ( Ölümcül Oyunlar ) ile tanıdı .
Şehrimizde gösterilen ikinci filmi ise , " Birleşmemiş Avrupa " nine öyküsünü anlatan CODE INCONNU : Récit Incomplet de Divers Voyages ( Bilinmeyen Kod ) oldu .
Michael Haneke , filmlerinde seyircisini eğlendirmeyi değil , sarsmayı amaçlıyor .
Onların rahatını bozmaktan hiç rahatsız olmuyor .
Londra'daki Orta Avrupa Kültürü Festivali'nde gösterilen beş filmlik retrospektifini izleyen seyircilere filmlerini " Size huzursuz seyirler dilerim " diyerek sunmuştu .
Viyana Üniversitesi'nde felsefe eğitimi görmüş olan yönetmen , filmlerinden söz ederken de anlaşılması zor kavramlara başvuruyor : " Kendi kendine yabancılaşmak , duygusal buzlaşma , gerçeklik duygusunu yitiren gerçeklik " gibi .
Oysa Haneke'nin filmleri , basit olmamakla birlikte , seyircinin kolayca ulaşabileceği , anlaşılabilir filmler .
Michael Haneke , artık sevmesini , hatta nefret etmesini bile bilmeyen bir toplumu anlatıyor .
Amacı ise çevremizdeki dünyaya karşı duygu ve tepkilerimizi bilemek , çünkü özellikle medyanın onları kütleştirdiğine inanıyor .
Zamanlama , gerilimi tırmandırma ve mantıklı bir olay örgüsü kurma gibi standartları reddediyor ; izleyicilerini sıkmak , kızdırmak ya da hayal kırıklığına uğratmaktan çekinmiyor .
Haneke bizi kendi sinema dünyasının içine çektikten sonra birden geri çekiliyor ve hem aldatılıp kandırıldığımızı , hem de bunu yapanlarla suç ortaklığı ettiğimizi gösteriyor .
Medya çağının bir yönetmeni için hayli sıradışı bir yaklaşım .
Avusturyalı yönetmenin sinemaya girişi de sıradışı olmuştu zaten .
1974'ten beri TV senaryoları yazmakta olan Haneke , sinemaya ve yönetmenliğe ilk kez 20. Uluslararası İstanbul Film Festivali'nde de izleyeceğimiz " Duygusal Buzlaşma " üçlemesinin ilk filmi DER SIEBENTE KONTINENT ( Yedinci Kıta ) ile 1989'da başladı .
Filmi gerçek bir öyküye , orta sınıftan Viyanalı bir ailenin intiharına dayanıyordu .
Üçleme 1992 yapımı BENNY'S VIDEO ( Benny'nin Videosu ) ve Haneke'nin iki yıl sonra çektiği 71 FRAGMENTE EINER CHRONOLOGIE DES ZUFALLS ( Bir Şans Kronolojisinin 71 Parçası ) ile tamamlandı .
Bunlar , tutkudan tamamen yoksun filmlerdi .
İnsanlar , hiç kastetmedikleri özürleri monoton bir şekilde mırıldanıyorlardı : Sözde karısına " seni seviyorum " diyen erkek aslında bira bardağına bakıyordu ve bir baba bir kızı öldürmüş olan oğlunu , sanki sıradan bir kabahat işlemiş gibi azarlıyordu .
Ama Haneke ısrarla iyimser olduğunu söylüyordu .
" Kötümser olanlar , eğlencelik filmleri yapanlar " diyordu .
" İyimser kişi , insanları sarsıp kayıtsızlıktan kurtarmaya çalışır . "
Yönetmenin filmografisinde , beş yıl önce gerçekleştirdiği Kafka uyarlaması DAS SCHLOSS Şato da var .
Haneke , edebi uyarlamalara alışkın biri , varoluşçu yanı da filmlerinde kendini hemen belli ediyor .
Buna rağmen eleştirmenler , Festival programında yer alan Şato filmiyle onun farklı bir yöne gittiğini düşündüler .
Ama önceki yıl ülkemizde Ölümcül Oyun adıyla izlediğimiz FUNNY GAMES ( 1997 ) bütün kuşkuları sildi .
Michael Haneke , formunun zirvesindeydi .
Temiz yüzlü iki delikanlı sayfiyedeki bir ailenin evine ödünç yumurta istemeye gelip onları esir alıyordu .
Delikanlılar esir aldıkları aileyle oyunlar oynarken Haneke de bizimle gönlünü eğliyordu .
Seyircisini rahat sinema koltuğunda rahatsız ederek , aslında filmin kahramanlarının , kanın akmasını başlatan kişilerin bizler olduğumuzu hatırlatıyordu .
Şiddete gerçek özelliklerini kazandırıyor , onu sinemasal taklitlerden uzaklaştırıyordu .
Bazı ülkelerde sansür , Haneke'nin şiddeti eleştirmek için şiddet kullanmasına karşı çıktı ama , yönetmen başka bir yol olmadığı görüşünde .
Ona göre , Wim Wenders'in filmi THE END OF VIOLENCE ( Şiddetin Sonu ) yeterince etkili değil , çünkü o filmde sadece konuşuluyor : " Mesele , neyi gösterebileceğimde değil . Daha çok , seyirciye var olanın yerine neler gösterildiğini fark etme fırsatı verip vermemekte . Özellikle şiddet konusunda mesele , şiddeti nasıl gösterdiğimde değil . Mesele , seyirciye şiddet ve şiddetin anlatılması konusunda kendi konumunu nasıl gösterdiğim . "
Michael Haneke 1942'de Almanya'nın Münih kentinde doğdu .
Viyana'da felsefe , psikoloji ve tiyatro eğitimi gördü .
Mezun olduktan sonra 1967-70 arasında Südwestfunk Theater Company ile çalıştı , Alman televizyonuna senaryolar yazdı .
Birçok oyun da sahneledi .
1970 yılından beri , hem sinema , hem de televizyon için yönetmen ve senarist olarak çalışıyor .
1989 yılında Yedinci Kıta ile Locarno Uluslararası Film Festivali'nde Ernest Artaria Ödülü'ne layık görülmesinin ardından , çeşitli festivallerde yine yönetmen ve senarist olarak ödüller aldı .
Bunların arasında , yine Yedinci Kıta'yla 1989 Locarno Uluslararası Film Festivali'nde aldığı Bronz Leopar ; Benny'nin Videosu ( 1992 ) ile 1993 Avrupa Film Ödülleri'nde kendisine verilen FIPRESCI Ödülü ; Bir Şans Kronolojisinin 71 Parçası ( 1994 ) için 1994 Katalonya Uluslararası Film Festivali'nde kazandığı En İyi Film ve En İyi Senaryo ödülleri , Katalan Senaristler , Eleştirmenler ve Yazarlar Birliği Ödülü ; Ölümcül Oyunların ( 1997 ) layık bulunduğu 1998 Fantasporto Festivali Eleştirmenler Ödülü , Uluslararası Fantastik Film Özel Jüri Ödülü , Flanders Uluslararası Film Festivali FIPRESCI Ödülü , 1997 Chicago Uluslararası Film Festivali Gümüş Hugo - En İyi Yönetmen Ödülü ile 20 Cannes Film Festivali'nde son filmi Bilinmeyen Kod ( 20 ) ile aldığı Hıristiyan Birliği ödülü de var .
" Size huzursuz seyirler dilerim "
- M. HanekeBu yazı , 20. Uluslararası İstanbul Film Festivali'nin tanıtımı kapsamında Sevin Okyay tarafından yazılmıştır .
