Jaume Balagueró
- Paco Plaza ikilisi , 2007 senesinde çektikleri [ Rec ]  ile örnekleri yavaş yavaş azalmakta olan , niteliği zaten yerlerde sürünen buluntu filmlere Amerika dışından kallavi bir hayat öpücüğü kondurdular .
Yalnızca türün içine ' bulaşıcı hastalık ' ya da zombi salgını ' enjekte ederek değil , tek mekan seçiminde yaptıkları enfes tercih ve bu tercihin getirilerinin kontrolünü sağlamalarıyla da filmin değerini arttırdılar .
Korku sinemasının son döneminde , türün adına ihanet edercesine hakim olmaya başlayan ' korkunç olamama ' durumunu [ Rec ] ile alaya aldılar , 78 dakikalık terörü iliklerimize kadar hissettirdiler .
Yine ikili olarak kotardıkları [ Rec ] ² ' de çok benzer bir materyalin iki farklı grup üzerinden ilerleyen akışına davet ettiler bizi .
İnsanların başına musallat olan derde kattıkları ruhani boyutla serinin türüne daha önce görülmemiş bir çeşitlilik kazandırdılar , şeytani bir varlığı zombi salgınının sebebi olarak gösterdiler .
[ Rec ] ² çok sağlam bir devam filmiydi ama her şey burada bitmeliydi .
Jaume Balagueró ve Paco Plaza , dışarıdan bakıldığında oldukça ilginç bir fikirmiş gibi görünen ' üçüncü ve dördüncü filmleri solo olarak çekme ' kararlarını açıkladıklarında aklımıza ilk gelen soru filmlerin nasıl olacağı değildi .
' Şu hayatta tadında bırakılan bir şey göremeyecek miyiz ? ' basit anlamında bir soru da değildi aslında , alenen bir isyandı .
Tahminlerimizde yanılmadık ve Paco Plaza'nın solosu [ REC ] ³ : Génesis'te ' yaratılan evren nasıl darmaduman edilir'in dersini aldık .
Başarılı serilerin onlarca sene sonrasında çekilen , ana karakterlerin hiç birini içinde barındırmayan bir ' doğrudan DVD'ye ' mahsülüydü sanki film .
Hikayeyi tazelemek için parodiye imza atmaktan başka bir yol bulamadığına inandığım Plaza , buluntu olma halini terkediyor , giriş sekansı dışında geleneksel sinemaya dönüş yapıyor , lakin beceremiyordu .
[ REC ] 4 : Apocalipsis'in de buluntu filme yüz vermeyeceğini bildiğimizden kısıtlı seviyede tuttuğumuz umutlarımızı ayakta tutan ise Balagueró'ydu .
Kariyer olarak Plaza ile karşılaştırılamayacak olması bir kenara , bundan önceki son uzun metrajı Mientras duermes'in ayakları fazlasıyla yere basan Hitchcock'vari gerilimi bizler için önemli bir referanstı .
İkinci filmin bittiği yerde başlayan [ REC ] 4 , bir grup askerin , o ünlü binada kısılıp kalan Angela'yı kurtarmasıyla açılıyor .
Gözlerini karantina bölgesi olarak kullanılan bir gemide açan Angela , buradaki laboratuvarda işlerin kontrolden çıkmasıyla kendini yine ' maceranın ana kahramanı ' olarak buluyor .
Ona eşlik eden karakterlerin ise hikayeye olumlu anlamda hiç bir katkısı yok .
İkinci filmdeki demonik unsurları görmezden gelen Balagueró , tamamen bulaşıcı hastalık üzerinden yürüyor bu sefer .
Bu seçimi konusunda onu yargılamak bize düşmememekle birlikte , başarılı tek devam filminin [ Rec ] evrenine kattığı olumlu ayrıntıları hiçe sayıyor .
Öncülünün son anlarında Angela'yı ele geçirilmiş ve dış dünyayla bağlantı için sabırsızlık gösteren haliyle hatırlayan seyirci , bu harika finalin ' günü kurtarmak için ' olduğunu düşünmeye başlayabilir .
Görmezden gelme hali filmin bütününe sirayet etmiş durumda .
Süre gelen şeyleri taze tutmak için tercih edilen son şey olması gereken tarz değişikliği [ REC ] 4'ün de ölüm fermanı aynı zamanda .
Kullanılan sallantılı kamera orjinaline yakında durmaya çalışmanın bir getirisi mi yoksa teknik bir başarısızlık örneği mi belli değil .
Zombilerin saldırı sürecini daha korkunç göstermeye çalışan hızlandırılmış çekimler ve fenalık getiren yakın planlar ' üçüncü filmin yönetmenliğine şükür dedirtiyor .
Bir sene içerisinde onlarca örneğine rastladığımız , seri üretim zombi filmlerinden hiç bir artısı olmayan [ REC ] 4 , içinde geçtiği geminin klostrofobik koridorları sayesinde arada sırada kendini bulsa da kimliğini kaybetmiş bir kere .
Balagueró'nun Angela üzerinden bir Ripley yaratma çabası da ' kimseye güvenme ' mottosu sayesinde burnumuza gelen The Thing kokuları da filmi kurtarmaya yetmiyor .
Son iki filmle özellikle ikinci filmi inkar eden , özel olan yaratıların uzatıldıkça değersizleştiğini bizlere ispatlayan  Balagueró ve Plaza , ellerinden geleni ardlarına koymamalarına rağmen tek bir şeyi değiştiremiyorlar : İlk iki [ Rec ] , buluntu film sevmeyenlerin dahi üzerinde ' bu başka bir şeydi ' diyerek birleşebileceği güzel işlerdi . firatatac@hotmail.com / firatatac . com
