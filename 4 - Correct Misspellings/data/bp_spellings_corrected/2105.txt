Takvimin de yardımıyla Yeni Yıl haftanın en ilginç seyirliklerinden biri kuşkusuz .
Elbette yılbaşı heyulası içinde , bu temaya uygun yapımların da ortalıkta her yıl sonu cirit atıyor olması şaşılacak bir şey değil .
Ancak , Hollywood'un kalıba sığmaz ağır adamlarından Chazz Palminteri gibi bir isim ilk yönetmenlik denemesinde neden bir yılbaşı filmine yöneldi , onu da anlamak zor .
Geçtiğimiz yıl , Aşk Her Yerde ile yerini bulan bu adetin takipçisi de bu sene Susan Sarandon , Robin Willams , Penelope Cruz ve Alan arkın gibi seçkin isimleri kadrosunda bulunduran Yeni Yıl oluyor kısa ve öz biçimde .
Yeni Yıl , birbirlerinden bağımsız bir çok insanın , Noel gecesinden beklentileri ve bu gecenin yaşamlarına olan etkisi üzerine naif bir öykü sunuyor .
Hayatta olduğu gibi karman çorman yaşamların , tuhaf ilişkilerin , kısacası herkesin kendine göre derdi olduğu bir dünyanın ucundan kıyısından insan yaşamlarına bulaşıyor .
Bununla birlikte , ne bu öyküler üzerine , ne de Noel'in bu öyküleri ne derecede etkilediği üzerine yeni bir kelam ettiğini söylemek mümkün değil .
Eşinden boşanmış kırklı yaşlarda bir kadın olan Rose , nişanlısının kıskançlıklarından bıkıp usanan Nina , 14 yaşındaki Noel gününe yeniden dönebilmek için noel gecesini bir hastanede geçirmeye niyetlenen genç bir adam ve birkaç öykü daha .
Hemen hepsi , büyük dramlarla boğuşan , hayat gailesinde bir geceliğine olsun galip gelmek isteyen insanlar .
Bununla beraber , hikayenin bir çok yönden aksadığını gönül rahatlığıyla belirtmek , kimin ne sebeple filmde yer aldığını sogulamak da olası .
Kuşkusuz bitmeyen ve başlarına ne geldiği anlaşılamayan zorlama karakterlerden de filmde bol miktarda mevcut .
Yılbaşı filmlerinin makus talihi de bu olsa gerek .
Gene de yılbaşı filmlerindeki umudu , yeni yıla giren herkeste gizliden de olsa olduğu gibi taşıyan bir film Yeni Yıl .
Haliyle yılbaşı gecesi sonrasında kalabalık eğlencelerden ve yeni yıl üzerine edinilen tasalardan sıyrılmak ya da yenilerini edinmek için yerinde bir seyirlik .
Ayrıca Chazz Palminteri'nin bir yönetmen olarak nasıl bir iş çıkardığını görmek için de tercih sebebi olabilecek bir yapım .
Bununla beraber fazla umutlanmamak ve beklentiyi minimumda tutmak hatta ufak uyuklamalara aldanmayıp filmde sızmak da olası .
Filmde bol bol yer alan yeni yıl arefesindeki yalnız ve mutsuz insanlar familyasındansanız , bundan memnun olmalısınız .
Ne de olsa yalnızlık kişinin bir başına yaratabildiği tek durumdur .
Kıymetini biliniz .
