I. Dünya Savaşı sürecinde , Osmanlı İmparatorluğu'nun Güneydoğu Anadolu topraklarında geçen bir öykü anlatıyor Eve Giden Yol 1914. Gizli bir aşkla başlayıp , buradan bir kaçış ve yolculuk öyküsüne dönüşen filmde , dönemin sosyal ve siyasal manzarasını yakalamaya çalışıyor yönetmen Semir Aslanyürek .
Osmanlı İmparatorluğu'nun barındırdığı tüm farklı kültürlerin temsilcilerinden , ünlü Arabistanlı Lawrence ? a kadar geniş bir karakter yelpazesini de sunarak .
Bir senarist olarak Semir Aslanyürek , damdan düşer gibi filme giren ve çıkan karakterlerini tanıtmayı , işlemeyi beceremediği , çok geniş bir süreci ve olay zincirini , nüansları kaybedecek kadar hızla anlattığı için başarı gösteremiyor .
Bir yönetmen olarak Semir Aslanyürek'i anlamak ise daha zor .
Her şeyden önce , kurgu anlayışıyla ilgili çok ciddi bir problem var .
Özellikle diyalog sahnelerinde , yersiz ve zamanlama olarak da genelde hatalı kamera hareketleriyle iyice altları çizilmiş , oyuncuların çeşitli tepkilerini vurgulama amaçlı plan kesmeler , söz konusu sahnelerin akıcılığını , gerçekliğini yerle bir ediyor .
Yine bir Türk filminin dekupajında , kağıt üstünde önceden bölünmüş planların uygulanmasıyla ortaya çıkan bir yapaylık söz konusu .
Kameranın ve kurgunun başarısız kullanımına , oyuncu yönetimindeki aşırılık da ekleniyor .
Başta Ali Sürmeli ve İrem Altuğ olmak üzere , oyuncuların teatrallikle bile açıklayamayacağımız büyük oyunculukları , belli ki yönetmenin yönlendirmesinden kaynaklanıyor .
Zaten sadece abartılı yüz ifadeleri almak için yakın plan kesen ve bunun ne kadar kötü gözüktüğünü görmeyip bu planları montajda da filmden çıkarmayan bir anlayış , sinema dili ile ilgili yanlış bir perspektife işaret ediyor .
Şellale'nin ardından Eve Giden Yol 1914 de , öğrenci filmi düzeyinde sinemasal nitelikler gösteriyor .
Özellikle bu denli büyük ölçekli bir film içinde zayıflıklar daha da fazla göze batıyor .
Eve Giden Yol 1914 bu yılın diğer Türk filmleri ile karşılaştırıldığında aynı başarıyı çizgisini yakalayamıyor .
Söylendiği gibi , yapımcı müdahalesinden kaynaklı arazlar da olabilir filmin problemi ama genelinin ötesinde , basit diyalog sahnelerinin kuruluşu ile ilgili problemler de var sonuçta .
Ve maalesef şunu kabul etmek zorundayız , seyirci perdede gördüğünün ötesinde hiçbir etkeni bilmek ya da umursamak zorunda değil .
Nihai ürünün sorumluluğu yönetmene ait ve sinemada neyin neden öyle olduğunu filmin üzerine altyazıyla geçmek gibi bir şansınız da yok .
Film yaparken bunun bilincinde olmak gerekiyor şüphesiz .
