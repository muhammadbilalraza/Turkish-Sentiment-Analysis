amir Khan hayranlarının uzunca bir süredir beyazperdede görmek için sabırsızlandığı Dangal , çetin uğraşlar ve hatırı sayılır bir bekleyişin ardından nihayet ülkemizin sinema salonlarının kapılarını kırıp içeri girmeyi başardı .
Aralık’tan bu yana dünya sinema arenasında gürültü koparan yapımın , Khan’ın oldukça zengin filmografisinde özel bir yere sahip olacağı ise orada burada çokça yazılıp çizilmişti .
Peki Dangal bütün bu devasa beklentileri karşılayabildi mi dersiniz ?
  Peşin peşin söylemek gerekir ki ; Mahavir Singh Phogat’ın , ders çıkarıları hayat hikayesinden beyazperdeye uyarlanan Dangal ; dünya sinemasında her yıl birkaç düzine örneğini izlediğimiz biyografik “başarı” öykülerinin sık sık başvurduğu başat klişelerden çokça nasiplense de ; oldukça çekici ve seyri keyifli bir büyüme öyküsüne ev sahipliği yapıyor .
Phogat’ın , hem kendisini ve ailesini çepeçevre saran nemrut sistemle , hem de yenilenmeyle gelen “mazide kalma korkusuyla” giriştiği oldukça yıpratıcı bir çatışmaya ev sahipliği yapan Dangal ; kısa filmografisinde Chillar parti ve Bhoothnath Returns gibisinden daha ziyade komedi yanı ağır basan iki adet film bulunan Nitesh Tiwari için oldukça ciddi ve çetrefilli bir adım ki ; bu noktada amir Khan faktörünün yaratıcı ve şekillendirici gücünü es geçebilmek zaten mümkün değil !
  Dangal , en yalın haliyle kendisini , ülkesini ve ailesini onurlandırma hedefiyle yanıp tutuşan , rta direğin bir merhale altındaki insanın mücadelesine dair prototipi en işler biçimde kullanarak hareket etmeye başlıyor .
Her ne kadar Mahavir’in nihai hedefi bu kadar aleni olsa da ; hayat bu hevesli ve tutkulu genç adamı , geri dönülmesi imkansız bir seçenek yapmak zorunda bırakıyor .
Mahavir , hayatının içerisine sokulan diğer önceliklerle başa çıkabilmek adına hayallerini uzaktan izleyerek yoluna devam etmek zorunda kalan yığınların bir temsili oluveriyor .
Tam da hayatındaki her şeyin sonsuz bir rutine dönüştüğü anda ise Mahavir’in küçük dünyasına çok hafif bir umut ışığı sızıyor .
Komşu çocuklarını evire çevire , temiz bir şekilde pataklamış olan kızları Geeta ve Babita sayesinde , ununu eleyip eleği çöpe fırlatmış olan Mahavir ; kendi yaşayamadığı hayallerini bu iki küçük bedenin ruhunda yaşatmaya karar vererek onları birer güreşçi olarak eğitme kararı alıyor .
  Kısa süre içerisinde , bu karar bir çeşit zorbalığa doğru eviriliyor .
Mahavir , kızlarının hayatları üzerine inşa etmeye başladığı “projesini” büyük bir despotlukla uygulamaya geçirirken ; Geeta ve Babita’nın isteklerini ve hayallerini de tamamen elimine etmekten çekinmiyor .
Nihayetinde , küçük kızlarının güreş arenasındaki başarısını bir çeşit kişisel hırsa dönüştürüyor .
Bu baskı , kısa süre sonra kız kardeşlerin isyan bayraklarını çekmesiyle sonuçlanarak ikiliyi çeşitli bahaneler üreterek babalarının kendi üzerilerindeki güreş sevdası projelerinden sıvışma yolları aramaya itiyor .
  Mahavir ve kızları arasındaki bu çatışma , film boyunca sürekli kabuk değiştirirken , tıpkı onlar gibi , hayalleri gibi büyüyor , gelişiyor , düşüyor , kalkıyor alnına biriken birkaç damla teri de çaktırmadan silerek yola devam ediyor .
Diğer yandan Mahavir’in “disiplini” sayesinde her ikisi de küçük ve bir o kadar da katı çevrelerinin kendilerine biçtiği sosyal sınırların kirişini kırmayı başarıyor .
İlk etapta hem kızlarına hem de izleyiciye en sevimsiz yüzünü gösteren Mahavir’in kurallar ile arası pek de iyi olmayan mücadelesi ; bir süre sonra sizi de öyküye davet ediyor ve Babita ve Geeta’nın azmi üzerine , dört dörtlük bir kişisel başarı ve devrim mücadelesi entegre ediliyor .
Yıllara yayılan ve neredeyse her adımı Mahavir ve kızlarının zaferiyle sonuçlanan bir devrim mücadelesine …
Tam da bu sebeple Mahavir , uzun vadede her iki kızını da küçük ailelerini çevreleyen muhafazakar düzenin karşısında dimdik ayakta durmayı başaran birer savaşçıya dönüştürüyor ister istemez !
  Tiwari ve Khan’ın bu ilk ciddi işbirliğinin meyvesinin oldukça lezzetli olduğunu söylemek gerekiyor .
Ortadaki mahsulün ambalaj yüzü Aaamir Khan olduğu için zaten aksini düşünebilmek pek de kolay değil tabi .
Özellikle Khan’ın film için sarf ettiği fiziki efor ve buram buram mükemmeliyetçilik kokan güreş koreografilerinin , Dangal’ın tamamına sinmiş olan özenli işçiliğini rahatlıkla özetlediğini söyleyebiliriz .
  Oldukça başarılı ve getto kokusunu buram buram solumanızı sağlayan Setu imzalı görüntü yönetimi ile birlikte ; Chakraborty’nin elinden geçme ve genel anlamda filmin mizah yükünün de önemli bir kısmını sırtlayan müziklerin öykünün manevra kabiliyetini birkaç merhale daha arttırdığının altınız çizmemek olmaz .
Nihayetinde yılın en çok konuşulan Bollywood mahsulü olan Dangal , uzun vadede kesinlikle biyografik spor öyküleri arasında kendine has bir yer edinecek gibi görünüyor .
