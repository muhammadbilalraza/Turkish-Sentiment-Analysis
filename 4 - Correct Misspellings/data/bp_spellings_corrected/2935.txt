Yeşil Yaban Arısı'nın en büyük problemi Yeşil Yaban Arısı'nın kendisi .
Süperkahraman camiasında 30'lu yılların radyo serisi ve 60'lı yılların Bruce Lee'li televizyon dizisinden tanınan kahramanın yüksek bütçeli bir Hollywood filmine uyarlanması neredeyse 20 yıl süren zorlu bir yolculuk olmuş .
Zamanında neredeyse George Clooney ve Mark Wahlberg tarafından canlandırılmış olan mirasyedi milyoner suç savaşçısı brit Reid rolünün dönüp dolaşıp aylaklar kralı Seth Rogan'a verilmesi , hatırı sayılır bir uyuşmazlık oluşturuyor .
Bunun üzerine , senaryonun daha önce Çok Fena ve Pinapple Express'i yazmış olan Rogen ve yazar partneri Evan Goldberg'e verilmesi de yaraya tuz döküyor .
Senaryonun yer yer gayet uyuşuk , yer yerse genelde aksiyon sahnelerinde bulunan , en basitinden " bulmuşsun , cılkını çıkar " olarak tanımlayabileceğimiz aşırı abartı sahneleri karmakarışık , uyumsuz bir " otçu süperkahraman filmi " ortaya koyuyor .
Yanlış anlaşılmasın , Rogen ve Goldberg'in sinemasını sevenlerdenim .
Karşınızda , Çok Fena'yı 2007 yılının en iyi 4. filmi seçmiş bir eleştirmen duruyor .
Fakat ne kadar Christopher Nolan ve Christian Bale'in Çok Fena'yı yeniden çekmesini iştahla beklemiyorsam , Yeşil Yaban Arısı'na da o düzeyde bir tepki verdim .
Anlıyorum tabii , Rogen ve yönetmen Michel Gondry daha değişik , daha kendinden haberdar , ironik esprilerle dolu , yer yer parodiye kaçan orijinal bir süperkahraman komedi / macerası ortaya koymaya çalışıyor .
Britt'in aptal süperkahramanlar hakkında verdiği monolog , kendi gaz silahıyla kendini vurup 11 gün uyuyakalması filmin hafif ve kendini fazla ciddiye almayan yaklaşımını destekliyor .
Yeşil Yaban Arısı'na en azından artık iyice bayatlamış bu türe taze bir yaşam aşılamaya çalıştığı için bir kaç artı puan vermek lazım .
Çünkü kendimizi kandırmayalım , bu çeşit bir yaklaşımı gelecek aylarda vizyona girecek Thor ve Kaptan Amerika'da bulmayacağımız ortada .
Yeşil Yaban Arısı'nın hikayesi gazete sahibi babası hazin bir arı sokmasından öldükten sonra babasının mirasıyla ne yapacağını şaşıran tembel partici Britt'in uzak doğu dövüş sanatları ustası ve mekanik dahi Kato ( Jay Chao ) ile Los Angeles'i suçtan kurtarmaya çalışması etrafında kurulu .
Filmin en büyük kozu , Asyalı şarkıcı Chao'nun canlandırdığı Kato .
Gondry'nin Kato'nun gözünden aksiyonu yavaşlatıp görüntülere 70'ler stili katmanlar eklediği muazzam dövüş sahneleri neredeyse bilet parasına yeter .
Kato , her adımda Britt'i ölümden kurtarmasıyla beraber Yeşil Yaban Arısı'nın bütün arabalarını ve kıyak cihazlarını yaratmakla kalmıyor , mükemmel görünüşlü kahve bile yapıyor .
Durum bu olunca Yeşil Yaban Arısı'nın kendisine ne ihtiyacımız var ?
Anlıyoruz tabii , bu süperkahraman prototipine antitez olması planlanan bir karakter .
Fakat Tony Stark da benzer bir yaklaşımla yaratılmış .
Aralarındaki en büyük fark ilk Demir Adam filminde Stark'a verilen karakter gelişiminin Yeşil Yaban Arısı'na verilmemesi .
Bu gelişim problemi en çok dövüş sanatlarında eğitimsiz olan tembel karakterin tek bir açıklama olmadan birden dövüş ustasına dönüşmesinde kendini gösteriyor .
Peki 2009 yılında Soysuzlar Çetesi ile son on yılın en iyi performanslarından birini verip Oscar'ı hak eden Christoph Waltz'a ne demeli ? Waltz , senaryonun her adımda türe göndermelerde bulunmaya uğraşması yüzünden göstermeye çalıştığı tehditi bir an bile ciddiye almadığımız kötü adam Chudnofski rolünde resmen harcanıyor .
Bu muhteşem adama düzgün bir rol yok mu biraderler ?
San Francisco'dan haberler , eleştiriler ve yazılar okumak için bloguma üye olun : oktayegekozak . blogspot . come - mail : oktayegekozak@hotmail.com
