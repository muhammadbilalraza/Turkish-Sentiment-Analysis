Yakın dönem yerli sinemamızda özellikle 20’ler sonrasında maddi imkânsızlıklar , orijinal senaryo kıtlığı ve görsel efektlerde inandırıcılık sorunsalları aşıldıkça , korku ve gerilim türlerindeki işlerin niteliği ve niceliği de artış gösterdi .   Çekilen ve vizyona giren yapımların rakamsal verilerinde bu artışı bariz biçimde görmek mümkün .
Öte yandan emekleme döneminden nihayet ergenlik çağına geçen yerli korku sinemamızda iz bırakmadan geçen Mühürlü Köşk , Görünmeyenler ve “birkaç Hasan Karacadağ korkusu” olmaktan öteye nefesi yetmeyen Dabbe serisi gibi örneklerin yanı sıra , Ses , Zombilerin Düğünü , Ammar , Musallat 2 : Lanet gibi kalburüstü girişimlerin olduğunu da es geçmemek gerek .
İşte bu hafta karşısına kendi türünde 3 yabancı yapımı alan  Muska , bu kaosun içinde kendisine iyi bir yer edinme ümidiyle vizyona giriyor .
Hostes sevgilisini aldatan çapkın bir adam ile açılan film , ana karakter Celal’in çevresinde şekillenen bir gerilim sarmalı şeklinde ilerliyor .
Sevgilisi tarafından basılınca hayatı çorap söküğü gibi dağılmaya başlayan Celal , iş yerinde patronundan ‘ayar’ yiyor , sözüm ona kendisine destek görünen iş arkadaşı ona bir divanı bile çok görüyor , bu arada meteliğe de kurşun atıyor .
Tam da bu esnada ona evini açmayan ‘iyiliksever’ iş arkadaşı gazetede bulduğu bir kiralık oda ilanını gidip yerinde görmesi için Celal’i ikna ediyor .   Celal başta evin görüntüsünden ve ev sahibesi yaşlı Aliye Hanım’dan ürkse de borç parayla konağın bir odasını kiralıyor .
Tabii bu hamlesinde koridorda gördüğü Yasemin’in etkisi de büyük !
Fakat Don Juan ruhuna yenik düşen yakışıklı ve beş parasız baş kahramanımız nasıl bir belaya bulaştığını birkaç gece içerisinde gördüğü korkunç kabuslarla anlıyor .
Ama saati geriye işletmek artık çok da mümkün değil !
Filmin senaryosunu Serhan Nasırlı ile birlikte kaleme alan yönetmen Özkan Çelik , aslında filmin başlangıcı açısından risk alıyor .
Zira Celal tam bir anti - kahraman ve seyircinin empati kurmasını zorlaştıracak , itici bir adam .   Öyle anlar geliyor ki “ne hali varsa görsün be ! ” diyorsunuz içinizden .
Celal farkında olmadan ona biçilen kadere doğru yürürken , seyirci içinde filmin taşları bir bir yerine oturuyor .
Dramatik ve trajik bir hikayenin piyonu olduğunu bilmeyen kahramanımızın çevresinde dolanarak bu gizemli evin , büyü işleriyle uğraştığı 10 km. öteden belli olan Aliye Hanım’ın ve günbegün farklılaşan diğer kiracı Yasemin’in derdini anlamaya başlıyorsunuz .
Bu ev bir muska karargâhı dostum !
Hikayeye dair daha fazla spoiler / sürprizbozan vermeden oyunculuklara değinecek olursak , Aliye Hanım rolünde yılların tiyatrocusu ve sinemacısı Tanju Tuncel gerçekten döktürüyor .
Laleli’de okuyup , üfleyen bir cinci bir hocaya gitseniz Tuncel’den iyisini bulamazsınız .
Masum ev sahibi , yaşlı nine maskesini de pek iyi kullanıyor .
Esas oğlan Sezgin Erdemir ise senaryonun kendisinden beklediği karakter bütünlüğünü ve uyumsuzluğunu perdeye aksettiriyor . “Öyle ki iticisin ki keşke ölsen ! ” bile diyebilirsiniz Celal’a karşı .
Aslı Şahin ise Yasemin karakteriyle bir var bir yok hayalet misali gezinse de , bu karakterin ağırlığını da finale doğru hissediyorsunuz .
Seyirciyi koltuğuna yapıştırıp tır tır titremek gibi bir korkutma hedefi olmayan film , büyü kültüründeki muska ve kara büyü öğelerini bolca kullanarak gerilim dozunu tüm filme yaymaya çalışıyor .
Bu sahnelerin görsel efektleri çok az yerde gözü tırmalasa da , özellikle kullanılan plastik makyajın gerçekçiliği ve muskaların tavandan sarktığı sahne filmin çarpıcı anları olarak akılda kalıyor .
Bu noktada filmin neredeyse yüzde 80 aynı mekânda geçtiğini ve öykünün atmosferi için seçilen evin çok doğru bir tercih olduğunun da çizelim .
Sonuç olarak karşımızda çıtayı tutturmanın zor olduğu bir türde , elin taşın altına koyan bir ilk yönetmen ve ilk uzun metrajlı film deneyimi var .
Öykü orijinal , atmosfer gergin , muskalar ürkütücü !
Bu filmden sonra cevşen satın alırken bir kez daha düşüneceksiniz !   Muska , bol filmli temmuzun ayının son haftasında tek yerli yapım olarak sinemalarda …
