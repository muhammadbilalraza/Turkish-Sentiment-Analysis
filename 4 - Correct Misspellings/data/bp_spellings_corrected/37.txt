Bazı sevgiler vardır .
Hiç ölmez , kısa zamanda saplantı halini alır .
Bu sevgi kimi zaman bir kadına , kimi zaman bir spor dalına , kimi zaman bir müzisyene bazen de bir pipoya bile olabilir .
Kitaplara duyulan sevgi de öyledir .
Herkesin mutlaka çok sevdiği , o kavramı kullanmak istemiyorum ama bazı başucu kitapları vardır .
İşte John Ronald Reuel Tolkien’in ' Yüzüklerin Efendisi - The Lord of The ring ' eseri de bir çok kişi için çok büyük anlam taşır .
Pop müziğin devi Sting’in adını yeniden koyacak kadar , ya da Yine Britanya’lı müzik grubu ' Shadowfax ' a isim verecek kadar güçlü bir tutkudur bu .
Ben hayatta bu tür saplantı derecesinde tutkuları pek anlamlı bulmayan biri olmama rağmen Tolkien’ın bu dev eserine sonuna kadar tapınırım .
Bunun sebebi olarak kendime göre çok özel anılarım vardır ve kimseye anlatmak istemeyip kutsal emanetler gibi taşırım .
Yüzüklerin Efendisi’nin sinemalaştırılacağını ilk duyduğumda sevindiğimi itiraf etmeliyim .
Fakat sonradan aklım başıma geldi ve dünyadaki hiç bir edebiyat , çizgi roman , tiyatro uyarlamasının kaynak aldığı eseri bırakın geçmek , yanına dahi yaklaşamadığı gerçeğini hatırladım .
Eh bu da beni bir umutsuzluğun almasını sağladı .
Filmin daha çekim aşamasında olmasına rağmen tonlarca spekülatif habere konu olması , bir sürü ' official ' olduğunu iddia eden web sitesinin açılması işin sonunun hiçte iyi olmayacağına dair ipuçları vermeye başladı .
Bu süreç tıpkı Episode 1’ın gösterimi öncesinde de başlamıştı ve sonuç olarak neyle karşılaştığımızı sanırım herkes biliyor .
Elbette bu haberlere aldanıp da gösterime girmemiş bir film hakkında peşin hükümler vermek yanlış olur ama .
Filmde ' Arwen ' karakterini canlandıran Liv Tyler’ın sık sık görünmesi beni huzursuz etti .
Çünkü Arwen karakteri , değerli bir karakter olmasına rağmen kitapta sadece bir kaç yerde geçiyor .
Eğer filmde Liv Tyler’in bacaklarını görüp mutlu olacaklar için bu karakter biraz öne çıkartılıyorsa ben bu işte yokum .
Kuşkusuz Peter Jackson iyi bir yönetmendir fakat başına aldığı dert bu sefer biraz büyük ve altından kolay kalkılacak türden değil .
Yine de Tolkien’in oğlu Chris Tolkien’e teşekkür etmek gerekir ki ; filmin haklarını Spielberg , Lucas gibi kafatası avcılarına verip de fast - food lokantalarında satılan oyuncaklar türünden çiğ promosyonlara feda etmedi insanların hayallerini .
Filmin gösterime girmesini merakla bekliyorum ve bundan sonra bu konuda hiç bir argüman yaratmayacağıma söz veriyorum .
Çünkü Tolkien tutkunlarına sonsuz saygım var .
Şöyle bitirmek istiyorum : Bu film ne ' George Lucas Filmi ' ne de benzeri bir saçmalık değildir , edebiyat tarihinin en önemli yapıtlarından biridir .
Lütfen karşısında eğilelim .
NOT : Beni sinirlendiren o kadar çok şey oluyor ki kendimi tutamayıp kabalaşıyorum .
Bu son cümlede de buna benzer bir durum olabilir .
Affola .
