Yıl 19. Hayatıma internet diye bir şey girdi .
Arkadaşıma doğumgününde kendinden müzikli , kalpli böcekli e - kartpostal yollayabilecektim !
Avustralya’da okuyan lise arkadaşımla mektuplaşmalarımız da gereksizdi artık , icq’daydı çünkü o , sinema ödevini yollasana , ya da , bak bu en sevdiğim şarkı bugünlerde , dediğimde dosya paylaşımlarımız bir saatten az sürüyordu .
Halbuki mektuplar aylarca beklenirken bir başka güzeldi .
Sonra başka sanal arkadaşlarım olmaya başladı , yazmakta konuşmaktan daha başarılı olduğum , kendimi daha iyi ifade edebildiğim için güzel arkadaşlıklar da kurdum , hatta aşık ettim , aşık oldum …
Yıl 20. Hayalet Gemi dergisi vardı , sürekli aldığım .
Adnan Kurt’un chat - hikayesi  Epigon Projesi , erken erken hepimizin “Her” filmini çekmişti aslında .
Şu an internet sayesinde okuyabildiğiniz şu yazımda , internet arşivciliği sayesinde o hikayeyi de paylaşabiliyorum sizinle , ayrı mesele .  Okumaya üşenirseniz de söyleyeyim , bir kadın chat yaptığı adama aşık olur ve fakat sonra bir e - posta alır ki o bir programmış …
Açıkçası epey sarsılmıştım , hele ki chat chut hayatımızda bu kadar yeniyken , tokat gibi gelmişti …
Yıl 2014. Ellerimizde küçük bilgisayarcıklar , sevgilimizle yemeğe / seyahate çıkıyor ve birbirimize bakmıyoruz .
Nerede yemek yediğimizi check - in’meden rahat edemiyor , sonra yediğimiz yemeğin fotoğrafını paylaşıyor , daha sonra da romantik bir anın / güzel bir manzaranın vs vs tadını çıkaracakken mesela , diğer arkadaşlarımızın fotoğraflarına dalmış buluyoruz kendimizi , ya da bir bilgisayar oyununa ve gece sona eriyor .
İş güç , ilişkiler , her şey o küçük bilgisayarcıkların içinde hallolurken biz neleri neleri kaçırıyoruz .
Fakat burada atlamamamız gereken bir nokta yok değil .
Bütün bunların bir sebebi var .
Birbirimize ve kendimize zaten öylesine uzaktık ki ve öyle bir kendimizi ifade etme ihtiyacımız vardı ki …
Kah utanıyorduk , kah korkuyorduk .
Bedenimizi kullanmadan beynimizden geçenleri aktarabileceğimiz bir oyuncak iyi geldi bize aslında .
Politik görüşlerimizden cinsel tercihlerimize kadar herşeyi daha net ortalara dökebilir olduk , kimliğimizi “bedensiz” daha rahat bulduk sanki …
" Her " .
Evet , o .
Yani bir başkası , üçüncü şahıs .
Yaşadığımız yüzyılda , hatta daha ilerde , onunla olan ilişkimizin neye evrildiği .
Konu ille aşk değil .
Spike Jonze’un son filmi Her’de “bedensiz kimliğimiz” bütün mesele aslında .
Bedeni olduğunu bildiği bir kadınla telefonda seks yapmaya çalışırken hayal kırıklığına uğrayan kahramanımız , yine bedeniyle yıllarca birlikte yaşadığı eski karısıyla hiçbirşeyi çözemez , dünyalar güzeli bir kızla güzel bir gece geçirse de ona bir şans verecek kadar heyecanlanamaz , komşusuyla aralarında dile getirilmemiş bir bağ olmasına rağmen bunu yaşayamazken , üstelik yalnızlıktan ölürken , bir bilgisayar programına aşık olabiliyor , aşkla sevişebiliyor ( sanal seks de olsa ) , ona herşeyini anlatabiliyor , bir bağ kurabiliyor .
Bu dram gibi , romantik komedi gibi , bilim kurgu gibi , ama hiçbiri ve hepsi olan harika filmde , birine yakın hissetmek için bedenlerimize ihtiyaç var mı , acaba bizi biz yapan ruhumuz mu , teknoloji ilerledikçe birbirimize iyice mi yabancılaşıyoruz yoksa kendimizi ve isteklerimizi daha da mı iyi anlıyoruz aslında , biz insanoğlu ne istiyoruz allasen ? gibi soruların peşinden gidiyoruz .
Bir yandan da diyor ki bu hikaye bize ; yakın gelecek , uzak gelecek , teknolojinin bütün imkanları , ama biz hala karşımızdaki insana güvenememek , onu kıskanmak , değişmesinden , bizi terketmesinden korkmak gibi dertlerle boğuşmaya devam edeceğiz çünkü insanız .
Yumuşak pastel renkler kullanmış , halisünatif görüntüler elde etmiş yönetmen , şehir itibariyle Los Angeles bir ütopya oluvermiş .
Tertemiz , bembeyaz , ultra modern , trafiksiz , dilencisiz , her yerde gökdelenler .
Restoranlar ve çevresel bir takım başka faktörler ise tamamen Şangay’ı çağrıştırıyor .
Ben Spike Jonze’u , sürrealist yazar Charlie Kaufman’ın birbirinden tuhaf iki senaryosunu filmleştiren yönetmen olarak tanıyorum , daha çok o filmlerine aşinayım : Being John Malkovich ve Adaptation .
Aradan da uzun zaman geçmedi değil ve Jonze bu kez kendi hikayesini filmleştirmiş şekilde karşımızda .
Bu filmde hem yönetmen Spike Jonze hem senarist Spike Jonze olarak yeteneğini tamamen birbirinden ayırarak ve sonra bütünleyerek ele alabiliriz çünkü hem bir “sci - fi” olarak yönetmenlik babında filminde benzerlerinden farklı bir atmosfer yaratmakta başarılı , hem de yenilikçi senaryosunu ortaya koymakta …
Bana göre Amerikan sinemasının en orijinal iş çıkaran yönetmenlerinden biri .
Koca bir alkış da filmin başrolü Joaquin Phoenix’e ! “Tek başına” , almış yürümüş , net !
Hayatımızda henüz Siri var , bakalım Samantha’lar ne zaman girecek ?
Bence çok da uzak değil .
Her’ü kaçırmayın derim ! twitter . com / blossomel
