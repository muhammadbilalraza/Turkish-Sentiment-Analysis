Handan İpekçi ? nin özellikle maddi sıkıntılar sebebiyle oldukça uzun bir sürede tamamlayabildiği Saklı Yüzler nihayet vizyonda .
Töre cinayetleri meselesine eğilen yapım , zaman zaman çekim aşamasındaki sıkıntılarını yansıtmaktan kurtulamasa da belli bir düzeyi yakalayan bir iş .
Zühre , ailesi tarafından namuslarını kirlettiği gerekçesiyle öldürülmesine karar verilmiş bir genç kız .
Köyden bir çocuk sevmiş ama çocuğun ailesi başlık parasını denkleştiremeyince evlenmeleri mümkün olmamış .
Fakat sevdiği bu çocukla birlikte olan Zühre , hamile kalmış .
Doğumun hemen ardından , bebek , Zühre'nin erkek kardeşine boğdurulmuş .
Kızı öldürmek görevi ise babasına kalmış .
Ancak gönlü buna razı gelmeyen adam , kendi canına kıymış .
Öldürülmeyi bekleyen Zühre , kasabadaki savcının desteğiyle kurtulmuş .
Ailesinin onu öldü sanması sağlanmış ve kız başka bir isimle yeni bir yaşam kurmuş kendine .
Törenin yerine getirilmesi konusunda çok katı olan amcası ise Almanya'ya gitmiş .
Ancak , töre cinayetlerini konu alan bir belgesel sayesinde Zühre'nin hayatta olduğunu öğrenmiş ve yine genç kızın peşine düşmeye karar vermiş .
Saklı Yüzler'in en güçlü tarafı , öyküsünü kurgulayış şekli .
Filmin şimdiki zamanında bir yol filmi sürüyor .
Zühre'nin amcası ve adamları , Türkiye'de kızı bulacaklarını düşündükleri kente doğru giderlerken ; belgeselin yönetmeni ve Zühre'nin iyiliğini isteyen aile fertleri de aynı yolu kıza ulaşmak için tepiyorlar .
Zühre'nin yeniden tehlikede olduğunu öğrenmeleriyle birlikte de zamana karşı bir ölüm kalım savaşı başlıyor .
Bu yol hikayesi esnasında , tüm bu karakterlerin farklı bakış açılarından geçmişte yaşanan olayları öğrendiğimiz geriye dönüşler giriyor aralara .
Böylece Zühre'nin öyküsünü parça parça tamamlıyor , herkesin bu öyküdeki yerini parça parça keşfediyoruz .
Ayrıca , belgeselin yönetmeninin aile fertleriyle yaptığı anlaşma gereği tüm yolculuğu kameraya kaydediyor olması da bir başka katman ekliyor filmin yapısına .
Bütün bu kuruluş , her şeyden önce bir dinamizm katıyor filme .
Handan İpekçi , öyküyü bir bulmaca gibi parça parça tamamlıyor .
İlerleyen adımlarda , belgesel yönetmeninin hikayenin aslında başından beri bir parçası olduğunu öğrenmemiz gibi yeni bilgilerle de seyircinin ilgisini canlı tutmayı başarıyor .
Sonlara doğru Zühre'nin yeniden hedef konumuna düşmesiyle de kalburüstü bir gerilim atmosferi sağlanıyor .
Tabii , tam Zühre'ye ulaşılmaya çalışılırken telefonun meşgul olmasına sebep olan vesile gibi güldüren , zoraki numaralar seyirciyi koparabiliyor filmden .
Bu tür Hollywood numaralarını uygulamak noktasında biraz acemilik gösterilmiş doğrusu .
Ayrıca , filmin önemli bir kısmını oluşturan belgesellerle ilgili de sıkıntı var .
Ailenin izleyip Zühre'nin hala yaşadığını anladığı ilk belgesel zaten problemli .
İki insanın , yüzleri gözükmeden kamera karşısına geçip bir buçuk saat boyunca konuştukları bir belgesel iyi belgesel değildir .
Böyle bir filmi yapmış olan sinemacıyı da pek ciddiye alamam doğrusu .
Zaten aynı yönetmen yeni filmini de Zühre'nin akrabalarını gizli gizli çekerek yapmakta film boyunca .
Etik olarak sürekli yanlış yolları seçiyor olması , bu karakterin filmin taşıyıcısı olarak konumunu sarsıyor .
Yine de akan , görüntü yönetmenliği ve müzikleri gayet düzgün , çekim sürecindeki sıkıntılar sebebiyle ister istemez eksik olan malzemeye rağmen iyi kurgulanmış , hikayesini anlaşır ve hatta zaman zaman etkili şekilde perdeye aktaran bir film var karşımızda .
Gerçekten sinemacı olan bir kişinin filmi , her şeyi ile tamam olmasa bile , diğer kötü örneklerin arasında sıyrılıyor .
Tüm zaaflarına rağmen , şu vasat dönemde bizden geçer not alıyor .
