Nancy Springer’ın kitap serisininin ilkinden uyarlanan film , Sherlock Holmes’ün kız kardeşi Enola Holmes’ün kendini keşfetme macerasına odaklanıyor .
Filmin yönetmen koltuğunda Fleabag çalışmasıyla bildiğimiz ve bu bilginin birazdan önemli bir noktada bahsi geçeceği Harry Bradbeer otururken , kitabı senaryolaştıran isim Jack Thorne oldu .
Stranger Things’in yıldızı Millie Bobby Brown başrolde yer alıyor ve Enola Holmes’ü canlandırıyor .
Filmin diğer önemli rollerinde ise ; Henry Cavill , Sam Claflin ,  Helena Bonham Carter ve Louis Partridge yer alıyor .
Film , yakın zamanda Netflix aracılığıyla karşımıza çıktı .
Bilgi kısmını geçerek filmimize gelelim .
Öncelikle , düşük beklenti içinde olan , eğlenceli iki saat dışında bir isteği olmayan ve Sherlock Holmes filmlerini seven izleyicileri keyifli dakikalar bekliyor .
O evrene ait eğlenceli sahneler , ilgi çekici kurgu numaraları , aksiyon ve mizah sosu aynı şekilde kendilerini karşılayacak .
Müziklerin ve görüntü yönetiminin de bu yönden olumlu bir katkı verdiğini söylersek sanırım yanlış olmaz .
Tam olarak izleyici dostu diyebileceğimiz ve ev sineması için ideal bir yapım ortaya çıkmış .
Serüven içeren filmleri sevenlerin ve hatta , çocuk filmlerinden hoşlanan izleyicilerin de bu anlamda hoşuna gideceğini söyleyebilirim .
Peki ya diğerleri ?
Filmin yönetmeninin Fleabag’den tanıdığımız Bradbeer olduğunu söylemiştik .
Bunu daha ilk saniyeden anlamamızı sağlayan anlatım tercihi ise son yıllarda karşımıza daha fazla çıkmaya başlayan dördüncü duvarın yıkılması , kaba tabirle , karakterin izleyiciyle konuşması .
Fleabag’den daha uygun bir anlatıda , sevdiği bu yöntemi kullanmaktan geri kalmamış Bradbeer ve tadını çıkarmış .
Bu anlatı , çoğu izleyiciyi rahatsız eden ve oldukça yapay duran bir tercih olabiliyor .
Bu filmde ise gerek mizahı yönün yüksek oluşu , gerekse kurgusal numaralar ve geçişlerin dinamizmi daha hazmedilebilir hale getirmiş .
Yani , Enola Holmes hikayesinin eğlenceli yanı , bu anlatıyı zor kabul eden izleyicilere de biraz kabul edilebilir gelebilir .
Enola Holmes , annesinin onu terk etmesi üzerine , büyük abisinin baskısından da kaçmak için ortadan kaybolur ve annesini aramak için yola çıkar .
Filmde bu arayış , Enola’nın kendini keşfetmesine , dış dünyayla iletişim kurmasına yardımcı olur .
Bu kısımlar için yol / serüven filmi desek yanlış olmaz ve 80’li yılların çocuk başrollü macera filmlerinin havasını da izleyiciye aktarıyor denebilir .
Enola , genç bir adamla tanışıp olayın derinine inince de filmin önemli meselesi olan “kadın hakları” devreye giriyor .
Enola , annesi tarafından erkek egemen topluma inat , kendi ayakları üzerinde durabilecek şekilde yetiştiriliyor .
Hatta Enola , kendini kadınların oy hakkını elde edeceği reformu da kurtaracak bir aksiyonun içinde buluyor .
Bu noktada filmin en tutarlı bağlantıları oluşuyor .
Enola’nın annesi tarafından yetiştirilme tarzı , yine Enola’nın erkeklerin dünyasında bunu ortaya koyuş şekliyle kendini keşfetmesi ve elbette , kadınların oy kullanma hakkı kazandığı reform hareketi .
Hepsi aynı amaca hizmet ediyor ve tutarlı bir anlatım sergilenmesi sonucunu doğuruyor .
Bu kısımlarda , feminizm göndermeleri ve kadınlara olan ezici bakış da sık sık hikayeden nasibini alıyor .
Tabii söylemlerin biraz eksik ya da basit kaldığını da ekleyelim .
Popüler olabilecek ve daha çok kesime ulaşabilecek bir filmde bu söylemleri görmek güzel ama çok daha sağlam , daha doğrusu sert bir anlatım tercih edilebilirdi .
Film , Sherlock Holmes evreni üzerinden değerlendirildiğinde , başta da belirttiğim üzere salt eğlence olarak gören izleyicilere iyi geleceğini tekrarlayalım .
Kurgudaki dinamizm , geçişlerdeki küçük sürprizler ve flashbacklerin animasyon görüntüleri bu eğlenceyi de harmanlayan detaylar olarak göze çarpıyor .
Bu hikayedeki Sherlock Holmes ise en kararsız kaldığım konu oldu .
Telif haklarına sahip olan şirket , Sherlock’un yanlış kullanıldığını , duygularına fazla yer verildiğini ve bunun da sözleşmeye aykırı olduğunu iddia etti .
Bradbeer , dengeyi kurabilmek için Cumberbatch ya da Downey Jr . ’a göre çok daha ciddi bir Sherlock Holmes yaratmış .
Mizah yönü azalan karakter , yine fazlasıyla zeki ama bu konudaki kararsızlık çoğu izleyicinin aklını karıştıracaktır .
Elbette , Enola Holmes’ün hikayesinde annesi kadar önemli değil ama devam filmleri ihtimali düşünüldüğünde bir kafa karışıklığı olabilir diye düşünüyorum .
Zeki dedektifin ön planda olduğu bütün filmleri düşündüğümüzde ise filmin birçok klişeyi kullandığını belirtelim .
Yenilikçi ve yaratıcı bir anlatım bekleyenleri , eğlence arayanların tam zıttına koyup , film için beklentiyi diğer yöne çekmelerini şiddetle tavsiye etmek gerekiyor .
Son tahlilde , filmin oldukça eğlenceli olduğunu , ev sinemasında keyifli iki saat geçirmek için ideal olduğunu yinelemek gerekiyor .
Türü sevenlerin de yine keyif alacağını belirtmeliyim .
Dedektiflik klişeleri ve dönem atmosferi de yine bir şeyler yakalamaya çalışan izleyiciler için olumlu özellikler olarak göze çarpıyor .
Klişelerin çok oluşu ve karakterlerin bazı boşlukları epey güç düşürücü .
Enola’nın annesinin yolculuğu ve finali biraz havada kalıyor .
Günümüzde hala olması utanç verici olan , Viktoria Dönemi İngiltere’sindeki kadına bakış ve bu konuyu destekleyen anlatım eksik olmasına rağmen önemli .
Tüm bu olumlu özelliklere rağmen , filmin totalde “hoş bir seyirlik”ten öteye fazla geçemediğini de söyleyebiliriz .
