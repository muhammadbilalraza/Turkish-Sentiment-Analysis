Hollywood , on yıl sonra sonunda bir korku klasiğinin eli yüzü düzgün bir yeniden çekimini sunuyor .
2003'de MTV stili korku yeniden çekimleri modası rezil Teksas Katliamı ( The Texas Chainsaw Massacre ) ile başladığından beri Hollywood , paragöz Elm Sokağında Kabus ( A Nightmare on Elm Street ) ve 13. Gün ( Friday the 13th ) yeniden çekimleri ile gerçek korku hayranlarına dil çıkarıyordu resmen .
En azından Rob Zombie , Cadılar Bayramı ( Halloween ) ile yeni bir yaklaşım edinmeye çalıştı ama başarısız oldu .
En sevdiğim " gorefest " ( bol kanlı korku filmlerine verilen takma ad ) klasiklerinden biri olan Kötü Ruh ( Evil Dead ) ' in yeniden çekiminin yolda olduğunu öğrendiğimde , yukarıda bahsettiğim filmlerden ağzım yandıktan sonra neden pek heyecanlanmadığımı anlarsınız herhalde .
Fakat sonradan biraz ümitlenmeye başladım .
Duyduğuma göre ilk filmin yönetmeni Sam Raimi , yapımcısı Robert Tapert ve yıldızı Bruce Campbell'in yeniden çekimin yapımcılığını yapmış .
Bu yapımcılık , stüdyoların genelde orijinal filmi yaratanlara para verip isimlerini satın aldıkları türden de değilmiş .
Raimi , Tapert ve Campbell , filmin yapımının her aşaması ile yakından ilgilenmişler .
Buna rağmen yine de ümitlerimi fazla arttırmadım .
Arttırsaydım keşke , çünkü bu Evil Dead yeniden çekimi düz ve posasız , kan dolu A - sınıfı bir gorefest .
Uruguaylı yönetmen Fede Alvarez , ilk uzun metraj deneyimi ile bu türü ne kadar iyi anladığını gösteriyor .
Alvarez , baştan ince konuyu ve karakterizasyonları bir kenara atmadan , ama olabildiğince minimumda tutarak bilgisayar efektlerine de fazla dayanmadan beklenen kan ve iğrençliği sunuyor .
Gördüğüm kadarıyla bir sürü kanlı ve uzuvların koptuğu vs. sahneler pratik makyaj ve prostetik efektler ile yapılmış .
Eğer bir sürü CGI efekt varsa da ben fark etmedim , ki bir film eleştirmeni olarak  bu tür şeyleri kolayca fark eden biriyimdir .
Filmin etkileyici açılış sekansında bir alev efekti bariz bilgisayar ile yapılmış ama neyse ki çabucak bitiyor .
Filmin yapımcılarının haklarını vermek lazım .
Dehşet Kapanı ( The Cabin in the Woods ) , ormandaki kabin alt - türünü alaşağı ettikten sonra bu türün düz bir yaklaşımının başarılı olabileceğini düşünmemiştim .
Alvarez'in Rod Sayaguez ile yazdığı senaryo en baştan ‘parti yapmak için kabine gelen gençler ' klişesini bir kenara atarak doğru ve orijinal kararlar veriyor .
David ( Shiloh Fernandez ) , aklını yitirmiş olan annesinden kaçmayı yaşamının misyonu yapmıştır .
Fakat uyuşturucu bağımlısı kız kardeşi Mia ( Jane Levy ) neredeyse aşırı dozdan ölmüştür ve arkadaşlarının Mia'yı kurtarabilmek için David'in yardımına ihtiyaçları vardır .
Mia'nın hemşire arkadaşı Olivia ( Jessica Lucas ) , eğer Mia ailesinin eski odun kabininde haftasonunu uyuşturucusuz geçirip sistemini temizlemezse bir dahaki aşısı doz sonucu öleceğinden emindir .
Bu yaklaşım ile bu tür filmlerin ilk perdelerine baş belası olan parti , gereksiz çıplaklık ve bayat esprilerden uzaklaşmış oluyoruz ve film baştan gerilimli bir mod ile açılıyor .
Ayrıca Mia'nun uyuşturucu hikayesi filme The Shining'den Jack Torrance tarzı bir paranoya aşılıyor .
Mia , başına gelen iğrençliklerin halüsinasyon mu , yoksa kötü ruhlu iblislerin gerçekten ‘ruhunu yutmaya'mı çalıştıklarını bilmiyor .
Fakat biz biliyoruz ki iblisler gerçek .
Onlar orijinal üç filmin hayranlarına tanıdık gelecek , insan derisinden yapılmış Necronomicon kitabından sihirli sözlerin dahi Eric ( Lou Taylor Pucci ) tarafından okunması sonucu gençlerimizi terrörize ediyorlar .
Evil Dead , türe göre tamamen gerizekalı olmayan karakterlere sahip belki , ama biraz da aptal olmaları gerekiyor tabi .
Sonuçta kitabın içinde kanla yazılmış kocaman harfler ‘Bu kitabı yalnız bırakın yoksa hepiniz ölürsünüz ' demesine rağmen okumaya devam eden en az bir gerzek olmazsa filmin kendisi oluşmaz .
İblisler ortaya çıkıp gençlerin ruhlarını ele aldıktan sonra gerçek anlamda kan gövdeyi götürüyor .
Bu noktadan sonra Alvarez , konuyu arka plana atıyor ve bir iğrenç sahneden diğerine zevkle zıplıyor .
Her tür uzuv , yaratıcı stillerle kopup atılıyor , insanlar şırınga , çivi silahı ve mimar bıçağı ile parçalara ayrılıyor , litrelerce kan kusuluyor , hatta bir sahnede havadan kan yağıyor .
Orijinal filmi seven izleyiciler ise oradaki ağaç tecavüzlü ünlü sahnenin daha iğrenç bir versiyonunu bulmaktan mutlu olacaktır .
Dürüst olmak gerekirse , biliyorum bu filmin ne kadar mide bulandırıcı , kan dolu olduğunu ve hemen herkesi rahatsız edeceğini .
Alvarez'in amaçladığı da bu zaten .
Filmin tam olarak ne olması gerektiğini biliyor ve olabildiğince stilize ve yaratıcı bir biçimde bekleneni sonuna kadar yerine getiriyor .
orijinal Evil Dead'in hayranları ve gorefest sevenler çok mutlu olacak .
Diğer yandan kendisini kan tutan seyirci lütfen uzak dursun .
Son olarak Evil Dead üçlemesinin hayranlarındaysanız bitiş jeneriğinde salondan çıkmayın .
Jenerikten sonra müthiş bir sürpriz var !
