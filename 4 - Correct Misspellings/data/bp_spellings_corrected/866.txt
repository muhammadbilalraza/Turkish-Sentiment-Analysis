8 yaşındaydım , asker olmaya karar vermiştim .
Televizyonda bayrakla kaplı bir tabutu eller üstünde görmüştüm , herkes şehidin arkasından ağlıyordu .
Ölümün ne demek olduğunu öğrendiğim andan beri ondan korkuyordum .
Ama işte öleceksem böyle ölmeliydim , anlamlı olmalıydı .
12 yaşında babası şehit olan bir kızın gelinlikli bir kızın babasının mezarı başında ağlarken görüp yaktığı ağıta dair bir şiir yazmıştım ; tabutumun üzerinde önce bayrak , sonra gelinliğimde olacak .
Bir iki yıl geçtikten sonraysa , sınıfımda herkesin önüne geçip , ' Ya uzaydan birileri gelse ve bize saldırsa o zaman hep birlik oluruz .
Böyle böyle bölünüyoruz , böyle böyle toplanıyoruz ! ' diye şevkle anlatırken düşüncelerimle dalga geçilmişti .
Bugün , milliyetçilik anlayışı vatan uğruna ölmek olan bir ülkenin milliyetçi evladı olarak , savaşa girilmişse arkasında olurum .
Hala naif bir düşünceyle dışardan birileri dünyamızı yok etmeye kalkarsa savaştıklarımla birlik olurum , gün gelir bu galaksi savaşlarına kadar varır belki ! : ) Filmde de bu var , savaş içinde koruyacaksın kendini , ama önce silah arkadaşını ve vatanını , sen birliksin . Savaşta kuralların sınırı erir . Hayatta kalacaksın ve koruyacaksın . Nefes'te de Güneydoğu'da Irak sınırına yakın bir ilçede , 2365 metre yükseklikteki Karabal Tepesi'nde bir yüzbaşı ve 40 askerin ülkesini koruma savaşını izliyoruz . Uzun süredir beklediğimiz film için söylenecek ; Hollywood'un teknik kalitesini veren kareler , güzel müzikler , sinemasal değeri var . Mekan olarak sadece çorak dağ ve bir koğuş olan 2.5 saatlik bir film akıp gidiyor . Filmin inandırıcılığını arttırmak için oyuncularla aylarca çalışılmış ve hepsi , oyuncuların hepsi rollerinin hakkını vermiş . Özellikle Yüzbaşı rolündeki Mete Horozoğlu bulunduğu her kareyle akılda kalıyor . Ve bir de gerçekte yaşananları anlatıyor ; orada çocuklarımızın yaşadıkları var , hikayeleri dokunuyor . Korkularını izliyoruz , nöbetteyken gözlerini kapatıp hayale daldıklarında dikkatli olun , ölmeyin diye bağırmak geliyor içimizden . Hayatta kalan erin çatışma bittiğinde Atatürk büstünü yerden kaldırışını gururla izliyoruz . Yüzbaşının aşkına yazdığı mektupta gözyaşımızı buluyoruz . Hele askerlerin , psikolojisini çok iyi yansıtan ve Emrah'ın filme adını veren Nefes adlı şarkısını birlikte söylemesi içimizi parçalıyor . Canımızı yakan bu savaşta Türk bayrağını çekerken Kürtçe türkü söyleyen askeri belki kutluyoruz , öldürmeye kalkan yaralı PKK'lıyı öldürmeyene belki şaşırıyoruz , başka bir PKK'lının boğazına sarılanı da belki alkışlıyoruz . Peki ışıklar açıldı , film bitti . Bu savaşa fiziksel mesafede duran , bu yazıyı yazan ben , bu yazıyı okuyan sen ne yapmalı ? Canını veren insanların kahramanlıklarını kim olduklarını bile bilmeden sadece üzülüp , kavramı şereflendirip sonra hayatımıza devam mı etmeli ? Ya gidenlerin ardından kalanları ne yapıyor ? O savaşı yaşayanların psikolojileri nasıl ? Şu an sıcak dönem , televizyondan Hakkari'deki saldırıyı duyuyorum . 34 PKK'lı yeni teslim oldu ve hem bizim hem onların tavrına göre bir seyir izlenecek . Kızgınız , kırgınız , acılıyız . Ama ne oldu da bu noktaya geldik , neden kızgınlar , kırgınlar ve saldıranları destekliyorlar ? Filmde askerlerimizin çatışmasını izlerken işin özüne daha kinlenip alev mi püskürtmeli ? Terörizmi kınayarak diğerlerini de anlamaya , onlarla anlaşmaya çalışıp ; insanlarımızı , insanlığı , insanlığımızı mı kurtarmalı ? Bu noktada filme nereden yaklaştığımız önemli . Nasıl çoğumuzda Tatarlık , Yugoslavlık , Gürcülük vb. varsa ve biz kendimizi Türk kimliğiyle tanımlıyorsak bu topraklarda böyle hissetmeyenlerin ne derdi var merak etsek ! Daha fazla canımız yanmadan , elimize silah verilmeden önce anlasak , anlatsak , ötekileşmesek . Bu cuma vizyona İki Dil Bir Bavul giriyor . Filmde bir Türk öğretmenin Türkçe bilmeyen Kürt çocuklarla 1 yıl boyunca yaşadıkları anlatılıyor . İki tarafı da anlıyorsun , naif bir yaklaşım . Bence bize bu lazım .
