Ayı Yogi , diğer adıyla " herkes Çeklerini Bankaya Yatırır " , Garfield filmlerinin peşinden giderek sırf isminin söylenmesi bile önceki jenerasyonu ( Ayı Yogi konu olduğunda önceki son üç jenerasyonu desem daha doğru ) nostalji komasına sokan popüler eski çizgi film kahramanlarını alıyor ve üç boyutlu bilgisayar karakterlere dönüştürüyor .
Garfield'da olduğu gibi yine bu şirin CGI karakterler gerçek oyuncularla birleştiriliyor ve gerçek / animasyon kırması bir film yaratılıyor .
açıkçası Ayı Yogi hakkında bir anı bile orijinal olmayan , baştan sona klişemetreyi orta vitese takmış tembel bir ürün yakıştırmasında bulunabilirdim ama geçmişte bu tür eleştirilerde bulunduğum filmlerde dahi , en azından taze olmasa bile ucundan eğlenceli bir kaç sekans bulunabiliyor .
2010'un Gulliver'in Gezileri'nde bile son anda yılın en başarısız çocuk filmi damgasını hak etmesine rağmen en azından Jack Black'in minyatür gemilere saldırdığı sekans gibi bir - iki taze olmasa da eğlenceli sahneler bulunabiliyor .
Fakat Ayı Yogi'de ucundan eğlendiren , bir an bile ne kadar tembellikle yazılmış ve çekilmiş hissini kaybettiren bir sahne bile yok .
Filmin , adi bir Vali'nin ( Andrew Daly ) şehre para ve kendine oy kazandırmak amacıyla Jellystone Parkı'nı yerle bir etme planını durdurmaya çalışan orman bekçisi Smith ( Tom Cavanagh ) , gerçek hayatta varolması konuşan bir ayıdan bile daha nadir olan " seksi belgeselci "
Rachel ( Anna Faris ) , hınzır ayı Yogi ve ortağı Bobo'nun etrafında gelişen hikayesi , beş dakikalık bir senaryo toplantısından sonra yazılmış gibi .
Çocuk filmlerinde bu tür hikayeler o kadar eskidi ki , artık direkt DVD'ye çıkan yapımlarda bile kullanılmıyor .
Ayı Yogi'de tembel çocuk filmlerinin favorisi türlü türlü basit fiziksel espriler ve gaz çıkartmanın ne kadar kötü koktuğu gibi varoluşsal meselelerin derinine inen diyaloglar var tabii , bu konuda bu denli yavan bir yapım söz konusu olduğunda , yapılacak bir şey yok .
Fakat Ayı Yogi , yetişkinlere hitap etmesi planlanan pop kültür referanslarında bile batıyor .
Filmin zoraki 2001 referansı bile yaratıcılıktan yoksun .
Eğer bir filmin bitiş jeneriğindeki animasyon , filmin kendisinden on kat daha eğlenceliyse ortada bir problem var demektir .
Ayı Yogi'nin bitiş jeneriği , en azından eski karakterlere göndermede bulunmasıyla biraz olsun eğlenceli .
Kim bilir belki de jenerik , bu zaman kaybı ürünün sonunda gerçekten bittiğinin müjdesini vermesiyle eğlendirici gelmiş olabilir .
