Yetmişli yılların sonu , ABD’de ciddi bir karmaşa , Ronald Reagan yönetiminin kendini kanıtlama ve hükmü sabit tutmak adına yaptığı sert hamleler .
Dünyada sular fokurduyor , Orta Amerika’ya yapılan gizli operasyonların , kirli işlerin sayısı gitgide artıyor .
Bu ürkütücü ve gerilimli dönemde yaşayan , olan biten içerisinde ortalama üstü bir hayat süren bir adam , Barry Seal .
Bir havayolu şirketinde pilot , fena olmayan bir kazancın sahibi , evli , çocukları var .
Yaptığı ufacık bir “ek iş” sayesinde kendini tatmin eden , bir anda karşısına aklının hayalinin alamayacağı bir fırsat çıkan anti kahraman .
Barry Seal : Kaçakçı filmi , hani sık sık karşılaştığımız ve çoğunlukla lafta olan “gerçek bir hikayeden” uyarlanan yapımlardan bir tanesi .
Lakin filmde tanık olacaklarınız gerçekten de yaşanmış , hatta dünya tarihine az ya da çok şekil vermiş şeyler .
1978 ve 1986 yılları arasında geçen hikaye , sıradan bir pilotun , CIA’in kontrolü altına girip , akla hayale gelmeyecek bir servete kavuşmasını , dudak uçuklatacak olayların ortasına dalışını anlatıyor .
Hem de ne dalış !
Daha önce Yarının Sınırında filminde birlikte çalışan yönetmen Doug Liman ve aktör Tom Cruise’u tekrar aynı projede birleştiren yapım , her iki isim için de çok lezzetli bir birlikteliğe dönüşmüş .
Yönetmen Liman dönemin havasını , anlattığı hikayenin gerçekliği ile birlikte o kadar güzel harmanlamış ki , başarılı senaryo seyircinin perdeden uzaklaşmasına fırsat vermemiş .
Buna Cruise’un son dönemdeki en sağlam oyunculuk performansı da eklenince , çok eğlenceli ancak özünde karanlık bir serüven çıkmış .
Henüz ikinci senaryosu olmasına rağmen müthiş bir iş çıkartan Gary Spinelli’nin bu başarıdaki payının büyüklüğünü de unutmamak lazım .
TWA Havayolları’nda sıradan bir pilot olan Barry Seal , birkaç kutu puro kaçırarak kendine ek gelir elde eden haylaz bir tiptir .
Yolcuların kalbini ağzına getirecek şakalar yapacak kadar haylaz .
Küçük bir kızı , bir bebeği ve güzel bir karısı vardır .
Hayat iyi kötü ilerlerken günlerden bir gün CIA için çalıştığını söyleyen Schafer ( Domnhall Gleeson ) ona başka bir iş teklifiyle gelir .
Teklifi kabul eden açgözlü Seal kendisine hediye edilen uçağıyla Kolombiya , Nikaragua gibi tehlikeli noktalar arasında mekik dokurken bulur .
Bir süre sonra Pablo Escobar için CIA’in haberi olmadan uyuşturucu kaçırır , ABD emri altında silah kaçakçılığı da yapar .
Bir süre sonra ister istemez çift taraflı çalışmaya başlamışıtır .
Akla hayale gelmeyecek bir servete kavuşur ancak işler büyüdükçe kontrol de elinden kaymaya başlar .
Başka bir deyişle , biz de seyirci olarak sağlam bir biyografi niteliği de taşıyoan bir hayli eğlenceli , bir o kadar da sert bir suç komedisine dahil oluruz .
Yerinde durmayan kamera , ani kesmeler , tercih edilen renk tonuyla dahi ruhu yakalamayı başaran , üstelik de güldüren ve koltuğa mıhlatan gelişmelerin aslında ne derece gerçek ve endişe verici olduğunu yineleyen bir film .
Doug Liman kısa süre önce vizyona giren Sniper : Duvar filmindeki gerçekçi havayı Barry Seal : Kaçakçı için de sabit tutmayı tercih etmiş .
Başka bir deyişle , sıradan bir kurgu hikayeden öte , türe uzak seyirciyi rahatlıkla içine çekecek , kolay kolay da bırakmayacak biyografik bir eğlence hazırlamış .
Cruise’un performansının yanısıra Lucy Seal’a can veren Sarah Wright’in yetkinliği , az önce de bahsini ettiğim akıl dolu kavşaklarla öne çıkan senaryo ve İrlandalı aktör Domnhall Gleeson’ın evire çevire dövmek isteyeceğiniz karakteri , Ajan Monty Schafer .
Hepsi de projenin güçlü ayakları konumunda .
İşin güzel tarafı , Barry Seal : Kaçakçı’nın bu eğlenceli anlatıyla birlikte , cephedeki kanlı çarpışmalar ya da soğuk savaş fark etmeksizin , perde arkasında nelerin döndüğünü çuvaldızı batırmaktan çekinmeyerek paylaşması .
Pablo Escobar’ın Medellin karteli , diktatörler , Orta Amerika’daki rüşvet sistemi , ABD’nin kukla ustası olarak ne kadar başarılı ya da beceriksiz olabildiği .
Bunların tam ortasında ise açgözlülüğü ile yükselip ne zaman düşeceği belli olmayan bir adam , Pilot Seal !
Barry Seal : Kaçakçı , süresine rağmen temposunu hiç bozmayan , cebinde her daim sakladığı sürprizleri ile yürüyen , oyunculukların üst düzey olduğu , dönemi en iyi şekliyle resmeden , sağlam finaliyle de salonda çıkınca “neler olmuş acaba” diye kendinizi Wikipedia’da * bulmanızı sağlayacak şık bir biyografik suç komedisi .
burcinaygun@gmail.com
 * Girmeyi başaranlara .
