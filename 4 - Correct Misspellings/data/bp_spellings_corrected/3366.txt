Muhteşem Güzellik'in yönetmeni Paolo Sorrentino'nun asistanı olan Piero Messina'nın ilk uzun metrajlı filmi Bekleyiş ( L’attesa ) .
Film Sicilya topraklarında iki kadının bir erkek üzerinden iletişimini daha doğrusu iletişimsizliğini sorguluyor .
İtalya'nın konuşkan filmlerinin yanında bir hayli suskun ve yaslı kalan film ölümün etkilerini bu iki kadın üzerinden aktarmaya çalışıyor .
Daha doğrusu ölümün / kaybın farkında olan bir anneyle farkında olmayan bir sevgili üzerinden ölüm ve yaşam denen zıtlığa ulaşmaya çalışıyor .
Ama hikayenin genel örgüsünün az da olsa zayıf ve sevgili üzerinden yargılayıcı olduğunu itiraf etmek de fayda var .
Günlerce telefonlarına çıkmayan sevgilisinin annesinin yanında sığıntı gibi takılan kızın ruh halinin yanında , annenin kendisini mi yoksa onu mu yatıştırmaya çalıştığının belli olmadığı bir durumda ilerliyoruz .
Annenin oğluna duyduğu acının , bencilce bir yansımasını Jean üzerinde görüyoruz .
Geçen yıl yaptığı ‘bir hatanın’ bedelini anne ve oğul ona beraberce ödetmek ister gibiler .
Film annenin yasıyla kızın bilmezliği ve sorgulamazlığı arasındaki gediğe iyice yerleşiyor .
Telefonlarına cevap vermeyen sevgilisine karşı duyduğu özlem ve bekleyişi , Anna'nın telefonun öbür ucunda hissetmesi ve buna rağmen Anna'nın çaresizlik hissine bürünmesi karakteri fazlaca sorgulatan unsurlar .
Anna acısını neden bir genç kız üzerinden azaltmaya çalışıyor gibi soruların cevabı geldikçe Anna ve Jean üzerindeki iletişimin de gittikçe koptuğuna tanıklık ediyoruz .
Tabii kızın sevgilisine ulaşamamayı sorgulaması hatta onsuz yaptığı tatilden memnun gibi durması da iki karakterin bu kayıp vakayı çok da sorgulamadığına işaret ediyor gibi .
Tek mekanda olmasa da avluya ve en fazla göle yayılan hikayede bir bekleyişten çok bezdirici bir sorgulamama hali var .
İki kadının karşılaşmasındaki sırlar ve gizemler iki karakteri ayrı ayrı yargılamaya fırsat yaratıyor .
Oğul Guiseppe'nin yokluğu konusunda film özellikle çok az done sunuyor , Jeanne'e yansıyan ise kaderine razılık oluyor .
Bu anlamda film bir kayıp üzerinden iki farklı ruh halini masaya yatırmış oluyor .
Venedik Film Festivali’nde Altın Aslan için yarışan film yönetmenin bir arkadaşından duyduğu hikayeden Luigi Pirandello’nun iki eserinden uyarlanmış .
İki kadın arasındaki ince gerilimli durum kayıp olsa bile bir erkeğin paylaşılamama halini ortaya koyuyor .
Anna’nın ince oyunları ve gözlemleri sayesinde Jean en sonunda acı gerçekle yüzleşiyor ve yönetmen o ana kadar o ince gerilimi bir an bozmaya çalışmıyor .
Filmde Jeanne’nin tavrını fazla sahici bulamadığım için filme de pek sahici yaklaşamadım ne yazık .
Hatta ahlakçı davranıp , sırf bu yüzden Jeanne’i dışarda bıraktığı için de pek ısınamadım ama filmin iki kadın arasında yarattığı belli belirsiz gerginliği sevdim !
Juliette Binoche ve Lou de Laage uyumu yakalamış ve filmin atmosferine gayet iyi yayılmışlar .
twitter . com / BanuBozdemir
