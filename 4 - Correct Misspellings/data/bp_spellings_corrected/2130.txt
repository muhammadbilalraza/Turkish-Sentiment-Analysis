“Akıllı köprüyü arayıncaya dek , deli suyu geçer” gibi , günümüze de cuk oturan bir atasözümüz var .
Elbette , aramak , insanlık tarihinin , en büyük serüvenidir , buna kuşku yok .
Aramak , eyvallah da , bulmak herkese nasip olmaz , arayan Mevlası’nı da bulur , belasını da , en nihayetinde …
Kimi Kristof Kolomb gibi Hindistan’ı ararken , yenidünyayı keşfeder , kimi hakikati arar Yunus Emre gibi , ilahi aşkın peşinde , şair olur , şiir olur , bir güzel derviş olur .
Ne demiş Hasan Hüseyin ; “Aramakmış oysa sevmek , özlemekmiş oysa sevmek , bulup bulup yitirmekmiş , düşsel bir oyuncağı … ” Adaleti arayan Köroğlu’nu , Leyla’sını arayan Mecnun’u düşündükçe , çağımız insanın , internetteki ‘arama motoru’ sevdası , komik kaçıyor , haliyle .
Sanal aramalara ve ondan doğan aldanmalara doyamadık üstelik .
Evet , “Arama Moturu” , milletin efendisi köylünün , kendi halinde arama tarama faaliyetlerini ve teknolojiyle imtihanını hicveden bir film .
Komedinin cılkının çıktığı memleketimin vizyon testinde , sınavı geçen samimi ve eğlenceli bir yapıt seyretmek , gayet iyi geldi , belirtelim .
Yönetmen Atalay Taşdiken , Kız Kardeşim Mommo ve Meryem filmlerinin ardından , yine bildiği yoldan şaşmıyor ve bizleri kırsala götürüyor .
Ancak bu kez , dram , yerini komediye , ustalar da yerini amatörlere bırakıyor .
Konya’nın Hüyük ilçesinin Çavuş köyünde çekilen Arama motor , profesyonel oyuncuların değil , köy halkının , doğaçlamayı da es geçmeyen performanslarıyla , sahiciliği ve sıcaklığı yakalamayı beceriyor .
Kentlinin bakış açısıyla , köylüleri yargılamak ve onların , kendi halleri yerine , kafamızda sabit kalan fikirleri aktarmak , en çok düşülen hatadır , hiç şüphesiz .
Sen , betona teslim ettiğin , komşuluk ilişkilerini bitirdiğin kenti düzelttin de , gelmiş bizi mi doğrultmaya çalıyorsun deseler , haklı olmazlar mıydı ?
Trafiğe dahi çözüm bulamamışken , vay efendim , köylüler böyle , köylüler şöyle demek , absürt bir komedidir , o kadar .
İşte bu film , çok bildik ve burnundan kıl aldırmayan projelerden , apayrı bir yerde duruyor , hakkını teslim edelim .
Köyde , herkes bir şey aramaktadır , misal sevimli dede , kendine eş , biri define , diğeri itibar , öteki başına bela …
Yeni jenerasyon , interneti keşfettirmiştir , haliyle .
Girişimci delikanlı , ‘arama moturu’nu , köylünün hizmetine sokar , elbette para karşılığında …
Herkes , illa bir şey mi arayacak ?
Kimi ben zaten buldum der , kimi bu karmaşayı gözlemekle yetinir .
Nasreddin Hoca’nın torunları , gündelik hayatın sorunlarını ve devamında gelişen sosyal problemleri kendilerince çözmeye çabalarlar , kâh düşündürerek , kâh güldürerek …
Bu dedelerin , eş arama meselesi , yeni bir şey değil , ama günümüzde resmen ayyuka çıktı .
Züğürt Ağa’nın , “bir karı isterem” diyen meşhur dedesine gülmüştük , evlilik programlarına hücum eden , giderek sosyolojik meseleye dönüşen ihtiyarlara ise gülmek mümkün mü , işte bunu çözemedim , başına gelmeyen bilemez ki .
Çünkü yalnızlık , Allah’a mahsus , belki de bize komik gelen , onlar adına kendimizin kurguladığı seks arayışına kafa yormamızdır , bir başına kalan bir yaşlı insanın , halini , mecalini hesaba katmayarak , elbette .
Başta demiştik , şehirlinin , köylüye önyargı ile yaklaşma durumunu …
Tam tersi , vıcık vıcık köy güzellemesi yapan , orada bir köy var uzakta , gitmesek de , tozmasak da , o köy bizim köyümüzdür kafasındaki filmlerin de , tuhaf ve inandırıcılıktan uzak oldukları bir gerçek .
Köy , köydür , oradan giden değil , orada yaşayan bilir ve uzaktan davulun sesi hoş gelir .
Özetle ; gülmek için , zıvanadan çıkmış sulu işleri seçmek yerine , bu doğal filme bir şans tanıyın derim .
