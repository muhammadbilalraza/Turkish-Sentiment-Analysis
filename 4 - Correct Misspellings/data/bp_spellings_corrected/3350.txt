Onu Fransa’nın Woody Allen’ı olarak etiketleyip övgüyü abartanlara bakmayın , Emmanuel Mouret , orta yaşlı ve orta sınıf Fransızlar için hafif filmler çeken bir oyuncu - yönetmen . “Filmlerim hoş olsun ama o kadar da boş olmasın” telaşına sahip .
Bir önceki filmi dışında herhangi bir filmi bir festival sirkülasyonuna dahil olmadı yahut dahil olmayı tercih etmedi .
Yeni filmi Acemi Çapkın da yönetmenin kendisini takip edenleri şaşırtmadığı ve çizgisini hiç değiştirmediği işlerinden biri olarak anılacak şüphesiz .
Filmin başkarakteri Clement , karşı cinsle ilişkilerinde sıkıntılar yaşayan , heyecanlı ve orta yaşlı bir adam .
Filmin henüz açılışında , bu karakterin genç jenerasyonun ‘tahmin edilemezliği’ ile olan çatışmasına vurgu yapan bir sahne var .
Çünkü Clement de bir o kadar tahmin edilebilir , illüzyonsuz , düz bir Fransız .
Gömlek üstüne ceketiyle , sarf ettiği cümleleriyle , duygusal yönelimleriyle , Clement’in sadeliği ayan beyan ortada .
Bir gün , tesadüf eseri , hayranı olduğu bir tiyatro oyuncusuyla , Alicia ile tanışıp yakınlaşma fırsatını elde ediyor .
Gelgelelim , hayatının aynı döneminde tanıştığı başka bir kadın Clement’in hayatını ve mucizevi ilişkisini sonucunu öngörmesi ve elbette ki engellemesi oldukça zor bir yola sokuyor .
Acemi Çapkın , hitap ettiği kitlenin ortalama ciddiyetiyle ördüğü hikayesini birkaç saniyelik absürt vakalarla süslüyor ve filmin başrollerinden birini üstlenmeyen mizahı mefhumunu bu absürtlükten sağıyor .
Mouret , genel anlamda romantik bir düzlemde yürüttüğü hikayesinin kontrolünü elinde tutuyor , kamera ve müzik kullanımıyla nostaljik bir tat yakalamanın peşine düşüyor .
Acemi Çapkın , riske girmiyor , ilişkiler üzerine akılda kalıcı ifadeler sarf etmekten çekiniyor .
Mouret , baştan sona şaşırtmayan , hatta şaşırtmaya çabaladığı anlarda daha çok şaşırtmayan bir film ortaya çıkartmak için elinden geleni yapıyor kısacası .
Dolayısıyla Acemi Çapkın’ı izlerken çok büyük beklentilere kapılmamak ve çok da ilginç bir şey izlemenin peşinde olmamak gerekiyor .
Kendi filmografisini belli bir çizgide tutmaya çabalayan ve bunu şu ana kadar büyük ölçüde başaran yönetmeni elbette ki bir başyapıt ortaya çıkarmadığı için lüzumundan fazla yermemek lazım .
Zira Acemi Çapkın , kendini ciddiye alan , izleyicisinden ciddiyet bekleyen bir film değil .
Bu kendi halinde olma haliyle , kendini ciddiye almaz tavrıyla François Ozon’un 20 sonrasında ortaya çıkardığı kimi filmleri anımsatıyor .
Ozon filmlerinden en çok ayrıldığı nokta ise , Ozon’un muazzam fikirleriyle yarışacak fikirlere sahip olmaması ve onların aksine kalıcı olan hiçbir noktasını bünyesinde barındırmaması .
Acemi Çapkın , yaz aylarında serin sinema salonlarında bir süre oyalanmak isteyen , tıpkı başkarakterleri ve hedef kitlesi gibi orta yaşlı izleyiciyi süresi boyunca memnun edebilecek bir film .
En dikkat çekici taraflarından biri ise , son zamanlarda Fransa’dan çıkmış izlemesi en heyecan verici genç oyunculardan Anaïs Demoustier’i karşımıza çıkarması .
Kadınlar , Yeni Kız Arkadaşım ve Kuş İnsanlar’da oldukça iyi performanslar ortaya koyan Demoustier , önümüzdeki yıllarda adını daha çok duyacağımızın sinyallerini vermeye devam ediyor .
