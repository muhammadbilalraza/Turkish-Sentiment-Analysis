Ülkeler arası kültür çatışmalarını , aile alışkanlıklarını , gelenek ve görenekleri anlatmayı kendisine hedef edinmiş filmler mesaj verme kaygısıyla seyircisini boğabilir .
Ya da daha tarafsız bir bakış açısıyla aradaki farklılıkların ne gibi komik durumlara yol açtığını ortaya koyar .
Ve aslında dünya üzerindeki her insanın özünde iyi ve aynı olduğuna değinerek izleyenlere iki saatlik bir eğlence sunar .
Senaristlerinin arasında Fatih Akın'ın da bulunduğu kebap Connection ( 2005 ) izleyicisini güldürmeyi tercih eden filmlerden .
Yönetmen Anno Saul'ün yaklaşık sekizinci film denemesi .
Ailesiyle Almanya'da doğup , büyümüş Kung Fu hayranı İbrahim'in olgunlaşma öyküsü .
İbrahim'in kebap dükkanı sahibi amcası , karşı komşusu Yunanlı restoran sahibi ile kıyasıya bir rekabet içindedir .
Bu rekabetten karlı çıkmak isteyen amcası İbrahim'den kendisine bir reklam filmi çekmesini ister .
Aksiyon dolu reklam filminin ardından İbrahim bütün ilgileri üzerine çeker .
Dükkan müşteriyle dolar .
İbrahim , tam her şey yolunda gitmeye başladı derken Alman sevgilisi Titzi'nin hamile olduğunu öğrenir .
Kendisi baba olmak için hazır değildir .
Fakat Titzi çocuğu istemektedir .
İbrahim'in ailesi ise Alman bir kızdan torunları olacağı fikrine bir türlü alışamaz görünmektedirler .
Renkli çekimleri , hareketli montajı ve eski Kung Fu filmlerini andıran ses efektleri ile kebap Connection içinde Quentin Tarantino'dan , Çinli yönetmen Yimou'ya , Bruce Lee'den Jet Li'ye birçok ustaya atıfta bulunuyor .
Espri anlayışı ve prodüksiyonu ile kült özelliklerini taşıyan bir film haline geliyor .
Film , aynı zamanda Uzakdoğu sporlarının gerektirdiği içsel denge , olgunluk , karşılıklı saygı , sabır gibi özelliklerle ebeveynlik arasında sıkı bir bağ kuruyor .
Babadan oğla verilen birçok öğütte kültürel özelliklerin öne çıkacağı beklenirken , bir Uzakdoğu dövüşçüsünün disiplini seziliyor .
Ve bu da konuya evrensel bir açıdan bakmamızı sağlıyor .
Aklı fikri film çekmekte olan genç bir adam olan İbrahim , ilk Alman Kung Fu filmini çekmek gibi çocukça bir heves içindeyken birden hayatın gerçekleri ile karşı karşıya kalıyor .
Ancak bütün bunlar yetmiyormuş gibi sevgilisine de bir türlü iyi bir baba olabileceğine dair güven veremiyor .
Aslında İbrahim'in tek isteği Titzi'ye nasıl bir baba olabileceğini göstermek ve sevgilisine tekrar kavuşmak .
Bunun için de Bruce Lee tarafından eğitilen yeni yetme bir Kung Fu'cu edasıyla derinine inildiğinde içinde konsantrasyon ve sabır gibi yetenekler gerektiren birçok testten geçmek zorunda kalıyor .
kebap Connection , alt metnine bakıldığında başka bir ülkenin kültürü ile yoğrulma ve tüketim toplumuna dönüşme gibi problemlerle ilgili kaygıların da dile getirildiği bir film .
Kebap gibi ağır ağdalı bir yemek kültürünün bir fast food'a dönüşmesi alışkanlıkların başka topraklarda nasıl değişebileceğini gösteriyor .
Aynı zamanda sinemaya reklam izlemek için gidilmesi ile belki de artık günümüz gençliğinin uzun ve içerikli filmlere pek de tahammülü olmadığına dikkat çekilmek isteniyor .
İbrahim , hem hayatında hem izlediği hem de çekeceği filmlerde hep aksiyon arıyor .
Titzi ise aynı anda hem çocuk sahibi olmak hem de tiyatro okuluna yazılmak arzusu içinde .
Kısacası hayatı bir anda kucaklamak her şeyle biran önce karşılaşmak istiyorlar .
Bu da günümüz gençliğinin belki de hem yedikleri yemeklerle , hem televizyonlarda gördükleri hayatlarla kendi yaşamlarını dahi çabucak tüketme çabalarına işaret ediyor .
Fakat olay örgüsü , aynı zamanda bu düşünceyi İbrahim'in baba olmak için sahip olması gereken özelliklerle tersine çevirmek istiyor .
Film , öykülerini konu aldığı karakterler itibariyle çok kültürlü bambaşka bir ülke izlenimi veriyor .
Türklerin Yunanlıların , İtalyanların ve Almanların kendi gelenek ve göreneklerini içine taşıdığı ve yepyeni bir sistem yarattığı bir topluluk .
Ve bu ortak kültür içinde benim fikrime göre belirli yerlerde Yunanlılara biraz ağır davranılıyor .
Kültürleri neredeyse insanları baştan çıkaran bir yasak elmaya dönüşüyor ve Yunan restoranı sinematik dilde bir yer altı simgesi haline getiriliyor .
Türkler ise nehrin öbür tarafındaki iyi niyetli ve saf bir kesim olarak gösteriliyorlar .
Hareketleri ile insanların kafasında yanlış imajlar oluştursalar bile aslında içten içe sadece konuk severliklerini ve geleneklerini korumak isteyen bir topluluk olarak tanımlanıyorlar .
Ancak film ilerledikçe , bu iki farklı tanımlamanın her iki kültüründe bir aynanın iki yüzü gibi birbirlerinin esası ve gölgesi olduklarını anlatmak amacıyla yapıldığının da farkına varmamak mümkün değil .
Farklı toplumların birbirlerini algılayışı , nereden ve hangi bilgi birikimiyle birbirlerine baktıklarına göre değişen bir durum kısacası .
Eğlenmekten öte farklı bir gözle de süzülmesi gerek bir film kebap Connection .
Ayşegül Kesirli
