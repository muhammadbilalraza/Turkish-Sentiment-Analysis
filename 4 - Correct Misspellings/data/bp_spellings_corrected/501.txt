Öncelikle şunu ortaya koyalım : karşımızda iyi bir aksiyon filmi var .
Yazının amacı ortada ne kadar iyi bir film var sorusunun cevabını bulmak olduğu için , her zaman belli bir düzeyin üstünde oyunculuk sergileyen Voight'e , Keitel'a ve Cage'e değinmeyeceğim .
Yönetmen Turteltaub'un filme etkisi , müzik seçimleri , kurgu ve görüntü yönetimi ortalama düzeyinde olunca asıl irdelenmesi gereken şeyin senaryo olduğu ortaya çıkıyor .
İlk olarak senaryonun artılarına değinelim .
Filme en büyük katkıyı sağlayan karakter ; filmin eğlence dozunu arttıran ve hemen her girdiği sohbetin içinde espri barındıran Riley .
Justin Bertha'nın çizdiği Riley tiplemesi hemen herşeyini repliklerine borçlu olduğu için bu başarıyı Bertha'ya değil , senaryoya atfetmem umarım acımasızlık olarak değerlendirilmez .
İkinci büyük artı ise kurguyu yaratan incelikli senaryonun bitmek tükenmek bilmeyen enerjisi olarak değerlendirilebilir ki bu da filmin sinema salonlarına çektiği / çekeceği insanların yaşayacağı tatmini belirleyecek olan temel etken olarak gözüküyor .
Zaten küreselleşen dünyada 21. yüzyıl aksiyon filmlerinin geleceği en az belli bir yerdeki dur - durak bilmeyen bir hıza bağlı olduğu kadar , olayların geçtiği mekanların bırakınız şehirden şehre gitmesine , ülkeden ülkeye hatta kıtadan kıtaya taşınmasına bağlı .
Büyük Hazine bu seri kurgu anlayışına fazlasıyla sahip gözükürken kendi içinde bir avantaj daha yaratıyor .
Senaryo uzamdan uzama yaptığı salınıma bir de köklü bir tarihe zamansal dalış da ekliyor .
İşte bu noktada kimileri için senaryonun avantajı kimilerine göre ise dezavantajı olarak görülen bir süreç filmin içine işlemeye başlıyor .
Filmde Özgür Masonlar'dan Tapınak Şövalyeleri'ne , Amerikan Başkanları'ndan Bağımsızlık Bildirgesi'ne , dinsel eğilimlerden bilimsel buluşlara kadar birçok konuda Amerikan kültürünün Evangelist kökenlerine atıflarda bulunuluyor ve artık iyice sıkmaya başlayan tarihsel , kültürsel ve dinsel referans kodlamaları filme iliştirilmeye çalışılıyor .
Önemli binalar , kütüphaneler , tarihsel anıtlar , mekanlar , nesneler ardı ardına beyazperdeye adeta yağıyor .
Ve bizler gayet güzel giden bir aksiyon içinde birdenbire , birkaç saniye önce öpüştüğü kızı Bağımsızlık Bildirgesini yakalayacam diye uçuruma bırakan bir Nicholas Cage ile karşılaşıyoruz .
Sadece iyiler kimden oluşuyor şuna bir bakın : kahraman yakışıklı bir erkek ( olasılıkla " aradıüı kişi " ) , aşkı temsil eden onun güzel kız arkadaşı , aileyi temsil eden babası , dostluğu temsil eden arkadaşı , adaleti temsil eden devlet ajanı .
Bir tek siyahi bir karakter eksik .
Peki bu kadar güzel bir aksiyon bittiğinde aklımızda yaşadığımız görsel şoklar dışında ne kalıyor ?
Helenistik Avrupa Medeniyeti kökenli bir Amerikan tarihi !
Bir aksiyon filmi mi izliyoruz , alt metinden vaaz mı dinliyoruz , tarih mi öğreniyoruz belli değil .
Senaryo - bu açıdan bakıldığında
- TOEFL sınavlarına dönmüş .
Filmde en azından kahramanlardan biri ölse , ya da kötüler kazansa ya da en azından kaybetmese veya Cage hapse girse ya da seyirciyi şaşırtabilecek bir olay olsaydı daha iyi olmaz mıydı ?
Bir güvenlik görevlisi öldürülse ya da bildirgeye birşey olsa bile olurdu .
Ama şunu itiraf etmeliyim , iyi ki de hazine bulundu .
Eğer bulunmasaydı ve ilk odada kalsalardı o zaman eskiden takvimlerin arkasında yazan kıssadan hisselere benzeyecekti filmin vereceği mesaj .
Sevdiğin yanında , baban yanında , arkadaşın yanında ve sağlıklısın daha ne istiyorsun , işte tüm hazine de bu değil mi ?
Kötü olurdu .
Yakışmazdı .
Zaten bu ya da benzer bir film , sürekli geciktirilen Kamçılı Adam projesi yüzünden bekleniyordu .
Bu film yapıldı , kötü de olmadı .
İlle de izlenmesi gereken bir yer varsa orası da kuşkusuz sinema .
Filmin maksatlı politik çıkarsamalar ve tarihsel işaretler barındırması çok üzücü ve gereksiz ama filmin yapımcılarına bakın : Bruckheimer , Aviv , Steinberg .
Ne bekliyorduk ki ?
Filmin isminden anlaşılan ve bulunması , farkına varılması , sahip çıkılması gereken büyük ulusal hazinenin sadece değerli maden olduğunu mu ?
