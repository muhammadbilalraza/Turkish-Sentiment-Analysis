Amerikan hayat tarzının her geçen gün daha da itibarını yitirdiği günümüz dünyasında , Birleşik Devletler’de “özgür annelik” mefhumuna dair sarkastik bir komedi filmini “Eyvah Annem Dağıttı” adıyla izliyoruz bu hafta .
Orijinal ismi “Bad Moms” olan film , tasasız bir komedi vaadiyle , rahatlamaya tüm ulusca ihtiyaç duyduğumuz şu kara günlerde , özellikle hınzır ruhlu kadın izleyiciler için bir hayli kirli ve anti - ahlakçı bir içerikle karşımıza çıkıyor .
Yer yer erkek izleyicilerin sıkılabileceği denli bir “Venüs bakış açısı” ihtiva eden filmde , bekar ve evli annelerin dertlerine burjuva bir hırs küpü olan Gwendolyn ( Christina Applegate ) ile hayatı boyunca eşinden başka kol kasına elini değdirmemiş çalışkan ama “darlanmış” emekçi anne Amy Mitchell ( Mila Kunis ) arasındaki çatışkılar üzerinden bir bakış atacağız .
Doğrusu , efsane dizi al Bundy’de , evin rock’n’rollcu sarışın zaptedilemez ergen kızı rolünü layığıyla canlandırmayı başarmış Applegate’i “atarlı teyze” rollerinde izlemeyi hala yadırgıyor olsak da , bu kadının farklı bir büyüsü olduğunu belirtmek durumundayız .
Gerek komedi filmlerindeki gıcık kadın karakter boşluğunu doldurması açısından gerekse de “sevimli sarışın teyze” rollerine cuk oturması açısından Applegate’i beyazperde’de hep görmeye devam edebilmeyi umut ediyoruz .
Doğrusu , “hayatın sıkıcı tekdüzeliklerine” kapılmış ve yaşamı ıskalayan biçare anne rolünde Mila Kunis’e ayrı bir paragraf açmayı yerinde buluyorum .
Mila , görünüm olarak her ne kadar Hollywood klişelerine çok oturmasa da olağanüstü sevimliliğiyle ve hakikaten oynadığı rollere uyum sağlayan yeteneğiyle yeraldığı filmlere ve canlandığı karakterlere bir hayli derinlik katabilen bir oyuncu .
Her ne kadar bana göre hala çıtır ve hala genç kız görünümünde olsa da yine de yaşı geçmeye başlamış anne rolünün içini doldurabildiğini söylemek mümkün .
Ancak lütfen şunu bir gözönünde bulundurun ; ne Gwendolyn ne de –filmde gerçekten ahlaksız ve kocasız histerik teyze rolüyle müthiş örtüşen kirli cazibesiyle Carla karakterine hayat veren Kathryn Hahn ile yaşıt bir görüntü arzediyor Mila .
Yapımcılara beyhude de olsa seslenmek istiyorum : “Hey !
Bu kadın hala çok genç , yapmayın ! ” Hangover serisinin yazarları Jon Lucas ve Scott Moore'un yazıp yönettiği film annelik konusunda “göreceli olarak” başarılı olamayan ancak “başarı” kavramını da sorgulatmayı becerebilen üç sevimli annenin hikayesini bizlere sunuyor . “Eyvah Annem Dağıttı” , Hangover serisi kadar hardcore bir komedi algısına ulaşamasa da özellikle kadın seyirci için eğlencelik bir seyir vadediyor . @atlantisliadam
