Eğer birkaç yıl önce 2016 yılında ırkçılık gibi ciddi bir meseleyi akıllıca , dengeli ve duygusal bir biçimde , ve hatta ilham veren bir yaklaşımla inceleyen bir filmin bir Disney aile eğlenceliği animasyonu olacağını söyleseydiniz , büyük ihtimalle suratınıza gülerdim .
fakat hiçbir şeye imkansız dememek lazım , çünkü Zootropolis harikülade görselliklerle dolu , heyecanlı bir dedektif hikayesine sahip , komik mi komik bir animasyon sunmakla kalmıyor , ırkçılık ve önyargının ahlaki ve sosyopolitik zararı hakkında o kadar yerinde bir alegori yaratıyor ki , bu filmi izleyecek çocukların onlara benzemeyen veya aynı kültüre sahip olmayan insanlar hakkında daha açık fikirli olabileceklerine inanıyorum .
Zootropolis’in dünyası , bir zamanlar vahşi olan , fakat zaman içinde evrim geçirerek modern bir uygarlıkta birlikte yaşayan memeli hayranların etrafında oluşuyor .
Bu hayvanlar , insanların yaptığı gibi iki ayak üzerinde yürüyorlar , elbise giyiyorlar , işe gidiyorlar , ve akıllı cep telefonlarındaki akılsız uygulamalarla gereğinden çok daha fazla zaman harcıyorlar .
Ve aynen insan dünyasında olduğu gibi , önyargı ve ayrımcılıkdan yakınıyorlar .
Zootropolis’in kendisi bütün bu hayvanların bir arada yaşadığı metropolitan bir şehir .
İlk görünüşte bu büyük şehirde yaşam gayet normal ilerliyor gibi , fakat işin derinine indiğimizde av ve avcı hayvanlar arasında bir çelişki olduğunu görüyoruz .
Primitif zamanlarda avcı hayvanlar doğaları gereği av hayvanları öldürüp yiyordu , fakat bu modern dünyada bir arada yaşamak zorundalar .
Tabii ki avcılar artık avları yemiyor , fakat avcılar her ne kadar nüfusun yüzde onunu temsil etseler de , avlara karşı ayrımcılık yapıyorlar , özellikle mesele hız ve güç gerektiren işlere geldiğinde .
Polis memurluğu bu işlerden biri , fakat geçmişte hiçbir avın polis olmaması gerçeği azimli tavşan Judy’nin polis memuru olma hayallerini durduramıyor .
Aralarında ebeveynlerinin polis rüyasına sırt dönmesini tavsiye etmeleri de dahil olan bütün itirazlara rağmen Judy , polis akademisini bitirir ve Zootropolis’in ilk tavşan polis memuru olur .
Judy her ne kadar akademiden en yüksek notlarla mezun olmuş olsa da , sert bizon polis şefi Bogo , Judy’i trafik görevine atar .
Bu noktada film , avcıların üstün fiziksel güçlerini kullanarak avlara karşı bariz iş ve sosyal ayrımcılık yaptığını açıkça gösteriyor gibi , fakat Zootropolis’in bol katmanlı senaryosu ırkçılığın her yerden gelebileceğinin üzerinde duruyor .
Judy , avcı hayvanların durup dururken vahşi hayvanlara dönüştüğü bir gizemi çözmeye çalışırken önyargıların ister istemez herkeste bulunabileceğinin farkına varıyor .
Bu açıklamalarla Zootropolis’i ağır ve didaktik bir tona sahip bir ‘ders filmi’ gibi betimlediğimin farkındayım .
Evet , film bu meselelerin üzerinden eğlencelik bir animasyona kıyasla gayet ince ve akıllı bir biçimde geçiyor , fakat aynı zamanda baştan sona eğlenceli ve gizemli bir polis prosedüreli yaratırken değişik hayvan türlerine özel esprilerle güldürmeyi de unutmuyor .
Adı üstünde tembelhayvanlarla dolu ehliyet ofisi sahnesi yılın en komik sekanslarından birini yaratıyor .
Bu arada muazzam görselleri de unutmayalım .
Zootropolis’i izlemenin en ilgi çekici yanlarından biri en küçüğünden en büyüğüne her tür hayvanın aynı şehirde yaşaması gibi bu kadar karmaşık bir fikri dahiyane bir tasarımla desteklemesi .
Şehrin her hayvanın türüne ve boyutuna göre kendine ait kapılar , binalar , ve arabalar sunması , her türün yaşaması için gereken iklime sahip bölgelere sahip olması orijinal bir görsel deneyim yaratıyor .
Zootropolis’i tekrar tekrar izlemenin keyiflerinden biri arka planda oluşan şehir manzaralarına dikkat edebilmek olacaktır .
Pixar bu sene bir kere daha bir devam filmi sunacağına göre yılın en iyi orijinal animasyonu Zootropolis olacaktır tahminimce .
