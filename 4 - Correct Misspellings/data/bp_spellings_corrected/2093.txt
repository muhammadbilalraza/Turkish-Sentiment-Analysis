Çılgın dershane ve Recep İvedik serilerinin ardından Fetih 1453 ile bambaşka bir alana kayan yapımcı / yönetmen Faruk Aksoy , bu senenin gözde konusu " erkeklik halleri " yle yeniden güldürmeyi amaçlıyor .
Gerçek anlamda kullanılan ‘bel altı’ ise filmin çıkış noktasını oluşturuyor .
Bir erkeğin ‘göster bakalım pipini’ ile ‘olgun’ erkek dönemine varıncaya dek geçirdiği süreç ( evrim ) üzerinden ilerleyen film , son derece karikatürize bir sahneyle açılıyor .
Elinde ‘pala’yla apartmanın çatısına çıkan karakterimizin tek çıkış yolu , tüm zaaflarının müsebbibi olan gerçek gücü ortadan kaldırmak , efendisi konumundaki cinsel organını ( Oscar ) kesmek !
Tamamen odağı vurgulamak adına yapılan bu başlangıçla anlıyoruz ki , kadın–erkek arasındakinden ziyade , erkeğin kendisiyle ve hemcinsiyle olan ilişkisinden güç bulan bir film karşımızdaki .
Eşinden yeni boşanmış mevki sahibi bir avukat olan Adem’in özelinden genele yayılan meseleyi geriye dönüşlerle izliyor , hasta ( Fikret Kuşkan ) – psikiyatrist ( Ali Poyrazoğlu ) ilişkisiyle de çocukluğuna iniyoruz .
Aile , toplum ve özellikle de kadınların erkeği belirli kalıplarla etiketlediğini savunan Erkekler , Erkek Tarafı Testosteron ve bu hafta gösterime giren Arkadaşlar Arasında gibi , erkeklerin dünyasına içeriden bakan filmlerden .
Bu kez , erkek grubunun aksine , kendince sorunu keşfetmiş , sözüm ona ununu eleyip eleğini asmış bir karakter var karşımızda .
Bu açıdan baktığımıza daha cesurmuş izlenimi veriyor ilk bakışta .
Geriye dönüş anları dışında , genellikle tek merkezde geçen rehabilitasyon mekanıyla da bir adım daha ileri giderek durumun ‘hastalık’lı olduğunu kabullendiğini de düşünebiliriz pekala . ‘Aşkla sevişmek’ gibi göreceli olarak duymak istenebilecek saptamalarla , erkeklerin , ‘rağmen’ kavramını iktidar / güç kavgası , aldatma gibi kadınların ısrarla merak ettiği ve nedeninin aslında hiç de karmaşık olmadığı bazı sorulara da değiniyor .   Asabiyim / Anger Management ve Anlat Bakalım / Analyze This örneklerinde olduğu gibi hasta – psikiyatr ilişkisine soyunan filmin öne çıkan ismi Ali Poyrazoğlu bana kalırsa .
Ancak varlığıyla yarattığı bir etki bu !
Erkeğin , benlik ( ego ) , üst benlik ( süper ego ) ve alt bilinç ( id ) arasında sıkışıp kaldığını ve genellikle en ilkel benliğe teslim olduğunu açıkladığı kısa anlar dışında , psikiyatr kimliğindense geriye dönüşlerin karşımıza gelmesine hizmet etmek için kurgulanmış bir araç olarak kalıyor daha ziyade .
Asuman Dabak ise , bir anlamda eleştiri olarak da algılanabilecek , neden olduğu pek de anlaşılmayan ‘cinselliği keşfediş’ kısa parodileriyle , filme sınırlı bir alanda eşlik ediyor .   Bizi bir başka testosteron kurbanıyla daha tanıştıran ve ‘erkek cephesinde yeni bir şey yok’ diyen bu yeni ve acayip erkek muhabbeti , seçeneğin bol olduğu yerli film haftasında , başrol oyuncularının ismiyle öne çıkan ama vasat bir komedi .
Erkek cinsel organını sinema dünyasının önemli ödül isimleriyle ( Oscar , Altın Palmiye , Altın Portakal ) kimlik kazandıran ‘Erkekler’in bu bakış açısını görmezden gelebilir , su ve biber gazlı ‘sperm savaşı’ sahnesini , en azından Gezi’ye yolladığı selam nedeniyle sevimli bulabilirsiniz .
Twitter . com / hilalcetinder
