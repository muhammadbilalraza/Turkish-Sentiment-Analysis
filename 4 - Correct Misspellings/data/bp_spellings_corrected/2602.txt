Güzel ve yalnız Türkiye’min her daim mevcut siyasi çalkantılarını bir kenara koymayı başarabilirsek şayet , bir 80’ler çocuğu olarak şanslı zamanlarda büyüdüğümü düşünüyorum .
Evet , biraz el yordamıyla buluyorduk yolumuzu ama hayata ve onun getirdiklerine dair keşfetme duygusunun tadı bir başkaydı .
Müthiş filmler izledim , harika kitaplar okudum , şahane müzikler dinledim ve tuhaftır ki benim 80’lerde keşfettiğim çoğu 70’lerden gelen bu işlerin üstüne bir şey yapılabilmiş değil ve hatta o noktadan hızla uzaklaşıyoruz .
Filmler tüketim nesnesi , müzik ise fonda dinlenen bir kulak oyalayıcısı artık .
Nasıl olmasın ki , bir Elton John daha çıktı da bizim mi haberimiz yok ?
 
Elton John , müzik dünyasının en nev - i şahsına münhasır isimlerinden biri .
Kendine has tarzı , delişmen tavırları , Energizer tavşanına dönüştüğü bir sahne şovu vardı .
Ve bir tüm bu tantananın ötesine geçen , göğüs kafesinizi açıp kalbinizi ele geçiren müziği .
Bir gün mutlaka film olacaktı ve gün o gündür .
 
Rocketman , Elton John’un hayatını Bohemian Rhapsody’nin şemasına uygun bir kurguda sunuyor .
Aslına bakarsanız müzisyen hikayeleri üç aşağı beş yukarı aynı , hızlı gelen şöhret , bunu kaldıramayış ve tamamen kaybolma ya da bir kaç sağlam dosta tutunarak bataklıktan kurtulma hali .
Elton John , sevgisiz büyümüş bir çocuk .
İlgisiz ve zalim bir baba , sefahate düşkün bencil bir anne .
Neyse ki onunla ilgilenen bir büyükannesi var , onun sayesinde ilk piyano derslerini alıyor .
Gençlik yıllarında önemsiz gruplarla sahne almasının ardından yolu en yakın arkadaşı ve o muhteşem şarkıların söz yazarı olan Bernie Taupin ile kesişiyor ve bam !
İyi bir plak anlaşması ve Amerika turnesi ile Elton John dünyanın tanıdığı bir müzik insanına dönüşüyor .
Şöhreti arttıkça eçcinsel kimliğini baskılamaktan vazgeçiyor ama yanlış ilişkiler ve alkol bağımlılığı ile sonu rehabilitasyon merkezinde biten bir maceranın kahramanı / kurbanı oluyor .
Film bize tüm bunları finaline umut ve enerji katarak aktarmayı deniyor , başarıyor da .
 
Filmin hikaye yapısının Bohemian Rhapsody’i andırdığını söylemiştim .
Sorunlu çocukluk , şöhret , eşcinselliğin keşfi , sömüren ve izole eden ilişki , zirvedeyken aşağı yuvarlanmak , dostlar sayesinde güçlenip yeniden ayağa kalkmak ( BR’da Brian Mey , burada Bernie Taupin’in karakterleri sağ omuz meleği olarak gösteriliyor . ) .
Tüm bunlar neredeyse aynı sıra ile karşımıza çıkıyor .
İki filmin en büyük farkı ise şu ; Bohemian Rhapsody bir müzik insanını anlatırken Rocketman bunun yanına başka bir şey koyuyor .
Bu film bir müzikal !
Tam da nasıl olması gerekiyorsa öyle .
Seyirciyi başlarda izlediği öyküye karşı mesafelendiren bu seçim ilerleyen dakikalarda doğru kullanıldığı için işin lezzetini arttırıyor .
Filmin odağında Elton John’ın aidiyet problemleri var ama Bernie Taupin ile arasında gelişen ve yıllar boyu sorunsuz devam eden ¨sen sözleri yaz yolla , ben bestelerim¨ şeklindeki işbirliği de olması gerektiği gibi aktarılmış .
 
Oyunculuklardan kaynaklı başka bir fark daha var .
Rami Malek , tıpkısının aynısı bir Freddy Mercury olmaya çalışmış bu yüzden de eleştiriler almıştı .
O işin zirvesinde Jamie Foxx’un , Ray performansı var .
Malek’in yorumu bir karikatüre bile kaçmıştı denebilir ama Elton John’u canlandıran Taron Egerton , kendi yorumunu öne çıkarmayı tercih etmiş .
Finaldeki I’m Still Standing performansında bile ¨asıl Elton oralarda bir yerlerde , ölmedi zaten adam yaşıyor , ben onu oynayan Taron’ım¨ dedirtiyor .
Bu uygun bir seçim çünkü Elton John , tüm şöhretine rağmen Freddy Mercury kadar ikonik bir müzik insanı değil .
Seyircinin , oyuncunun ona ne kadar benzeyip benzemediğine takılacağını sanmıyorum .
 
Neden bu kadar Bohemian Rhapsody , Rocketman kıyaslamasına girdiğimi merak edebilirsiniz .
Aslında kıyastan ziyade aradaki yakınlığa dikkat çekmek istiyorum zira Rocketman’ın yönetmeni olan Dexter Fletcher aynı zamanda Bohemian Rhapsody’nin yapımcısı .
Bundan sonraki işini merak ediyorum ama yine bir müzik insanının hayatını aynı şekilde kurgularsa bozuşuruz .
 
Son tahlilde Rocketman , tıpkı Elton John gibi renkli bir iş .
Sanat yönetimi BR kadar başarılı değil çünkü onun kadar bütçeli bir iş değil .
Dexter Fletcher , yolu büyük filmle açıp daha özel sanatçı hikayelerine odaklanmayı tercih ediyor .
Onun müzikal mirasını yeni nesillere aktaracak enerjiyi barındırıyor .
Eğer benim yaşlarımdaysanız kendi büyüme yolculuğunuza böyle özel ve yetenekli insanlar eşlik ettiği için seviniyor , ayrıcalıklı hissediyorsunuz . ¨oh oh baby baby , c’mon¨ tadında şarkı sözlerinin hit olduğu bir çağda , piyanosunun başına oturup ¨sorry seems to be the hardest World . ¨ diyerek gönül telini titreten birini tanımış olmak ne büyük mutluluk .
Rocketman sinemalarda , iyi seyirler !
 
murattolga@gmail.com
