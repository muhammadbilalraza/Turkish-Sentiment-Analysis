Paris .
Büyük şehir .
Genç bir adam .
Yakışıklı .
Sokakta onu yadırgamanız için hiçbir sebep yok .
Ama anadili farklı .
İbranice .
Elinde Fransızca sözlüğü .
İsrail’den geliyor .
Oraya ait değil .
Buraya da ait hissetmiyor .
Kalacak yeri yok .
Bir adres sadece .
Boş bir daire .
Soğuk .
Eşyasız .
Fakat ülkesine dönemez .
Dönmez .
Savaştan , askerlikten , büyük bir travmadan kaçmış .
Arap değil .
Ama Ortadoğulu .
Yahudi .
Paris’te de olsa yabancı .
Egzotik .
Oryantal .
 
İsrailli yazar ve yönetmen Nadav Lapid’i en çok geçtiğimiz senenin başarılı Amerikan bağımsız filmlerinden Anaokulu Öğretmeni’nin ( The Kindergarten Teacher ) uyarlandığı 2014 tarihli Haganenet ile biliyoruz .
Filminin İngilizce’ye uyarlanmasıyla dikkatleri çektikten kısa süre sonra , yeni filmi Eş Anlamlılar  ( Synonyms ) ile Berlin Film Festivali’nde sürpriz bir şekilde Altın Ayı ödülüne layık görülünce , şu dönemin takibe değer sinemacıları arasına adını yazdırdı hiç şüphesiz .
 
Eş Anlamlılar , tam “bireysel tarzda genel görünümlü serbest bir çalışma” açıkçası .
Şaka bir yana , alışageldiğimiz manada bir yapıdan bahsedemeyiz .
Bir ruh halinin peşinde yönetmen ; kahramanı Yoav’ın ruh halinin .
Onu en çıplak haliyle bize göstermekte , anlatmakta kararlı .
Korkuları , zayıflıkları ve öfkesiyle .
Dünyanın en büyük ve çok kültürlülüğüyle gurur duyan şehirlerinden birinde , dışardan bakınca uyum sağlayamaması için hiçbir sebep olmadığını varsayacağınız - ne de olsa Arap değil , müslüman değil , öyle değil mi ?
- model gibi bir adamın yersiz yurtsuzluğu mevzu bahis .
Göçmenlik mevzusunun Avrupa sinemasına kaçınılmaz olarak sık sık konu edildiği bir dönemde , çok ters köşe bir film .
Onu ilgi çekici veya önemli yapan da bu .
 
Yalnız Nadav Lapid bu kadar nevi şahsına münhasır bir film yaparken , gitgide söylemeye çalıştıklarının anlaşılmayacağından endişe eder gibi görünmeye başlıyor .
İlginçtir ki , vatandaşlık alma hazırlığında bir kursta Fransa milli marşını söyleme talimi yapan göçmenlerin sahnesi , Eş Anlamlılar’ın hem en kuvvetli hem de en kör gözüne parmağım kısmı .
Yoav’ın buradaki patlamasından etkilenmemek güç ama filmin meselesini bu denli bağırmaya ihtiyacı var mı , o da tartışılır .
 
Neticede , üç büyük festivalin birinden büyük ödülle dönmüş , belli ki ilerleyen senelerde de çok konuşacağımız genç bir yönetmenin , aidiyet ve göçmenlik gibi güncel ama çetrefilli konulara şiirsel , mizahi ve özgün yaklaşımı Eş Anlamlılar .
Senenin önemli ve kaçırılmaması gereken yapımlarından biri olduğunu vurgulamaya gerek bile yok herhalde .
İnanın , zihinde demlendikçe kıymeti artan filmlerden aynı zamanda …
 
Twitter : aliercivan
