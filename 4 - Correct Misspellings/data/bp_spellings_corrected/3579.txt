İlk Kurşun  ( First Kill ) adlı filme geçmeden önce , kanaatimce ; artık bir yapımın kötü , vasat veya ucuz mu olduğunu belirlemenin , çok kolay bir hale geldiğini konuşmalıyız .
Misal bir filmde Bruce Willis oynuyorsa , karar vermek de bir o kadar basit , hiç şüphesiz .
Robert De Niro , Al Pacino , Nicolas Cage , Val Kilmer …
Harbiden say say bitmezler , önlerine gelen her sıradan projeye onay verenler …
İşte kiminin kariyeri sürekli düşmekte , hatta dibi görmekte , kimine de eski güzel senelerin hatırına , “Abi , yapma bunu bize , bak ya , yahu yine mi ? ” diye diye katlanılmakta , ne yazık ki …
Elbette istisnalar kaideyi bozmaz , lakin böylesi bariz bir gerçeği ıskalamanın da âlemi yok .
Ben , sadece facia muadili işlerde rol alırım diye ısrar etmiyorlarsa şayet , para kazanma tutkusundan başka bir seçenek de gelmiyor aklımıza , belirtelim .
Bünyelerimiz isyan etse de , deneme tahtasına dönsek de , bir kez daha oturduk ve of pof diye söylene söylene filmi seyrettik .
Hah !
Bizim yerli filmler çok kötü , klişe deposu , yönetmenlerin salt egosu demenin de kafa açıcı bir yanı yok .
Tüm dünya sineması , vasatlığın , basitliğin , kendini yenileyememenin , sürekli tekrar etmenin derin krizinde …
Haydi , söyleyin kuzum , gerçekten bir yıl boyunca , kaç iyi film izliyorsunuz ?
Tek tük değil mi ?
Tanığa başka sorum yok !
Peki , Mavi Ay dizisinden bu yana takip ettiğimiz , 12 Maymun , Zor Ölüm , 6. His , 5. Güç derken , hakkını teslim ettiğimiz Bruce Willis , İlk Kurşun filminde , tek başına mı ateş ediyor ?
Seni de unutmadık Süt Oğlan !
Evet , Hayden Christensen , Yıldız Savaşları’nın ( Star Wars ) yeni serisinde , gencecik bir aktörken ve en kilit rol olan Anakin Skywalker’ı sırtlarken , sana dair umutlarımız vardı .
Sonra ne oldu ?
Hop !
Gelecek planı , tepetaklak oldu .
Yazık , valla yazık …
Neyse …
Bruce Willis Abimizi , vasat filmlerinde oynatma uzmanı Steven C. Miller’ın çektiği İlk Kurşun , hali vakti yerinde kentli bir ailenin , serüvene balıklama atlamasını ve taşrada başına bela almasını anlatıyor .
Pardon !
Anlatmaya çabalıyor .
Rehine , soygun , kötü adamlar , iyi adamlar , yanlış zaman ve yerde bulunanlar , tüm bunlardan ne filmler çıkabiliyor , elbette iyi , akıllı ve çarpıcı bir senaryonuz varsa …
Şimdi burada tuhaf olay örgüsünden mi dalsam , sürprizlerin bas bas bağırıp , kendini açık etmesinden mi dolaşsam , bilemiyorum .
Oyunculuklar dökülüyor , klişe böğürüyor , film bitse de gitsek hissi , finale doğru büyüdükçe büyüyor .
Büyük aktörler ve küçük filmler , bu da bizim sınavımız olsun .
İyi seyirler .
