Michael Soussan adını daha önce duymuş muydunuz ?
Şahsen politik skandallara pek meraklı olmadığımdan , zamanında yazdığı kitap yayınlandığında dahi benim gözden kaçırdığım bir isim olmuş kendileri .
Ama Soussan’ın kendi kaleminden ifşa ettiği Birleşmiş Milletler skandalı , dikkate değer bir ‘malzeme’ .
Biraz da ansiklopedik bilgi gerekiyor .   
 
Aslen Danimarkalı olan Soussan , henüz genç bir diplomat adayı iken kendisini bir anda çamur deryasının orta yerinde , Saddam Hüseyin Irak’ın da buluyor .
BM’in o döneme kadar en kapsamlı ‘insani’ yardım projesi olarak adlandırılan Petrol - Gıda Programı’na üst düzeyden dahil olan Soussan , yıllar sonra projenin skandallarla dolu boyutunu anlattığı Backstabbing for Beginners ( My Crash Course in International Diplomacy ) kitabını yayınlıyor .
Skandalları ve beraberindeki hikayeleri pek seven sinema sanatı ise 9 sene sonra bu kitabı uyarladığı bir film ile karşımıza çıkıyor ; yapımın yönetmenliğini yine Danimarkalı bir sinemacı olan Per Fly üsteleniyor .
Ödüllü bir sinemacı olmasına rağmen Fly , maalesef ( meraklıları dışında ) ülkemizde pek tanınmış bir isim değil .
Öte yandan filmin heyecan yoksunu ve sıkıntılı uyarlama senaryosunu , yönetmen Fly ile kaleme alan kişi ise ABD’li senarist Daniel Pyne ( Mançuryali aday , Kazanma Hırsı ) .
Başrolü Pasha’ya Ben Kingsley’i oturtan yapım , usta oyuncunun varlığına kendisini yaslayıp , yaşanan organizasyon skandalına dair kamuoyunda hali hazırda oluşan meraktan beslenmeyi umuyor .
 
Biraz sert bir yorum olmakla birlikte , sağlam bir politik gerilim malzemesine sahip olmasına rağmen , film bu potansiyelini hakkıyla kullanamıyor .
Başta da belirttiğim gibi kitabı okumadım ( Türkçe çevirisi de henüz bulunmuyor ) ama bir anı kitabı metnini , hele ki içinde bol bol komplo , yalanlar , uluslararası rüşvet ve gerilimler olan gerçek bir skandaldan bahsediyorsak bu kadar düz , tek boyutlu bir anlatımla uyarlamak , senaryo yazımının kendisine ayıp !
 
Zira elinizde şöylesine kıymetli bir gerçeklik var : Irak petrolü , ( Körfez Savaşı sonrası ) ambargo uygulandığından dolayı en temel gereksinimlerden mahrum kalan Irak vatandaşlarının lehine kullanılacak ; yürütmesini BM’nin üstlendiği Oil for Food projesiyle petrol satışı gerçekleştirilecek ; karşılığında ilaçtan gıdaya insani ihtiyaç listesindeki aciliyetler giderilecek ; para direkt Irak hükümetine yani Saddam’a gitmeyecek , hiçbir şekilde silahlanma vs. için kullanılmayacak , petrolün varil başına alım / satım fiyatı belli olacak .
Aman ne güzel proje , ne güzel girişim !
Bir noktaya kadar da öyle , Michael Soussan gibi gerçekten insanlığa yardım etmek isteyenleri ayrı bir yere koyalım ama işin içinde petrol ticareti varsa , tüm dürüst insanlara rağmen bu işi alnınızın akıyla yürütmek ne kadar olası ?
 
Birleşmiş Milletler’i milyonlarca dolarlık sistematik rüşvet , evraklarda sahtecilik , silah kaçakçılığı gibi birden çok yüz kızartıcı suça bulayan Oil for Food projesinde , bu skandalların patlama noktası olan günlerine mercek tutan Komplo ( Backstabbing for Beginners ) bu değerli içeriği cömertçe çarçur ediyor .
Uyumsuz serisinin yıldızı olarak genç kızların taze gözdelerinden olan Theo James , hikaye anlatıcısı ve başrol Micheal olarak tutuk bir oyunculuk sergiliyor .
Filmde Belçim Bilgin’in canlandırdığı Kürt tercüman Nashim karakteri ile Micheal arasında geçen ve hikayenin temposunu düşüren romantik kol ise öykünün akışına gereken dinamizmi vermekten yoksun kalıyor .
Zira kuzey Irak’ta Saddam Hüseyin’in Kürt vatandaşlarına yaptığı etnik kıyım ( daha niceleri gibi ) çok daha derinlikli anlatılabilirdi .
Fakat bu konu da çok yüzeysel geçiyor ; tıpkı Irak halkının Saddam devrilmeden önce ve sonra nasıl bir tutum içerisinde olduğunu gösteren vtr videoları gibi .
 
Üst üste tekrarlamış olacağız belki ama malzeme çok sağlam , işlenişi ise böyle bir gerçeklik söz konusu olduğunda maalesef oldukça zayıf kalıyor .
Film , Danimarka , Kanada , ABD ortak yapımı olarak listelense de bütçeye fon bulmak adına yapımcı / yürütücü koltuğunda o kadar çok isim sıralanıyor ki sanki yönetmen perşembe Fly filmi kendi istediği gibi değil de olması gerektiği gibi çekmiş , gibi gibi …
