Hiç dolandırmak istemiyorum .
Bir gün gelecek , en sevdiğim filmlerden biri , tam 15 yıl boyunca bir türlü turnayı gözünden vuramayan devam halkalarıyla , teslim aldığı mirasın ruhunu sonuna kadar sömürecek ve ardından da , tam da umutların yitirildiği o karanlık " an " da , çiklet gibi uzayan bu serinin " gerçek son halkası " bir günüme güneş gibi doğacak demiş olsalardı şayet ; bunun aşırı absürt biri peri masalı olduğunu söylerdim .
Ya da Terminator Kara Kader olduğunu .
Sinema tarihinin en parlak devam halkasının ardından , yine sinema tarihinin en garip serisini yaratararak , popüler kültürün anlamlandırması en zor pire sirkine meze olan Terminator kültünün , böylesine agresif bir şekilde itibar kaybına uğradığı halde , kendisi kadar krediye sahip olabilen çok az yapım söyleyebiliriz .
İlk iki filmle birlikte damarlarımıza zerk edilmiş olan bir bilimkurgu demirbaşı olmasının yanısıra , Cameron'un 96 yılında filmin haklarını satması , bu yaman çelişkili sinemasal ızdırabın kapılarını sonuna kadar aralamıştır .
Arnold Schwarzenegger'in vali koltuğuna oturmadan hemen önce kamera karşısına geçtiği Terminator 3 : Makinelerin Yükselişi , Cameron'un yıllar önce noktaladığı serinin zırhını olduğu gibi üzerine geçiren ve Matrix gibi , Dark City gibi bilimkurgu sinemasına yeni soluk getiren yapımların arasında , hantal ve çağ dışı kalmakla suçlanmıştı .
2009 yılında , sinemasal niteliklerinden ziyade , yönetmen McG ile oyuncu Christian Bale'in set kavgalarıyla gündeme gelen Terminator : Salvation ise ; bizleri " kaçınılmaz olan kıyamet gününün yaşandığı " bir post apokaliptik dünyanın kucağına atmıştı .
Bol oyuncaklı , bol aksamlı bu yeni halka sayesinde Terminator serisine yeni bir üçleme dikmeyi de hedeflemişlerdi .
Fakat burada da işler tam olarak planlandığı gibi gitmedi ve sinema arenasındaki yeni maçlar , bilinmeyen bir tarihe ertelenirken , umutlar bir süre daha , Terminator hayranlarının , bu hezimetten bir yıl önce ekran karşısında boy göstermeye başlayan Sarah Connor Chronicles serisine kaydı .
Takvimler 2015 yılını gösterdiğinde ise " muhtemelen son şans " olarak nitelendirilen yeni bir Terminator halkası kopup geldi .
Bu sefer , " çağın kurmaca trendlerine " uyarak , dna'sındaki basitliği alabildiğine karmaşık hale getiren ve izleyicisi ile eni konu akıl oyunlarına girişen garip bir film vardı karşımızda ; Terminator : Genisys .
Totalde 155 milyon dolara mal olan bu son derece pahalı dijital oyuncak , 455 milyon dolarlık hasılatıyla her ne kadar yapımcıları kendisine küstürmemiş olsa da , yeni cesur Terminator için çok daha farklı bir yol izlemesi gerektiği konusunda artık hemen hemen herkes hemfikirdi .
Son 16 yıllık süreçte , sinemasal arenada bütün bunlar olurken , serinin fanatiklerinin gerçekten hayırlı bir haber alabilmek için 2017 yılını beklemeleri gerekti .
Cameron nihayet Terminator serisinin haklarını satın alarak , ciddi bir transfer listesi oluşturdu .
Deadpool ile adını sinema arenasının rock yıldızları arasına yazdıran Tim Miller ile birlikte David S. Goyer , Justin Rhodes ve Billy Ray gibi bileği kuvvetli mürekkep bükücüler ile birlikte , yaratıcı ekibi tamamlayan Cameron , oyuncu kadrosuna bu sefer Linda Hamilton'u da dahil ederek , nostalji sosunu da garanti altına alan bir adım attı .
Gel gelelim bu yeni cesur Terminator'ün ilk fragmanının görücüye çıkmasıyla birlikte de katı homurtular yükselmeye başladı .
Görsel anlamda , öncül üç hezimetin matematiğine sadık bir yapım gibi değerlendirilen Terminator Kara Kader'in asıl lezzetine varabilmek için hiç kuşkusuz sinema salonlarını ziyaret etmek gerekecekti !
Seriye tanınan bunca bonkör kredinin ardından son bir şans için cimri davranmak olmazdı ne de olsa !
Bu son derece uzun ve görece hisli girizgahın ardından gönül rahatlığıyla belirtebilirim ki , tam 20 yıldır beklediğimiz " gerçek final " nihayet karşımızda duruyor !
Bu 20 yıl içerisinde Terminator serisine dair yapılan tüm üretimleri ve revizyonları hiçe sayan yaratıcı ekip , bu radikal kararlarının karşılığını izleyiciye sonuna kadar sunmak için , önlerine çıkan bütün fırsatları değerlendirmiş .
Hatta bir adım daha giderek , ufak tefek yeni fırsatlar yaratmış adeta !
Son derece provokatif bir açılışla , zaten pörsümüş olan öykü evrenini sıkı bir idmana sokarak , Terminator 2'nin kaldığı noktada bayrağı devralıyor Kara Kader .
Geleneksel kimyaya sadık kalırken , bu zamana kadar öyküye ayak bağı olmuş tim zincirleri vakit kaybetmeden kırıyor ve çok hızlı bir şekilde sadede geliyor .
Artık direnişte kilit rol oynayacak olan Meksikalı Dani ve onu korumak için gelecekten gönderilmiş olan , " artırılmış " yeteneklere sahip bir insan olan Grace var karşımızda .
Onların bu özde eski ama ismen yeni mücadelesinde ise yolları , artık bir şekilde hayatını tüm Terminator " ziyaretçileri " ortadan kaldırmaya adamış olan Sarah Connor ile kesişiyor .
Peşlerinde ise , seride gördüğümüz en geliştirilmiş Terminator modeli olan Rev - 9 var artık .
Yani buradaki kimya , bizleri doğrudan doğruya 1984 yılında görücüye çıkan ilk öykünün modifiye edilmiş haline yöneltiyor .
Tamam , devam halkası olarak sinema salonlarını işgal eden diğer üç film de aynı şeyi yapıyordu fakat serinin bu altıncı güzellemesinin her karesine Cameron'un parmağının değdiği hissediliyor .
Aslında dozu son derece makul , agresif olmaktan uzak twistleriyle , basit işleyişiyle , temiz aksiyon sahneleri ve olmazsa olmaz otoyol kovalamacalarıyla , gerçek anlamda sadeleşmeye giden bir öykü duruyor karşımızda ve bu hamle sayesinde de serinin bütün şişkinlikleri de atılmış oluyor .
Diğer taraftan , kendini adadığı işin parodisini de ortaya döken Sarah Connor'un derinliği ve insan dünyasına hızla adapte olabildiğini , serinin ikinci halkasında fark ettiğimiz T - 800'ün , nam - ı diğer Carl'ın varoluşa dair derin analizleri her bünye tarafından kaldırılabilir mi bilinmez fakat bu yeni model Terminator filminin , 80'ler çocuklarının , ruhani sonunu getirdiğini söylemek hiç de yanlış olmaz .
Tam da bu sebeple serinin en hüzünlü halkası duruyor karşımızda ( Elbette Terminator 2'nin finalini yabana atacak değilim ) .
Cameron ve ekibi , bir kaç kuşağın çocukluğunun sonunu getirirken aslında sinema tarihin çok yanlış sayfalarına ayraç sıkıştırılmış olan bir kitabın kapağını da kapamış oluyor bir nevi .
Evet !
Terminator Kara Kader , bir veda filmi .
En azından , bildiğimiz ya da özlediğimiz anlamda Terminator serisine veda niteliği taşıyor .
Bunu da son  derece kıvrak bir teslimiyetle , kadın gücünü vurgulayarak ( hatta bunu neredeyse madde Max'in azılı karakteri Furiosa gibi dişli karakterlerle sunarak ) yapıyor .
Bunun bir sosyal adalet savaşçısı söyleminin sığlığıyla değil , gerçek anlamda öyküsüne organik bir biçimde eklemleyerek başarıyor üstelik .
Üç kadın ve erkek formundaki sibernetik organizmanın gücüyle , kıyamet gününü bir kere daha durdumak pahasına !
Terminator Kara Kader , söylem vitesini bir tarafıyla düşüren , diğer tarafıyla da karakterlerinin yüzlerine , sözlerinden çok daha ifade yerleştiren bir yapım olmuş .
Özellikle ilk 20 dakikada , neredeyse serinin tüm halkalarından aşina olduğumuz bir temponun içine kıstırıyor bizi ve ritmi pek de aksamayan bir yol filmine evriliyor .
Seride aradığımız , özlemini çektiğimi ne varsa bizlere sunarak , eski olandan , basit olandan , müdahalesi minimum olandan tat almamızı sağlıyor adeta !
Yine de bu iddiasızlık , finale doğru beklenmedik bir CGI saldırısıyla hafif de olsa sekteye uğruyor .
Fakat her ne olursa olsun , Schwarzenegger'i ya da Hamilton'u perdeye taşıyan basit bir nostalji etkinliği ya da gönderme bombardımanı olmanın dışında , seyircinin ilgisini ve zekasını ciddiye alarak , hem izleyen tarafın hem de yaratan tarafın bildiği sularda gezinmesini sağlıyor .
Son tahlilde Terminator Kara Kader , izleyici ve beklentisi ile olan uzun soluklu ve kaybetmesi garanti savaşın sonunu , geniş bir beyaz bayrak açarak sona erdiriyor !
