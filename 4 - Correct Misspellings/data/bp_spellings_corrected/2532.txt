" I önce had a girl ora should I say she önce had me . "
En nadide Beatles şarkılarından Norwegian Wood , modern Japon edebiyatının en popüler romanlarından birine de ismini vermiştir .
Japonya'nın en bilinen ve beğenilen yazarlarından olan Haruki Murakami ( kendisini Japonya'nın Paul Auster'ı gibi düşünebiliriz belki ) 1987 tarihli , son derece yalın ve gerçekçi romanında nev'i şahsına münhasır bir aşk üçgenini anlatır en basit tanımlamayla .
Altmışlı yıllarda , biri yaşamı diğeri ölümü simgeleyen iki kadına aşık olan Toru Watanabe'nin öyküsüdür bu .
Bu önemli romanı beyazperdeye aktarma şerefi ise geçtiğimiz sene Vietnamlı yönetmen Tran Anh Hung'a nail olmuştur .

Doksanların ortasında Uzakdoğu sinemasının en önemli yeteneklerinden biriydi Tran Anh Hung .
Oscar'a aday gösterilen , Cannes'da da Altın Kamera kazanan ilk uzun metrajı Yeşil Papaya'nın Kokusu ( Mùi du du xanh ) ' numara ve ardından Venedik'te Altın Aslan'a layık görüldüğü Bisikletçi ( Cyclo ) ' yıl bugün izleseniz , bir daha o Kim Ki Duk'un yüzüne bakmayabilirsiniz mesela .
İkisi de birbirinden güzel , dokunaklı , çarpıcı , şiirsel filmlerdir .

Ancak ikibinli yıllarda kariyeri uzun bir duraklama dönemine girdi yönetmenin .
20 tarihli Mua he chieu thang dung'ın ardından tam 8 yıllık bir bekleme dönemi geldi .
Ve bunu Josh Hartnett'li İngilizce bir polisiye olan I Come With The Rain izledi .
Şahsen izlemediğim ama cesaretine rağmen pek başarılı bulunmamış bir filmdir .
Bunu takip eden İmkansızın Şarkısı ( Noruwei No More ) ise romanın popülaritesinden dolayı merakla beklenen bir yapımdı .

Altmışlı yılların sonunda , öğrenci hareketlerinin Japonya'da da etkin olduğu bir dönemde , buna tezat olarak içsel bir yolculuğu anlatıyor film .
Ya da kafayı sosyal sorunlara değil de sadece cinselliğe ve aşka meşke takmış birkaç genci anlatıyor diyelim .
Toplumsal yerine içsel rotası bundan .
Fakat ne yazık ki bir yerli dizi izliyormuş hissine kapılabileceğiniz kadar klişe , anlattığı ergenler kadar sığ bir metin var ortada .
Fazlasıyla melodram kalıpları içinde ilerliyor ve vaat ettiği duyguları seyirciye geçiremiyor İmkansızın Şarkısı .
Etkileyici dağ manzaralarıyla olmuyor o işler .

Tran Anh Hung'un usta işi mizansenleri ve teknik becerisine lafımız yok .
Detaylı sanat yönetimine de .
Sırf bunlara odaklanarak belli bir zevk almak mümkün filmden .
Kan Dökülecek ( There Will Be Blood ) için yaptığı müziklerle büyük beğeni toplayan Radiohead üyesi Johnny Greenwood'un çalışmasını veya Babil ( Babel ) ile Oscar adaylığı bulunan Rinko Kikuchi'nin performansını da merak ediyor olabilirsiniz .
( İkisinin de özel bir tarafı yok maalesef . ) Ancak bir yerden sonra seks dramasına dönüşen ve 130 dakikayı aşan süresiyle yoran bir film İmkansızın Şarkısı .
İfade ediş şeklimin kusuruna bakmayın ama kişisel olarak sinemada görmeyi en sevmediğim şey , ergen hezeyanları .
Twitter : aliercivan
