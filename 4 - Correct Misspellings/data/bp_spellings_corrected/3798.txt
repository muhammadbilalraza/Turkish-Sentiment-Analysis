Mehmet Eroglu’un aynı adlı romanından uyarlama , aşkla sevgi ikileminden , yaş ve yaşanmışlığa ve politik altyapıların umutsuzluğuna dair birçok konuyu bir erkeğin özünde yorumlamaya çalışan bir film Düş Kırgınları .  Selim Güneş 2011 yılında çektiği  Kar Beyaz filmiyle sonsuz bir beyazlığın içindeki umutsuzluğu yansıtmaya çalışmıştı .
Sabahattin Ali’nin Ayran hikayesinden uyarlanan film güçlü görseli ve minimal hikayesiyle aklımızda yer etmişti daha çok .
Düş Kırgınları ise duygusal olarak çok şey söylemek isteyen ama bir yerde kendini sürekli kitleyen bir film olmuş .
Aslında Güneş’in yapmaya çalıştığı şeyi anlıyoruz , kendini her türlü duygudan soyutlayan , ıssıza çeken bir adamın tekrardan sarsılma hikayesi …
Hikaye Kuzey ve Sami dese de biz daha çok Kuzey’i görüyoruz filmde .
( Sami Kuzey’in yol arkadaşı ) Geçmişin umutsuz anılarına sarınıp kalmış , geleceğe dair en ufak bir umut taşımayan bir adamın tekrarlı devinimi .
Aslında adı Yunus olan adamın geçmişte , filmde çok dillendirilmese de Şeyh Bedrettin devrine uzanan ölümleri , sırları ve denizin altında olduğuna inanılan insan bedenleri , sesleri …
Denizci Yunus’un bunları zaman zaman gördüğüne dair rivayetler …
Tamamen doğayla baş başa kalmayı sağlayan mekanlar ve duygulara nüfuz eden sarsıcı bir yalnızlık …
Rum köyleriyle ilgili araştırma yapmak için gelen Şafak’ın Kuzey’in içselleştirdiği her şeye duyduğu aşkın hezeyanlarıyla , gitme ve gelmesiyle geçen ve gelişen bir hikaye var karşımızda …
Nedense bir yandan da ikilinin arasındaki sevgi ya da aşk duygusunda da oturmayan bir hal var .
Ortada aşktan çok kalmayı ve gitmeyi kabul etme / edememe hali var .
Bu her ne kadar Şafak’ın aşkı Kuzey’in aşka dönüşemeyen sevgisi olarak yorumlansa da maalesef duygusal olarak geçmiyor .
O yüzden Şafak’ın gitmesinden sonra olan bazı şeyler havada ve sakil kalıyor .
Hele yıllar sonra gelen Çiğdem .
Bilmiş ve duygusuz olarak resmedilen karakterin Şafak’la kurulmaya çalışılan fiziksel benzerliği zorlama bir hal almış .
Tüm bunlar bir araya gelince sıradan gönül ilişkileri adamını hezeyanına dönüşüyor film .
Aslında arka planda varoluşa ilişkin farklı dertler olduğunu hissediyoruz ama çıkmıyor , çıkamıyor .
Yaz aşkı kıvamında Şafak’la Kuzey’in sevgi oyununa dönüşüyor .
Filmin Şafak gittikten sonraki kısmı , Çiğdem’i katmadan , arama , onu diğer seslerin , denizin içindeki insanların acılarında arama kısmı daha iyi kesinlikle …
Güneş yine tekrarlı bir senaryoya , bir ruh haline imza atıyor .
İnsanlardan uzak denize , güneşe , ağaçlara yaslanmış bir görsel dünya etkisi var ama hikaye tam olarak o dünyanın içine yerleşemiyor .
O yüzden hikaye tatmin edemiyor maalesef .
Oysa derin bir sızıyla yazılmak ve çekilmek istenmiş , belli .
Ama o sızı galiba denizin dibinde kalıyor ve Kuzey’de kendini sessiz sedasız o sızının içine atıveriyor .
twitter . com / banubozdemir
