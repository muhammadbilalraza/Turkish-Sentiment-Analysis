Semih Kaplanoğlu filmlerine camiaca ilgili olduğumuz su götürmez bir gerçek !
Çünkü onun filmlerinde bir taraflarımızı kaşıyan bir yanlar muhakkak oluyor .
Bir önceki filmi Buğday , Kaplanoğlu’nun hayatı sorgulamaları ışığında teknik ve atmosfer olarak kotarılmış ama bizi sapladığı son olarak dinen , vicdanen ve politik olarak biz de yerini bulamamıştı .
Kaplanoğlu benim neden şehirlerde , şehirli insanlarla film çekilmiyor isteğimi duymuş olmalı ki Bağlılık Aslı düşüverdi önümüze !
Evet ülkemizin Oscar aday adayı olan filmle ilgili aday olduktan sonra haberiniz oldu desek yanlış olmaz .
Film bir anda gündemimize düşüverdi ve Kaplanoğlu’nun devamını çektiğini öğrendik !
Bağlılık Aslı , benim şehir filmi kalıplarıma çok uymuyor .
Daha doğrusu Kaplanoğlu , Musa’nın Kızıldeniz’i ikiye bölmesi gibi bölmüş karakterleri !
Kendisi de aradan sorunsuz bir şekilde geçmeye çalışıyor .
Şimdi filmde zengin , modern , beyaz yakalı , çalışmak isteyen , doğum yapmış Aslı’nın kibriyle karşı karşıyayız !
Ama bu kibir normali aşan bir kibir .
Aslı , etrafını saran her şeye kötücül yaklaşan bir karakter olarak çiziliyor .
Kötü karakter iyi çizilir ve onu çevreleyen koşullar iyi detaylandırılıyorsa candır !
Ama annelik duygusu üzerinden vurmak biraz kaçak dövüş gibi oluyor .
Çalışmak isteyen ama salatayı bile yemek kitabına bakarak yapan , kocasının önüne bir kap yemek koymaktan aciz , ( bu arada kocası yemek yapabiliyor ) çalışmak için sütünü bir an önce kesmek isteyen , çalışmasa da ala bir hayatı olacak Aslı neden bir an önce iş dünyasında yerini almak istemektedir ?
Beyaz yakalılardan pek hazzettiğim söylenemez ama onların vicdanlarına bu kadar derin nüfuz etmek biraz kolaycılık gibi duruyor .
Filmin asıl eleştiri noktalarından biri de Aslı’nın karşısına konulan Gülnihal karakteri !
Taşradan gelmiş , askerdeki kocasını bekleyen , para kazanmak için kendi çocuğunu kayınvalidesine teslim edip başkasının çocuklarına bakmak zorunda olan , melek kıvamında bir kadın .
Yemek yapmayı , süt mayalamayı da biliyor .
Gerçi bir yerde yönetmen biraz anlayışlı davranıp Gülnihal’in getirdiği keki kayınvalidesinin yaptığını söyletiyor .
Onun da ( yönetmen ) Aslı gibi kafası karışık !
İyilikle kötülük sarkacını sürekli yarıştırır bir halde !
Aslı evinde oturup çocuğuna baksa , Gülnihal de kendi çocuğuna bakabilecek belki .
Böyle zincirleme kendi çocuğuna bakamayan kadın durumu ortaya çıkmayacak ama Aslı gibi kadınlar olduğu sürece bu zincir hep devam edecek gibi bir yorumu da var filmin .
Tabii Aslı’nın sorunları çocuk ve işle bitmiyor .
Eşiyle de kopuk bir ilişkisi var , yıllar önce kendilerini terk eden annesine de büyük bir öfkesi .
Anlayacağınız çevrelenmiş , kalıp bir şekilde önümüze sunulmuş bir hayat onunkisi !
Mutsuz ve tatminsiz !
Ne yaparsa yapsın mutlu olamayacak , çünkü o çocuğunu büyütmek gibi büyük bir nimeti kariyer sevdası için elinin tersiyle itiyor !
Karşısında ise Gülnihal gibi net bir kadın var !
Beklemek ve büyütmek tek amacı !
İkisinin çarpışmasını gayet acımasızca yapıyor yönetmen !
Tabii film ve görüntü , detaylar ve yönetim açısından tam bir yetkinlik içeriyor .
Üzerimize gölgesi düşen binalar , siluetler , bizi her yerde kıstıran plazalar filmin genel depresif havasına etki ediyor , katılım sağlıyor .
Zaten yönetmenlikte sorun yok , bakış açısı kaşıyıcı ve kanatıcı !
Sonuçta karşımızda yıllardır çeken ve ne çektiğini bilen bir yönetmen var .
Her karenin , her detayın nereye gideceğini ince ince hesaplamış biri !
Bu anlamda iki kadını annelik duygusu üzerinden çarpıştırması tepkileri çeken !
Bir yanda da Aslı’nın baba faktörü var tabii .
İşi konusunda idealist ama geri kalan her şeyde düşüncesiz !
Sabahları bile içki içen , çocuklarının geleceğini düşünmeyen babayı da Aslı’nın yanına ikinci sıradan yerleştirmek mümkün !
Onun da sorunu alkoliklik ve yol açacağı sorunlar konusunda yol gösterici oluyor !
Kaplanoğlu modernizmle ve belki de ülkenin politik olarak uzlaşamadığı kesimiyle bir bebek üzerinden hesaplaşmaya girişiyor .
Ölümle uzlaşı sağlamaya çalışması , kader birlikteliği , aynı gemi hesabı bir noktaya getirme çabasına denk düşüyor ve Aslı’yı kucağında iki çocukla kendince her şeyi çözmüş olarak , gevşemiş bir halde görüyoruz .
Ama izleyenlerin gerginliği devam ediyor !
