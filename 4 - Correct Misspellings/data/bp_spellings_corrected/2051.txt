Ülkemizde geçtiğimiz Temmuz ayında vizyon şansı yakalayan Phantom ile tazelenen denizaltı gerilimi anılarımız , kameranın arkasında işinin ehli yönetmenlerin varlığını zorunlu kılacak bir alt türle karşı karşıya olduğumuzu yüzümüze vurmuştu .
Tek mekanda geçen filmlerin tansiyonunu ayakta tutmanın zorluklarından mustarip olması bir yana , klostrofobi ve yaşanan muhtemel olumsuzlukların değiştirdiği insan davranışlarına odaklanması da önem arz eden türün ' şimdilik ' son örneği Kara Deniz .
öne Day in September belgeseliyle Oscar kazandıktan sonra İskoçya’nın Son Kralı , Devlet Oyunları gibi eliz yüzü düzgün işlere imza atan Kevin Macdonald'ın yönetmenliğini yaptığı film , tüm filme sirayet edecek ' görülmüşlük hissiyatını'nın hakkını verecek bir girizgaha sahip .
Senelerini verdiğini şirketinden ayrılmak zorunda bırakılan denizaltı kaptanı Robinson ( Jude Law ) ' un , karşısına çıkan ' yarı soygun , yarı kendini ispatlama fırsatı ' üzerine eğilmesininin hikayesi bu .
İkinci Dünya Savaşı esnasında Nazi altınları taşıyan ve günümüzde Rusya deniz sınırlarının dibinde yatmakta olan denizaltıyı ' gayriresmi biçimde ' boşaltmak için tayfasını toparlayan Robinson , motive edici cümle olarak seçtiği ' herkese eşit pay ' söyleminin altında ezilmeye başlıyor bir süre sonra .
Rus ve İngilizlerden oluşan tayfanın lisan probleminin de getirisiyle başlayan anlaşmazlıkları , açgözlülük ve dış etkenlerin etkisiyle çığrından çıkıyor .
Bu sayede film , hem karakterler arası ilişkilerin yoğun biçimde ön plana alan hem de soygun filmi yapısından beslenen bir gidişata sürükleniyor .
Doğru bir şekilde yönlendirildiğinde ' ne kadar vasat olsa da ' izlenilebilen olay örgüsü , Kara Deniz özelinde senaryo kısmında çuvallıyor .
Robinson dışında tüm tayfayı mürettebat stereotiplerinden oluşturan senarist Dennis Kelly , ' bir sempatik , bir babacan , bir psikopat . ' şeklinde hikayenin içine eklediği karakterlerle ilgili en ufak merak uyandıramıyor .
Denizatına girildiği andan itibaren kimlerin ölüp kimlerin kalacağını , hangi insanların araya gidip hangilerinin durumdan fayda çıkarmak için çabalayacağını biliyoruz .
Sonuçta elde avuçta kalan tek karakter Robinson oluyor ki onu da  ' kendisini terk eden ailesinden ' ve her başını bir yere vurduğunda beliren ' aileyle mutlu günler ' ana fikirli sahil flashback’lerinden öteye konumlandıramıyorsunuz .
Kevin Macdonald , empati kurmayı bırakın umurumuzda olmalarının mucize olacağı karakterlerden iş çıkmayacağını görmüş olacak ki klostrofobiyi ayağa kaldıracak sahneleri uzattıkça uzatıyor .
Doğrusunu söylemek gerekirse bu konuda oldukça başarılı .
Dalgıçların Alman denizaltısını buldukları sahne başta olmak üzere birçok anda gerilimi tırmandırma kabiliyetini gösteren yönetmenin , ' çaresizlik , insanın limitlerini zorlamasını sağlar ' ana fikrine güçlü görsel karşılıklar bulduğunu söyleyebiliriz .
Kaybedecek şeyi kalmayan insanın , dünya üzerindeki en tehlikeli varlık haline geldiğini hissettirmek üzerine oynasa da bunu layıkıyla başaramayan Black Sea'nin işçi - işveren ilişkisi ve sınıf çatışması hakkında konuşabileceği ancak bunu tercih etmediği anlar da var .
Kendilerini bu duruma sokan sermaye sahiplerine karşı direnen ve mürettebatını örgütlemeye çalışan Robinson'un , ilgili konuda daha kararlı olarak sunulması filme heyecan getirebilirdi .
Oyuncuların tamamının hikayeye inanarak sağlam performanslar gösterdiği ancak hikayenin kendine inanmadığı Black Sea , içine kolayca girilebilmesi ve sürükleyiciliğiyle tavsiye edilebilir .
Beklentinizi düşük tutun . firat_atac@hotmail.com
