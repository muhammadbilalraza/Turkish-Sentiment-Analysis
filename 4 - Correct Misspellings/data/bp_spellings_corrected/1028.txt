Orçun Benli imzalı Gelincik filmi öncelikle iki şeye işaret ediyor .
Orçun Benli isterse iyi film yapabiliyor , bir diğeri de bu ülkenin sahiden politik tabanlı filmlere daha çok ihtiyacı olduğunu ortaya koyuyor .
Gelincik daha çok bir atmosfer filmi , kara , gerilimli ve zaman zaman sert bir rüzgar gibi esiyor seyircinin ensesinde .
Bu gerilim rüzgarı Ayhan’ı da yokluyor film boyunca .  
90’lı yılların siyasi atmosferine uygun davranarak elini kirleten ve bunun hesaplaşmasını yaşayan bir polise odaklı film , hikayesini çoğunlukla ıssıza çekiyor ve Ayhan’ı geçmişte işlediği suçların töhmetinde bırakıyor , tabii bunda ormanda sürekli karşısına çıkan ve onu geçmişiyle geleceği arasında bırakan Karadayı’nın da payı var .
Avlanmaya devam eden Ayhan ; bir gece gelincik vurur ve gizemli bir şekilde karşısına çıkan Karadayı ile tanışır .
Karadayı Gelincik’in tavşan gibi olmadığını , eşinin mutlaka gelip intikamını alacağından bahseder ve onu derin bir paranoyanın içine hapseder , bir hesaplaşmanın içine çeker .
Benli burada yapılanların karşılıksız kalmaması dileğini sunuyor !  
Film Ayhan’ı kendi aile hayatı içinde resmederken , işkenceci bir polisin kendi özel hayatı içinde normal tavırlar sergileyen , kendi çocuklarına babalık yapan başkalarının çocuklarına işkence yapan bir adamlar olduğuna da bir gönderme sunuyor .
Tabii filmde gizemli olan noktalardan biri de Karadayı .
Karadayı onun vicdanı mı , içsesi mi yoksa geçmiş ya da geleceği mi ?
Anlattığı av hikayeleri Ayhan’ı işkence günlerine çeken başka bir avlanma dinamiği barındırıyor .
Bu hikayeler geçmişinde iyi bir şeyler yaptığını savunan , yani kendisine bir savunma mekanizması yaratan Ayhan’ı vicdani bir hesaplaşmaya sürüklüyor ki çözülmeler de o noktadan sonra başlıyor .
Benli iki ayrı yolda akan hikayeyi güzel bir biçimde birleştirmeyi başarıyor .
Senaryoda yer alan bir diğer isim olan Şükrü Üçpınar’ı da bu arada anmış olalım …  
Kaan Yıldırım Ahmet Mümtaz Taylan Gelincik
Filmde ele alınan genelde erkek dünyası , yani görünen kısımları erkekler oluşturuyor .
Kadınların varlığı az ama belirleyici .
Erkek dünyasının ikiyüzlülüğüne ayna tutan , onların yaydığı şiddet duygusundan etkilenen , onları dizginleyen ama aynı zamanda onları taşıran noktalar olarak yer alıyor .
Filmin iyi noktalarından birisi de sorgulaması .
Şiddet , ego ve güç kavramlarını sorguluyor .
Ve bunu iyi bir gerilim duygusuyla yapıyor .  
Gelincik derdini bağıra bağıra değil ama belli bir gerilim duygusuyla anlatan , cesur ve sorgulayıcı diliyle 90’lara bakan , bir çeşit , işkencecinin kendini sorguladığı bir film olmuş .
Oyunculuklarıyla göz dolduran , Ahmet Mümtaz Taylan’ın Antalya’dan en iyi erkek oyuncu ödülüyle döndüğü film ; doğal ışık kullanımı , kurgusu ve diliyle seyirciyi zorlayan bir anlatım sunuyor .
Benli’nin daha çok bu tarz filmlerle karşımıza çıkması dileğiyle …  

Banu Bozdemir
