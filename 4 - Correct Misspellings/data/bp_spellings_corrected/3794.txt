Pulitzer ödüllü fotoğrafçı Kevin Carter’ın açlığın ve ölümün en acı simgelerinden biri haline gelen ‘çocuk ve akbaba’ fotoğrafı , hepimizin hafızasında yer etmiştir eminim .
Her şeyi anlamsız kılan olay fotoğraf , sahibine ödül , kamuoyuna farkındalık , yardım kuruluşlarına maddi kaynak getirdi .
Ancak Carter , ‘o an’ın ve - sadece - deklanşöre basmanın bedelini muhtemelen kalıcı mutsuzlukla ödedi .
( Etkisi ne ölçüdedir bilinmez ) Kısa bir süre sonra da intihar etti . ‘Binlerce Kez İyi Geceler ( A Thousand Times Good Night ) ’ , en güzel film isimlerinden biri belki de .
İçeriği ise etkileyici olmakla birlikte , ismi kadar iyi hissettirmiyor ne yazık ki …
Kariyerine fotoğrafçılıkla başlayan Norveçli yönetmen Erik Poppe’nin ( ‘Schpa’ , ‘Hawaii , Oslo’ , ‘Bulanık Sular’ ) İngilizce çektiği ilk film , 2001 yapımı belgesel ' Savaş Fotoğrafçısı / War Photographer’nı çağrıştıran görüntülerle açılıyor .
Dünyanın sayılı fotoğrafçılarından biri olan Rebecca’nın röntgenciliğinde , Kabil’deki intihar bombacısı bir kadının ‘ritüel’e dönüşen hazırlık sürecine ve eylem anına tanıklık ediyoruz .
Yüzünü , psikolojisini , gerçekleşmeyecek cenazesinin mizansenini ve yakılan ağıtları dünyaya göstermek isteyen fotoğrafçının gözünden , insanlığa ait dramları belgeleyen ‘fotoğrafların hikayesi’ni izleyeceğimizi düşünüyoruz .
Oysa Poppe’nin amacı bu değil !
Ama önce , Rebecca'nın ( ve filmin ) ilk çıkmazını , savaş fotoğrafçılarına yöneltilen eleştirileri de kapsayan ikilemi getiriyor önümüze .
Zamanı durdurmakla değiştirmek arasında bocalayan Rebecca yere yığılmadan önceki son enerjisini eylemin izlerini görüntülemekle de harcasa , nafile !
Geride bıraktığımız ilk dakikaların ardından huzurlu ( ! ) topraklara giriyor , ‘fotoğrafçının hikayesi’ne odaklanıyoruz böylece .
Deniz biyoloğu kocası ( Nikolaj Coster - Waldau ‘Game of Thrones’ ) ile biri yetişkin iki kızının endişeleri üzerinden , bir fotoğrafçının kadın / eş / anne olarak çıkmazına ( yargılanmasına ) değinen film , ilk sahneden itibaren çatışmayı koyuyor ön planına .
Profesyonel gözlemcilikle insani duygular arasındaki çatışma ya da kızıyla birlikte gittiği mülteci kampı sonrasında aynı kareye yerleşen aile üyelerinin ( bilmek ve görmek ) arasındaki tarif edilemez uçurum , filmin en iyi anlarını oluşturuyor …
Ama aidiyet duygusuyla kendi kimliklerinden / hayatlarından vazgeçen ( kadın ) bireyler ile mesleğiyle ailesi arasında kalan ( kadın ) fotoğrafçıyı bir araya getiren anlar kadar vurucu değil hiçbiri !
Cinsiyet , roller , bağlılık ve fedakarlık sınırlarını , toplumsal meselelerin ve etik değerlerin etrafından dolanarak ortaya koymaya çalışan Poppe , tartışmaya ve taraf tutmaya açık bir filme imza atıyor .
Temposu da hissettirdikleri de ağır .
Duygusal çıkmazı çok hassas bir zeminde veriyor .
Üstelik pek de güzel şeyler söylemiyor .
Ancak P. Neruda’nın ‘‘Sırf birisi iyi geceler demediği için , iyi geçmeyen geceler vardır’’ romantik söylemini bambaşka bir noktaya çekiyor …
Camille Claudel , 1915’te ailesi tarafından akıl hastanesine kapatılan ünlü bir heykeltıraşı canlandıran Juliette Binoche’un , ( Camille’le çok uzaktan da olsa akrabalık kurarak ) aile ol ( ama ) manın dayanılmaz ağırlığı altında çırpınan tutkulu Rebecca karakterine ayrı bir lezzet kattığını belirtmeye gerek bile yok sanırım …
Poppe işi ne kadar dolandırsa da , merak ettiğimiz , Rebecca’dan çok , fotoğraflarının hikayesi oluyor yine de . twitter . com / hilalcetinder
