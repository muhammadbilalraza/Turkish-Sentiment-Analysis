80'li yıllara damgasını vuran yönetmenlerden biri olarak gösterilebilecek olan Ridley Scott'ın , 90'lı yıllarda gözle görülür bir düşüşe geçmiş olması , bir çok sinema seyircisi için reddedilmez bir gerçek olsa gerek .
1995 tarihli White Squall ve feminist olmak dışında pek bir özelliği olmayan Jane'in Zaferi , yönetmenin artık formunu kaybettiğini düşündürüyordu .
Karıyerinde Yaratık ve Bıçak Sırtı gibi iki bilim kurgu klasiği olan bir yönetmenin filmografisi içinde söz konusu filmler gerçekten de zayıf kalıyordu .
Kardeşi Tony Scott'ın ise sürekli olarak kendini yenileyen bir tarza sahip olması , Ridley Scott'ın kariyerinin sıradanlaştığını da açık olarak ortaya koyuyordu .
Fakat yönetmenin sonradan çekmeye başladığı filmler , biz sinemaseverleri şaşırtmakla kalmadı sevindirdi de .
Birincisi , bir çok sinema seyircisinin sevdiği ve saygı duyduğu bir yönetmen olan Ridley Scott , kelimenin tam anlamıyla geri dönmüştü .
İkincisi , sinema tarihine Gladyatör gibi bir başyapıt kazandırmıştı .
Geri dönüp baktığımızda ise Ridley Scott'ın filmografisinin şapka çıkartılacak bir yelpazeye sahip olduğunu görebiliriz .
Sadece bilim kurgu sinemasının değil , tüm sinema tarihinin önemli filmleri arasında yer alan Yaratık ve Bıçak Sırtı gibi filmlerin altında imzası olan yönetmenin , Kara Yağmur , 1492 : Conquest of Paradise gibi çok daha farklı türlerde ürün verdiğini söylemek mümkün .
Farklı türlerdeki bu filmlerin ise kendi çapında birer klasik haline geldiğini söylemek yanlış olmaz .
Farklı türlerde eserler ortaya koymuş olmasına rağmen , Ridley Scott'ı ticari filmler yapan Michael Bay gibi yönetmenlerden ayıran , seyirciyle arasına koyduğu mesafe olsa gerek .
Yönetmenin filmlerine bakarsanız , seyircinin kendini filme kaptırabilme şansı Scott'ın dilinden çok öyküye bağlıdır .
Gladyatör çok çarpıcı ve etkleyici bir öyküye sahip olmakla beraber , seyirciyle arasına mesafe koyan bir anlatıma sahiptir .
Bu açıdan sık sık karşılaştırıldığı Mel Gibson'ın Cesur Yürek'inden keskin çizgilerle ayrılır .
Yönetmene bu kadar değindikten sonra Cennetin Krallığı'na gelelim .
Scott , din savaşlarının hala devam ettiği 21. yüzyılda oldukça hassas bir konuya el atmış ve haçlı seferlerine değinmiş .
Durum böyle olunca da film daha gösterime girmeden bazı önyargılar oluştu sinema seyircisinin aklında .
Fakat filmi izleyince gördük ki ortalıkta hristiyanlık propagandası olarak görülebilecek hiç bir durum yok .
Scott , tam tersine , tarihin derinliklerinden , batının hakkında pek fikir sahibi olmadığı Selahaddin Eyyubi gibi bir kişiliği , ahlaklı , mert ve cesur bir komutan olarak çekip çıkarmış .
Da Vinci Şifresi'nin çok satması ve üzerine başlayan hristiyanlıkla ilgili tartışmaları düşünürsek , Ridley Scott'ın tarafsız bir gözle haçlı savaşlarını değerlendirebilmiş olması gerçekten takdire değer bir durum olsa gerek .
Balian karakterinden yola çıkılarak başlayan filmin Selahaddin'in mertliği konusuna oldukça sık yer vermesi ise Kingdom of Heaven'ı gösterime girmeden protesto eden ABD'li müslüman örgütleri oldukça şaşırtmıştır herhalde .
Ridley Scott'ın son filmini izlerken Gladyatör ile benzerlikler bulmak mümkün .
Tabii bu durumu kendini tekrar değil de tarz olarak algılamak daha sağlıklı olur .
Atmosferin gerçekçiliği bir yana , çatışma sahnelerindeki şiddet insanı oldukça ürpertiyor .
Oyuncular ise gerçekten başarılı .
Orlando Bloom zaten kılıç kalkan filmlerinin aranan adamı oldu .
Lord of the ring , Truva , Karayip Korsanları : Siyah İnci'nin Laneti derken Orlando Bloom yeni bir Errol Flynn olacak gibi gözüküyor .
Bir de tabii ki Jeremy Irons var .
Karmaşık karakterleri başarıyla canlandıran Jeremy Irons filmin gizli silahı sanki .
Sahnede ilk belirdiği anda izlemekte olduğunuz filmin kalitesinin bir den yükseldiğini hissetmek olası .
Kingdom of Heaven'ın zayıf olan yanı ise senaryosu .
Film , tarihi gerçekleri oldukça başarılı yansıtıyor ama merkezi oturtulmuş bir öykünün eksikliği de kendisini hissettiriyor .
Cesur Yürek'teki William Wallace'un veya Gladyatör'deki Maximus'un intikam hırsı dönemin tarihi olaylarını fon alıyordu .
Kingdom of Heaven'ın farkı ise olayların olduğu gibi anlatılması .
Karakterleri tanıdıktan sonra iki din arasındaki savaşa ortadan giriyoruz .
Tercih konusu olarak değerlendirilebilir .
Aslında bu açıdan filmde belgesel bir tat olduğunu söylemek de mümkün .
Ama ticari sinemanın kalıplarına alışan seyirciler , güçlü ve arabesk bir öykünün eksikliğinden rahatsız olabilir .
Kingdom of Heaven , son zamanlarda gösterime giren en başarılı filmlerden biri yine de .
Bu yıl Yıldız Savaşları'ndan sonra en çok konuşulacak filmlerden biri olabilir .
İlerleyen yıllarda geriye dönüp baktığımızda Kingdom of Heaven'ı Ben hür , Spartaküs ve Gladyatör gibi klasiklerin arasında değerlendireceğiz belki de .
