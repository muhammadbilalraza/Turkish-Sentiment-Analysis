Wittgenstein ekolünün tüm çabalarına rağmen , felsefenin hakim kanadı halâ kelimelerin taşıdıkları anlamın çok ötesinde bir değer taşıdıklarına inanmaktalar .
Yazdıkları romanlarda , hikayelerde , felsefi içerikli metinlerde kelimeleri , salt insan hayatının en önemli parçası değil , neredeyse bütün yaşamı içinde barındıran tekil bir formun ya da antik yunan tabiriyle söz , anlam , düşünce ve akıl anlamlarının tümünü içinde barındıran " logos " un merkezi olarak görmeye ediyorlar .
Maya Goldberg'in 20 tarihli romanı " Bee Season " ; kelimelerin söz bilimsel yorumlarından bir hayli faydalanan bambaşka bir aile dramı , bir acayip felsefe kitabıdır aynı zamanda .
Teoloji ile kurduğu sıkı ve taraflı bağ nedeniyle evrensel olmaktan uzaklaştığı söylenir .
Umut Mevsimi , başarılı bir şekilde filme uyarlanamayacağı düşünülen " Bee Season " kitabından uyarlanmış .
Scott McGehee ve David Siegel'in yönettiği filmin görsel açıdan çarpıcı bir yaklaşıma sahip olduğunu itiraf etmek gerekir .
Doğal olarak , kelimeleri ve kelimelerin oluşturma ve anlamlandır ( il ) ma sürecini beyazperdeye yansıtmak zordur .
Filmde , harflerin bir araya gelişini ve anlamlı bir söz ( cük ) meydana getirip getiremeyeceğini gösteren , sinema tarihine geçecek sahneler mevcut .
Tabii hayal gücünün başarabileceği birçok denemenin bilgisayar teknolojisiyle ekrana yansıtılma çabasının tatmin edici boyutlara ulaşıp ulaşmadığı herkese göre değişir .
Yine de eğlenceli bir oluşum serüvenine şahit olunacağı kesin .
Entelektüel bir ailenin yaşadığı iletişim problemine dair bir film Umut Mevsimi .
Dil sorunsalı ve " anlaşmak " için gerekli olan kelimelerin yoksunluğu üzerine bir film .
Buradan itibarla , Türk izleyicinin geneline değil , çok ama çok küçük bir kitlesine hitap edebilecek entelektüel bir girişim olarak nitelendirebilirim .
Kabala öğretisi , Hare Krishna , Hristiyanlık ve Yahudilik gibi konularda fikir sahibi olmadan izlenmesi " sıkıcı " lığı arttırabilir .
Beyazperdede " neler olup bittiğine " tamamıyla vakıf olmak isteyenlerin zorluk çekeceği ortada .
Harflerin ve harflerin oluşturduğu kelimelerin evrenin tüm sırrını barındırdığına inanan din profesörü Saul Naumann rolünde , Richard Gere'in üstün bir oyun sergilediğini itiraf etmek gerekir .
Dikkatini oğlundan kızına yöneltmeye başlayan babanın aileyi bir tür çıkmaza sürükleyişi sırasında , Saul'un geçirdiği değişime dikkat .
El kol hareketleri ile kurduğu sahne hakimiyeti , Gere'in bu kadar yakışıklı olmasaydı ne kadar büyük ve efsanevi bir oyuncu olabileceğinin bir tür ispatı niteliğinde .
11 yaşındaki Flora Cross'un Juliet Binoche'ı gölgede bırakan oyunculuğu ise filmin asıl sürprizi .
Yine de Binochet - Gere ikilisini sinemada görmenin verdiği benzersiz bir tat var .
Tabii iletişime geçemeyen bir çift olmalarından kaynaklanan hayal kırıklığını bir kenara bırakırsak .
Hayatında bulunması gereken bir şeylerin kayıp olduğu insanlara dair bir film Umut Mevsimi .
Ulvî bir arayışı , sonsuz bir çabalamayı anlatmaya çalışıyor .
Bir noktadan sonra karşımızdakinin basit bir aile filmi olmadığını anlıyoruz .
Ailesini araba kazasında yitiren ve olayın travmatik etkilerinde bir türlü kurtulmayı başaramayan " anne " figürünün dahi bir metafora dönüşebildiği bir film .
Umut mevsimi ; baba , anne , oğul ve kızdan oluşan üst gelir gurubuna mensup ailesi , iletişimsizliği ve nedenlerini anlatan hikayesiyle seyircisiyle arasına önemli bir mesafe koymaktan çekinmiyor .
Sembolist bir deneyi andıran yapısıyla , edebiyat uyarlamalarının tüm zorluklarını sırtında taşımak zorunda kalmış bir film .
Hiçbir zaman karşılaşamayacağımız türde bir aileyle , Naumann ailesi ile ( sadece babanın sahip olduğu özelliklere bakın . ) birşeyler anlatmaya çalışıyor haliyle de başarısız oluyor .
Umut Mevsimi'nden arta kalan üç gerçek var : Gere'in Hollywood'da harcanmış olduğu , Johann Sebastian Bach'ın zamanında mükemmel besteler yaptığı , Mürekkep Balığı ve Balina'nın çok önemli bir film olduğu .
