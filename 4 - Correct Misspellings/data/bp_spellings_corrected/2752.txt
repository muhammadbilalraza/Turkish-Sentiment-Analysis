İlk filmlerinde sevişme sahnesi çekmeye hazırlanan acemi sinemacıların Almodovar'ın filmlerini derinden incelemelerini tavsiye ederim .
Almodovar'ın yeni " sanat filmi melodramı "
Kırık Kucaklaşmalar , üç adet önemli sevişme sahnesine sahip .
Bu sahnelerin her birinin belli bir stilize erotizmi seyirciyi heyecanlandırıp dikkatlerini çekmek için kullandığı kesin .
Fakat aynı zamanda hikayenin ve karakterlerin oluşumu bakımından önemli olmalarıyla beraber her seferinde görsel bakımdan yaratıcı ve orijinal olmayı başarıyorlar .
Filmin açılışında kendine Harry Caine ismini takmış kör senaryo yazarı Matteo ( Lluis Homar ) , sokakta tanıştığı bir kızı baştan çıkarır .
Birbirini tanımayan ikilinin koltukta sevişmesi sırasında Almodovar , kadrajın yüzde doksanını koltuğun diğer tarafı ile doldurur , arada bir rastgele yarım bir sırt ve bir ayak ucu görürüz .
Çiftin birbirlerine olan bağlılığı da aynı oranda yarım ve rastgeledir .
Harry'nin 1994 yılında çektiği bir filmde başrol verdikten sonra aşık olduğu aktris Lena ( Penelope Cruz ) ile seviştiği sahne boyunca ise çiftin vücutları kadrajı doldurur .
Almodovar'ın kamerası çifte olabildiğince yaklaşıp her hareketlerini takip eder , tutkularını seyirci ile paylaşıyomuşcasına .
Bu sayede ilk sahneden çok daha kişisel ve içten bir his yaratılır .
Lena'nın bir bakıma ölmekte olan babasına yardım ettiği için duyduğu şükran yüzünden beraber olduğu , fakat aşık olmadığı zengin iş adamı Ernesto ( Jose Luis Gomez ) ile metres görevlerini yerine getirdiği sahne boyunca ise çifti tamamıyla çarşaflarla kaplanmış şekilde izleriz .
Bir tek vücut parçası bile kameraya görünmez .
Bu sayede yaratılan kişiliksiz his Lena'nın Ernesto'ya duyduğu soğukluğu görsel olarak vurgular .
Kırık Kucaklaşmalar , özellikle 20'li yıllarda Annem Hakkında Her Şey , Konuş Onunla , Kötü Eğitim ve Dönüş gibi şaheserler ile heybetli kariyerinin en başarılı on yılına imza atmış olan Almodovar için bu filmlere kıyasla küçücük , minnacık bir geri adım .
Bu tabii ki filmin başarısız olduğu anlamına gelmiyor .
Sonuçta Almadovar'ın ortalama bir eforunun bile bir sürü diğer daha bariz melodramlara kıyasla birer şaheser olduklarını biliyoruz .
Almodovar , Kötü Eğitim'de olduğu gibi hikayesini ileri - geri atlayarak anlatıyor .
2008 yılında kör Harry Caine'in flashbackler ile 1994 yılında Lena ile yaşadıklarından sonra ismini neden değiştirdiğini ve nasıl kör olduğunu her adımda dikkatle verilen bilgiler ile öğreniyoruz .
Bu konuda yapılabilecek küçük bir eleştiri ortaya çıkan hikayenin biraz standart bir melodram formuna uyması .
Almodovar , yine de alışılagelmiş hikayesini ilginç kılabilmek için elinden geleni yapıyor , ve çoğunlukla başarılı oluyor .
Filmin süresi biraz fazla uzuyor gibi ve final olması gereken mükemmel bir katarsisin ardından sona sıkıştırılmış , 1994'te çekilen filmden alınma uzun bir sahne seyirciyi sabırsızlandırabilir .
Yine de gayet tatmin edici bir film var karşımızda , özellikle yönetmenin ölümsüz hayranları için .
Sıra Penelope Cruz'a gelmişken ne diyebilirim ki ?
Açıkçası bazı starlar her ne kadar Hollywood'da başarı bulmalarına rağmen kendi dillerinde oynamak için yaratılmış .
Cruz'un İspanyol yapımlarındaki performansı , Amerikan filmlerindeki yer yer odunumsu ve rahatsız oyunculuğunun tam tersine yaşam ve heyecan dolu , seksapellik betimlemesini yeniden yaratan , muhteşem bir yaratık ortaya koyuyor .
Eminim ki Almadovar , sabah akşam Cruz'un varlığı için dua ediyordur .
