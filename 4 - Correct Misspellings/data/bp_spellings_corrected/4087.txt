İsrailli sinemacı Maha Haj’ın Belirli Bir Bakış bölümünde gösterilen ilk uzun metrajlı filmi personel Affairs ( Omor Shakhsiya ) için Cannes Film Festivali’nin ilk gününde ilgi yoğundu .
2 erkek , 1 kız kardeş ve anne - baba ikilisi olmak üzere 4 kola dağılmış bir ailenin , farklı farklı ama aynı dramatik öykülerini anlatan film , aile içi mizahi unsurları da göz ardı etmeyen bir yapıya sahip .
Evliklerinde 40 küsur yılı geride bırakmış olan anne - baba Nazareth’teki evlerinde her gün aynı şeyleri yaparak yaşamaktadır ; özellikle evin hanımı Nabila burnunu kapıdan dışarı bile uzatmaz , kocasını duymazlıktan gelir .
Tüm dünyası televizyonda yayınlanan Türk dizisi ve elinden düşürmediği yünü - şişidir !
Evin erkeği Saleh ise gece gündüz kucağından indirmediği diz üstü bilgisayarına kendisini hapsetmiştir .
Biri yurt dışında yaşayan yetişkin çocuklarının ise hem ilişkileri hem de hayatla farklı , kişisel sorunları vardır .
Avrupa’nın doğusuna ait coğrafyada nefes alan toplumların çekirdek aile yapısını oldukça iyi biçimde irdeleyen film , başta dağınık gibi görünen anlatımı tek bir potada toparlamayı başarıyor .
İki ayrı kuşağın kendi içindeki kadın - erkek ilişkisini söylenen - söylenmeyenler üzerinden vurgulayan yapısı , aslında anne - babalar ile yetişkin çocukları arasında evliliklere dair çok da değişen bir durum olmadığını gösteriyor .
Üstelik Batı’nın da batısına göç etmiş olsanız bile fazla değişen bir durum yok !
Tek bir eksikle , George ve eşinin hikayesinin finale doğru havada kalması filmin notunu 1 puan kırsa da “ilk filmde olur o kadar” diyebileceğimiz kusurlar hanesine yazıyoruz .
Bu çiftin beraber yaşadığı “nineleri” ise şüphesiz filmin duygusal yönü en ağır basan karakteri .
Öte yandan karakterlerin sıkıntılı bir coğrafyada yaşamasına rağmen , filmin politik cepheye bir - iki nokta dışında hiç değinmediğini , suya sabuna naif dokunuşlar dışında el uzatmadığını ekleyelim .
Bu coğrafya için yeterince “global” bir anlatımı olan personel Affairs’ta karakterlerin adını değiştirip , Nebile , Tarık , Salih yaptığınız da - ki bu isimler de Farsça - Arapça kökenli dilimizde - gayet de ülkemiz toprakları içinden bir öyküyü samimi bir sinema diliyle seyrettiğinizi hissedeceksiniz .
Cannes Film Festivali’nde gördüğüm ilk 5 filmden şuan için en iyisi !
Umarız ki ülkemizde de vizyon şansı bulur ; bulamasa da yakaladığınız yerde seyretmeniz salınık verilir …
