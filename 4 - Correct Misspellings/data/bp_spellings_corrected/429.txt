Mel Gibson'ın yönetmenliğini yaptığı üçüncü filmi The Passion uzun süreden beri merakla bekleniyordu .
Yüzü Olmayan Adam ve Cesur Yürek ile yönetmenlik alanında yetenekli olduğunu ispatlayan Gibson'ın bu son projesi Türkçeye Tutku : İsa'nın Çilesi adıyla çevrilmiş .
Yapım aşamasında meydana gelen rahatsızlıklar filmin gösterime girmesinden sonra bir çok farklı tepkiye dönüşünce , haliyle olayları uzaktan objektif bir gözle izleyen bizler de merakımıza engel olamadık .
Filmin konusunu uzun uzun anlatmaya gerek yok .
Tek cümlelik bir konusu var : İsa'nın son günü .
Cesur Yürek ile herkesin beğenisini kazanmış bir yönetmenin yeni filmi için çok daha farklı şeyler söylemek isterdik ama film bu kadar işte .
Yahudiler İsa'yı yakalıyor , Roma valisine teslim ediyorlar .
Sonra işkence görüyor ve çarmıha geriliyor .
Başka hiç bir şey yok filmde .
Kutsal metinlerdeki hikaye alınmış aynen perdeye aktarılmış .
İşkence sahnelerinin son derece kanlı olması gibi bir durumdan bahsedilebilir tabii .
Görsel açıdan da kusur bulmak gerçekten çok zor .
Ayrıca filmin İsa'nın konuştuğu Aramice dilinde çekilmiş olması da takdir edilesi bir durum .
Fakat anlatım açısından hiç bir şey yok .
Hele öykü konusuna hiç girmeyelim .
Modern dünyanın en muhafazakar kurumunun başı olan Papa'nın onayladığı bir filmin öyküsü bize nasıl bir yenilik , nasıl bir heyecan verebilir ki .
Hele hele hristiyanlık hakkında farklı yorumlarda bulunan filmlere ve romanlara alıştıysak .
Bir de filme farklı bir pencereden bakalım .
Mustafa Akad'ın çektiği Çağrı da aynı Tutku gibi dini bir filmdi .
Hz .
Muhammed'in hayatı ve İslamiyet'in gelişimi tarihi gerçeklere uygun olarak anlatılıyordu .
Yani o öykü de yeni değildi , aynı zamanda bir çok din büyüğünden de onay almıştı .
Fakat film kendisini çok güzel izlettiriyordu .
Sadece inancı kuvvetli müslümanlar değil konudan bağımsız sinema seyircileri bile ilgiyle izleyebiliyordu Çağrı'yı .
Peki Tutku öyle mi ?
Hayır !
Film için söylenebilecek bir şey var ise o da sıkıcı olduğu .
Yönetmen Mel Gibson gibi koyu Katolik olan Jim Cavaziel İsa komposizyonunda çok başarılı olmuş olabilir ya da şeytan tasviri de ürkütücü gelebilir bir çok kişiye .
Ama başka hiç bir şey yok kayda değer .
Sürekli olarak İsa'nın çektiği sıkıntıları izliyoruz .
Anlaşılan Mel Gibson herkesi kendisi gibi koyu katolik zannediyor .
Ne büyük yanılgı .
Oysa ki İskoç tarihinin derinliklerinde kaybolan William Wallace'ı yıllar sonra Cesur Yürek ile yine meşhur eden de aynı Mel Gibson'dı .
Dünyanın en çok satan kitabının baş kahramanının son günü ekrana aktarırken de aynı yeteneğini kullanamaz mıydı ?
Sonuç olarak milyonlarca insanın İskoç halkıyla ilgisi yoktu ama William Wallace'in öyküsü herkesi heyecanlandırıyor ve ağlatıyordu .
Hikayesi dünya üzerinde milyarlarca insanı etkilemiş , tarihi bir kişiliğin ana karakter olduğu Tutku sadece koyu katolikleri etkileyecek gibi gözüküyor .
Keşke Mel Gibson oturup Çağrı'yı izleseydi .
İzleseydi de Muhammed'in öyküsünün , hem de ana karakterin hiç gözükmediği bir öykü , inanmayanları bile koltuğa nasıl çivilediğini görseydi .
Tutku ne yazık ki sinemasal açıdan bir değer taşımıyor .
Bir çok kişinin defalarca izlediği bir filmin yönetmeninden çok daha parlak işler beklerdik açıkçası .
Kendisi dini amerikan kanallarında , özel günlerde gösterilecek filmler çekmeyi tercih ediyor anlaşılan .
Bakalım İşaretler ile başlayan ve şimdilik Tutku ile devam eden hidayete erme yolunu bundan sonra nasıl devam ettirecek Mel Gibson .
