Değişik , farklı , en azından orijinal ; Türkçesiyle ülkemiz sineması için özgün bir iş Ve Panayır Köyden Gider .
Salt adıyla birlikte dokusunda hüzün ve dramatik bir vurgu olduğunun seyirciye ipucunu veren bir yapım .
Mete Sözer'in hem senristliği hem yönetmenliği üstlendiği film , türsel bir kolaj aslında .
Biraz şiirsel gerçeklik , biraz fantastik , hafif sürreal , hafif masalsı .
Köyde geçmesine rağmen mekansız ve zamansız olabilecek bir senaryoya sahip Ve Panayır Köyden Gider .
Ölümle derdi olan ya da olmayan sıkışmış karakterleri ile tam bir tımarhane de diyebilirsiniz bu köye .
Emir Kusturica'nın Çingeneler Zamanı'ndan Ümit Ünal'ın Gölgesizler'ine savrulan bir yelpaze de hayal edebilirsiniz .
Filmin konusunu " köye bir yabancı gelir ve ahali gündelik hayatı içinde bu yabancının gerçekte kim olduğunu bulmak için kafa patlatır " olarak kısaca geçiştirmek lazım .
Zira anlatılmaz seyredilir bir film karşımızdaki .
Bu anlamda görüntü yönetmenliğine , dekorlara ve filmin rengine ince çalışılmış .
Mete Sözer o derece olmadığını iddia etse de biçimselliği , her halükarda daha öne çıkan bir işe imza atmış .
Bunda bir sakınca yok tabii ki ama Bekçi Ali'nin yüzündeki lekeden başlayarak kullanılan yoğun metafor örgüsü yönetmenin belki de asıl derdi olan varoluşsal sorguları ikinci plana itmiş .
İnsanoğlunun ölümle ilişkisi , yaşam içinde konumu , ne olursa olsun sıkışmışlığı ama bu sıkışıklığa  arşı koymak için çok da çaba sarf etmemesi .
Mecburi kabullenişler , affetmeyişler , aylaklıklar ya da hayata karşı figüranlıklar .
Senaryonun ve diyalogların da bu temalarda kafası karışık belli ki .
Yine Mete Sözer imzasını taşıyan şiir dizileri filmin dikkatle dinlenmesi gereken , leziz bölümleri ; hiçbiri boşuna yazılmamış mısralar film bütünlüğünü tamamlıyor diyebiliriz .
Biçimselliğin yanı sıra , senaryo üç ana karaktere çok yoğunlaşmış .
Bekçi Ali , Yabancı ve Filiz .
Tam da bu dizilimle verilen karakter derinliği aslında senaryo akışını götüren ve diğer yan karakterlerin varlığını bütünleyen .
Engin Altan Düzyatan'ı alışılmışın dışında izlediğimiz Bekçi Ali , Cem Davran'ın layıkıyla canlandırdığı Yabancı karakteri ile uyumlu bir gerginlik yakalıyor .
Herhangi bir yabancıya karşı sırayla beslediğimiz terreddüt , merak / yakınlaşma ve düşmanlık duygularını başarılı bir şablonla takip eden Ali , düzeni ve düzenini bozan bu adama karşı beklediğimiz tüm tepkileri veriyor .
Yabancı cephesi ise daha zor çözülebilecek bir yap - boz .
" Neden bu köyde ? nerede çıktı geldi , adı ne ? " gibi en temel soruların bile köy ahalisi açısından havada kaldığı Yabancı , filmin " femme fatale " i adeta !
Baştan çıkartan kırmızyı illa kadınlar giyecek değil ya !
Kadın demişken neredeyse kadınsız bir film çekiyormuş yönetmen .
Filmin sadece üç sahnede görünen Meral Çetinkaya dışındaki tek göze çarpan kadını Açelya Devrim Yılhan .
Filiz karakterinin karanlığını taşımakta başarılı bir iş çıkartan Yılhan , filmin tüm öfkesini kalbinde taşıyor sanki .
Uzun lafın kısası , The poliçe grubunun ünlü müzisyeni Andy Summers imzalı etkileyici müzik tercihleri de hikaye anlatımının bir parçası olarak kullanılan Ve Panayır Köyden Gider ,   ' kaliteyi belli bir çizgi üzerinde tutma konusunda sınıfta kalan , kısır yerli sinema atmosferimizde ' , en azından farklı bir nefes aldırabilecek ve seyirciyi vicdani sorulara / sorgulara yöneltebilecek bir film .
Sinematografisi kesinlikle perdede seyiri hak eden cinsten .
