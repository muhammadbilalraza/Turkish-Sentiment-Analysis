18. yüzyılın sonlarında yazılmış ve tüm dünyada gelenekselleşmiş bir masal olan " Güzel ve Çirkin , " özellikle Hollywood'un sık sık başvurduğu bir kaynak .
Masalın birebir uyarlaması diyebileceğimiz örneklerin sayısı fazla olmasa da " Alacakaranlık " serisi gibi büyük bütçeli Hollywood filmlerinden müzik videolarına uzanan geniş bir yelpazede " Güzel ve Çirkin " temasına rastlamak mümkün .
Daniel Barnz'in ikinci uzun metraj filmi olan " Beastly "
Amerikalı gençlik yazarı Alex Flinn'in edebiyat çevrelerinden geçer not alan aynı adlı romanının beyazperde uyarlaması .
Tıpkı Flinn'in romanı gibi " Beastly " de " Güzel ve Çirkin " masalını bugünün Amerika'sında geçen romantik bir aşk hikayesi olarak yeniden üretmekten yana .
" Beastly " nin öyküsünün merkezinde masaldan biraz farklı olarak ahmak lise öğrencisi Kyle ile fakir ama gururlu genç kız Lindy yer alıyor .
Filmin açılış sahnesinde tam olarak neresi olduğunu anlayamadığımız bir mekanda seçim konuşması yaparken görülen Kyle , karşısındaki kalabalığa yakışıklı , zengin ve güçlü olduğu için seçimi kazanacağını , çünkü hayatın güzel insanlara daha iyi davrandığını söylüyor .
Kyle'ın kibirli sözlerinden rahatsız olan rakibi Kendra ise Kyle'a bir büyü yaparak onu ' çirkinleştiriyor ' .
Kyle'a bir sene içerisinde kendisini olduğu gibi seven birinden ' seni seviyorum ' sözünü almazsa hayatı boyunca ' çirkin ' kalacağı tehdidini savuran Kendra , genç adamı inzivada bir yıl geçirmek zorunda bırakıyor .
Bu süreç içerisinde babası bir uyuşturucu bağımlısı olan Lindy'e göz koyan Kyle , öncelikle Lindy'i inziva hayatını yaşadığı saray yavrusu evine sonra da hayatına dahil ediyor .
Hem romantik hem de eğlenceli bir gençlik filmi olma amacıyla yola çıkan " Beastly " nin dünyası işte böyle kuruluyor .
Daniel Barnz'in filminin romantik ve eğlenceli bir yapım olması içinse daha yüzlerce fırın ekmek yemesi gerekiyor .
Zira Meat Loaf'un 1993 tarihli " I'd Do Anything for Love " şarkısının Michael Bay tarafından yönetilen müzik videosu bile " Güzel ve Çirkin " masalını 7-8 dakika içinde anlamlı ve duygusal bir atmosfere yerleştirmeyi başarırken Daniel Barnz'in filmi , 86 dakikalık süresinin tamamını boşa harcıyor .
" Beastly " nin en büyük problemlerden biri Kyle karakterinin inandırıcılıktan uzak makyajının filmi hem görsel hem anlatısal hem de ideolojik açıdan sorunlu hale getirmesi .
Güzellik ve çirkinlik gibi kavramların bütünüyle muğlaklaştığı günümüzde Barnz'in sırtladığı görev başlı başına zor .
Kyle'ı masalın doğasına uygun bir biçimde canavarımsı bir görüntüye kavuşturmak zorunda olan Barnz , eninde sonunda bazı tercihler yapmak durumunda .
Ancak Kendra tarafından lanetlendikten sonra yüzü ve vücudu dövmelerle ve ufak yara izleriyle kaplanan Kyle'ın filmde niçin ısrarla insan içine çıkmayacak ya da toplumdan dışlanacak kadar ' çirkin ' olarak tanımlandığını anlamak gerçekten de imkansız .
Dövme hem pagan kültüründe hem de şehirli alt kültürlerde oldukça yaygın olarak kullanılan bir sanat ve " Beastly " de bu sanatın bir çirkinlik ibaresi olarak sunulması kanımca ideolojik olarak son derece problemli .
Çünkü istese de istemese de yönetmen Daniel Barnz bu tercihle bir alt kültüre mensup bütün insanlara ' çirkin ' ( her ne demekse ) damgasını yapıştırıyor .
Amerika gibi politik doğruculuk kavramının gülünç derece önemsendiği bir ülkede böyle bir filmin yapılıyor olması ise ayrıca enteresan bir durum .
Her şey bir yana Kyle'ın yüzünden sırtına yayılan kurumuş dal figürleri benim fikrime göre karaktere çirkinlikten öte oldukça karizmatik bir görünüm kazandırıyor .
Zaten " Beastly , " başta lanetlendikten sonra adını Hunter olarak değiştiren Kyle karakterinin ' çirkinliği ' ve inziva yaşantısı olmak üzere öne sürdüğü hiçbir konuda ikna edici olmayı başaramayan bir film .
Gidişat içerisinde oldukça önemli bir yere sahip olan Lindy'nin muğlak aile yaşantısı , Kyle'ın babasıyla olan ilişkisinin hikayeden bir anda kestirilip atılması , Lindy ve Kyle'ın okudukları iş merkezi görünümlü lisenin dış dünyanın yansıttığı zaman algısıyla olan uyumsuzluğu ve her şeyden önemlisi , hikayenin merkezinde yer alan Lindy ve Kyle arasındaki aşkın elektrikten yoksunluğu " Beastly " yıl inandırıcılıktan ve sürükleyicilikten uzak bir film haline getiren kusurlardan sadece birkaçı .
Başkarakterinin ahmaklıktan yetişkinliğe uzanan ' değişim ' öyküsünü romantik bir aşk hikayesini merkezine alarak anlatması beklenen " Beastly " nin en can sıkıcı yanı ise ' fiziksel güzellik ' , ' güç ' ve ' para ' gibi dünyevi kavramları eleştirir gibi gözükürken gidişatının her aşamasında bütün bu kavramları yücelterek , bir kadının kalbini kazanmayı atlanması gereken belirli aşamaları olan bir bilgisayar oyununa dönüştürmesi .
Uzun lafın kısası , " Beastly " izlendiği takdirde seyredenlerin canını sıkıp , sinirlendirmekten başka işlevi olmayan oldukça vasat bir yapım .
Filmde Will karakteriyle karşımıza çıkan " How I Met Your Mother " dizisinin Barney'si Neil Patrick Harris'in yeteneğinin böyle bir çalışmayla harcandığını görmekse tam anlamıyla üzücü .
