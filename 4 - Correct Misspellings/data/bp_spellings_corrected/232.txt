Bu hafta geçmişteki tarihi olayları işleyen iki politik gerilim türünde film aynı anda vizyonda .
İlginç bir karşılaştırma yapmak adına her ikisi de izlenmeli diyorum .
Alman Sineması ile Amerikan Sineması’nın politik gerilime yaklaşırken sergiledikleri farklılıkları da keyifle gözlemlemek adına .
Başkalarının Hayatı İkinci Dünya Savaşı sonrası bölünen Almanya’nın neredeyse karanlığa gömülen Doğu kısmını anlatıyor .
Hem de enfes çok köşeli bir hikaye ile .
Kirli Sırlar da ajanların karanlık dünyasına daldırıyor bizi , tüm Hollywood aslarını da görmek yanına kar kalıyor .
İlginç bir şekilde , her iki filmin tarihe yaklaşımındaki farklılıklar avantajı ve de dezavantajı oluveriyor .
Avrupalı olan oldukça insana dair bir boyuttan yaklaşırken tarihe , Hollywood doğumlu film gerçeklerin arayışını ön plana çıkarıyor ve tarihin insani boyutundan oldukça uzaklaştırıyor bizi .
De Niro’nun film karakterleri adeta O’nun açıklamak istediği gerçeklere hizmet ediyorlar gibi .
Hikaye anlatımı dağınık .
Politik gerilimin en etkileyici gerçekçiliğinin insanlar üzerindeki etkilerinde saklı olduğu es geçilmiş gibi .
Karakterlere odaklanmak yerine , olaylara odaklanmak bu politik gerilimin dezavantajı olmuş .
Diğer yandan avantajı da olmuş , olayları çok boyutlu yaşama fırsatını verdiği için .
Başkalarının Hayatı’nı izlediğimde uzun zamandır Alman Sineması’dan beklediğim güçte ( evrenselliğinden kaynaklanan bir güç ) bir filmin sonunda hayat buluverdiğine oldukça sevinmiştim .
Çok önemli bir altyapıya sahip bir sinemanın Hollywood’a rakip olabilecek ölçüde bir film yapabildiğini görmek umut verici .
Çok geçmedi ki , iyi ve başarılı işi ödüllendirmeyi seven Amerikan sisteminin gözünden kaçmadı bu film ve Oscar’landı .
Ulusal bir hikayeyi ve temaları ( korkular , tarihi gerçekler , kadın olmak , sanatçı olmak gibi ) evrensel bir boyuta taşıyarak ( Dondurmam Gaymak’ın tam da yetersiz olduğu nokta ) anlatabilmiş Başkalarının Hayatı .
Özellikle Amerika dışından gelen filmlerin büyük bir izleyiciye ulaşabilmesi için kullanması gereken en önemli strateji olmalı bu .
Aynı zamanda uygulaması zor bir strateji .
Kendi doğallığına ya da yerelliğine sahip çıkarken , kendini başkalarına anlatabilmek gerçekten zor .
Başkalarının Hayatı bunun altından başarı ile kalkıyor , ama ortaya da oldukça mutant ve bu açıdan ilginç bir film çıkmış .
Filmi izlerken , sık sık oldukça iyi çekilmiş , büyük bütçeli bir Hollywood filmi izliyormuş gibi hissediyorsunuz .
Hatta başrolde oynayan Ajan Weisler’in ( Haneke’nin Ölümcül Oyunlar’ın Ulrich Muhe’si ) gerek oyuncu olarak , gerekse fiziksel olarak Kevin Spacey’e benzerliği garip bir ilüzyon etkisi yaratıyor .
Alman doku korunurken , Hollywood’un sevdiği çizgisel anlatım ve mekan / oyuncu kullanımı büyük bir ustalıkla uygulanmış .
Filmde Ajan Weisler tarafından dinlenen ve gözetlenen karakterlerden birisi olan tiyatro oyuncusu Christa - Maria rolündeki Martina Gedeck’in Kirli Sırlar’da ufak ama kendini gösteren bir rolü olması da , Başkalarının Hayatı’nın başarısının sınırları bayağı aştığının bir göstergesi gibi .
Filmdeki olaylar ince ince sondaki dramatik zirveye doğru işlerken , yönetmen üç karakter arasında yaşanan hikayeyi bir örümcek ağı gibi hassas gerilimler ile örüyor .
Hollywood - Avrupa karışımını burada daha da hissetmek mümkün .
Genel olarak Avrupa Sineması gerilimi insan psikolojisinin nüansları üzerinden kurarken , popüler Amerikan Sineması aksiyon üzerinden kurmayı tercih eder .
BH’nin yönetmeninin Oscar’lık başarısı her ikisini kullanarak ve tam dozajında kullanarak süper bir gerilim yaratmasında .
Bir yandan evlere konulara dinleme mikrofonları , devlet dairelerinin arka odalarında gerçekleşen psikolojik işkenceler , gizli toplantılar ile , diğer yandan üç ana kahramanın yaşadığı içsel çatışmalar ile geriliyoruz .
Ve bu iki türden gerilimin etkileşiminden ortaya harika bir film çıkıyor .
Ayrıca söylemeliyim ki , filmin yönetmeni Florian Henckel von Donnersmarck Hollywood yönetmenlerini kıskandıracak ölçüde iyi bir tarihi dönem yaratıcısı .
Film , resmen bir duvar ardında kalmış şehrin replikası gibi .
Zamanda bir yolculuk yapmış ve karanlık bir organizmanın bedenini keşfediyor gibiyiz .
Filtre kullanımı tam dozajında .
Hiçbir yapaylık hissi vermiyor .
Kapalı kutunun içinde kalmış bir şehrin içinde sistem tarafından gözetilen ve oynatılan kuklaları izliyor gibiyiz .
Bir filmin ele aldığı hikayeyi bu şekilde dönüştürebilmesi gerçekten hayranlık uyandırıyor .
Tüm bunların yanında , bir de eğlendirebilmesi , tutkulu bir aşk hikayesinin ekseninde çekici olabilmesi ve tarihin bir sayfasına geri dönmeyi tetikleyen didaktikliği için mutlaka , ama mutlak görülmeyi ( hatta birden fazla ) hak ediyor .
