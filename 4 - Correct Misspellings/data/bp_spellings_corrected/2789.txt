ingilizce Bergman modern sinemanın en uzakta bulunan ulaşılmaz büyücüsüydü .
Bazı kavram ve olgular beyazperdede onunla anlam kazandı .
Ada metaforu , dinsel inanç , çağdaş toplumların karmakarışık evlilik ilişkileri esas olarak onun meseleleriydi ve daima öyle kaldı .
Şüphesiz 62 film çeken , 170 oyun sergileyen ve kitaplara sığmayan bir yönetmenin sinemasını kısaca hatırlatmak , özetlemek çok mümkün değil .
Zayıf ( daha az önemli ) filmleri vardı şüphesiz , ama başyapıtları pek çok yönetmenin tüm filmlerinden daha fazlaydı .
Sinemasındaki iki - üç filmi ön plana çıkarıp Bergman’ın aslında gerçeküstücü sinemaya önemli yapıtlar kazandırdığını söylemek mümkün ; ama Bergman gerçeküstücüydü demek çok mümkün değil .
O , sinemanın farklı türlerini olgunlaştıran isimler arasındaydı .
Filmlerinin ve temalarının bolluğu onu sinema tarihinde belli bir maddenin altına koymayı , bir türe yerleştirmeyi daima imkansız kıldı .
Aramızdan birlikte ayrıldıkları Michelangelo Antonioni gibi daima ayrı bir bölümde incelendi , etkileri sonsuz şekillerde çatallanan bir kaynak oldu .
Bergman’ın filmleri Woody Allen ve Lars Von Trier gibi uzun zaman önce ustalar arasına giren sinemacıların biricik ilham kaynakları arasında yer alıyor .
Hatta denilebilir ki , Bergman filmlerinin orijinalliği ve kişiselliği bile ' remake ' yapılmalarını önleyemedi .
Bergman’ın uzun bir süre göz önünde olmayan ve sonra Criterion’ın arşivine katarak DVD olarak basmasıyla yeniden keşfedilen Jungfrukällan ( The Virgin Spring ) filminin ' Modern Amerikan Korku Sineması ' üzerindeki ilginç etkisinden bahsedebiliriz artık .
Max von Sydow ve Birgitta Valberg’in rol aldığı Jungfrukällan , Sven Nykvist’in olağanüstü siyah beyaz görüntü çalışması , nefis oyunculukları ve basit ama tartışmalı öyküsü ile Bergman’a 1960 yılında bir Oscar ödülü kazandırmıştı .
Öyküsünün 70’lerin sert intikam filmlerini takip eden korku sineması izleyicilerine şaşırtıcı derecede tanıdık geleceğine eminiz .
Koyu hristiyan ailesi tarafından kiliseye mum taşımakla görevlendirilen bakire bir genç kızın yoldan geçen iki adam ve bir çocuk tarafından tecavüze uğramasını ve sonrasında yaşanan intikamı anlatan film ; öyküsüne rağmen hiçbir anında kolaycılığa kaçmadan izleyicinin duygularını istismar etmek yerine , inanç , masumiyet , intikam duygusu , saflık gibi konuları tartışmaya açmasıyla sinema tarihinde yer buldu .
Filmin üçlüsü iyi niyetli genç kızı tecavüz ederek öldürdükten sonra şans eseri ( şans ? ) kızın ailesinin katı dini kuralların egemen olduğu evine sığınıyor fakat ailenin durumu kavramasıyla kanlı bir intikam da ' kaçınılmaz ' oluyordu .
Korku sinemasının ustalarından Wes Craven söz konusu öyküden etkilenerek 1972 yılında ilk filmi olan The lastik House on the Left’i çekti .
Yapım daha çok istismar sinemasının kurallarına göre çekilmiş olsa da , dönemine göre son derece sert sahneler içeriyor ve tartışmalı intikam hikayesiyle de Amerikalı izleyiciyi rahatsız ediyordu .
The lastik House on the Left başta İngiltere olmak üzere pek çok yerde sansür problemiyle karşılaştı ve DVD çağına kadar da kolay ulaşılamayan bir korku sineması efsanesi olmayı sürdürdü .
Fakat ilginç olan , doğrudan Bergman’dan ilham olan bu korku filmi ' Modern Korku Sineması'nın ortaya çıkmasında son derece önemli bir rol üstlenmiş ve 70’lerin politik tartışmalar yaratan kanlı ve sert filmlerinin öncülerinden olmuştu .
Sarsıcı hikaye , filmin tüm amatörlüklerine rağmen etkileyici olmayı başarmıştı .
Aslında Bergman ve Craven’ın filmlerinin hem amacı hem de araçları son derece farklıydı .
Bir kere Bergman’ın filmi özellikle yan karakterlerin muğlak varlığı ve son sahnesi ile izleyiciyi zorlu bir bulmacaya davet ediyordu .
İyi ve kötü , inançlı ve gaddar arasındaki sınırları bulanıklaştıran hikayenin en ilginç karakterlerinden birisi öldürülen genç kıza yolculuğu esnasında eşlik eden ' karanlık ' genç kızdı .
Tecavüzü izleyen ve hatta gizlice zevk alan genç kız daha sonra hüzünlü babadan özür dileyerek karışık duygularını itiraf ediyordu .
Yine kafa karıştıran bir başka karakter ise tecavüzcülerin küçük kardeşiydi .
Erken yaşta acımasızlaşan çocuk zaman içinde sessiz bir hesaplaşmaya giriyor , belki de pişmanlığı keşfediyor ama intikamın acımasız ellerinden kurtulamıyordu .
İnsanoğlunun en karanlık duygularından biri olan intikam , sinemanın ilgisini günümüzde de çekmeye devam ediyor .
Fakat zaman içinde intikam duygusu batı sinemasında zorunlu bir hak olarak sunulmaya başladı .
Şiddete şiddetle karşılık vermek , güçlüye karşı fiziksel olarak güçlenmek ve ezeni acımasızca yok etmek doğal karşılanmaya başladı .
İntikamcı , kadın veya çocuk da olsa bir kahramana dönüştü ve şiddeti legalleşti , doğallaştı .
Bergman 1960 yılında çektiği Jungfrukällan ile pagan dünya ve hristiyanlık arasındaki çatışmayı da ortaya koyarak intikam konusunu derinlikli bir şekilde tartışmıştı .
Onun kahramanları iyi ve kötü olmanın ötesinde kendisi ve tanrı ile bir hesaplaşmaya giriyor ve en sonunda semboller kazanıyordu .
Öldürülen genç kızın cesedinin kaldırılmasıyla fışkıran sular ve ortaya çıkan güçlü kaynak , Bergman’ın yorumunu ve sembolik tarzını güçlü bir biçimde ortaya koyuyordu .
