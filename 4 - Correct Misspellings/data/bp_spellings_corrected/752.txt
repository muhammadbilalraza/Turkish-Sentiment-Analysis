Kötü saç modelli aktör Owen Wilson , genelde çirkin erkekseverliğiyle maruf Kate Hudson’ın kendisinden ayrılması sonucunda “bilekkesenler kulübü” üyeliğine kaydını yaptıralı beri hep kekremsi gözlerle seyredegeldiğim bir oyuncu olmuştur .
Oynadığı filmlerin ekseriyeti suya sabuna dokunmayan niteliklerdeki filmlerdir ve ciddi bir yapımda yeralsa dahi ciddiye alınamayacak bir oyuncu profili taşır .
Bu durumun benim için en billurlaştığı filmlerden birisi , belki de filmografisinde adı bile nadir geçen The Cable Guy’daki dayak sahnesinde gösterdiği performanstır .
Sözkonusu filmde dayar yerken kendini tutamayıp gülüyor olması yönetmen kankası Ben Stiller’ın bir cin fikri olabilir , orasına karışamam tabii .
Kaçış Yok adlı bu filmde ise Wilson , “lanet olası Çapulcular” ile mücadele eden kahraman mühendis Jack Dwyer rolünü canlandırıyor .
Film abartılı bir Amerikan milliyetçilik parodisi gibi ama kesinlikle parodi vasfı taşımıyor , ortaya çıkan malzeme bu !
Yer yer sahnelenen kahraman Amerikalı hareketleri –yine klasik Wilson haleti ruhiyesi neticesinde germekten ziyade güldürüyor , ama acı bir gülüş bu .
Sözde günah çıkarma ayağına yapılan gereksiz Vietnam güzellemesi –ki orada bile militer bir güç olarak resmediliyor bu talihsiz ülke de - ve Hammond rolünü canlandıran Pierce Brosnan’ın “Biz batılılar da az değiliz” diyalogları filmde politik dengecilik tutturmaya çalışan senarist ve yönetmen nezdinde bir samimiyetsizlik şahikası olarak sırıtıyor .
Filmde ayaklanan çapulcuların hepsi kötü , hepsi iblis tohumu !
Düzeni temsil eden polisin yokluğu nasıl da kaosa yol açar fikriyatı inceden verilmeye çalışmış .
Bu filmi bizim iktidar aygıtı izlese nasıl memnun olurdu tahmin edebiliyorum zira hakkını harayan herkesin canavar gösterilmeye çalışıldığı bir gücetapar senaryo üzerine inşa edilmiş Kaçış Yok .
50’ler ve 60’larda Beyaz Adam’ın yüceliğini tescilleyen o John Wayne babacanlığının , Kızılderili katliamlarını cicileştiren ve Amerikan soykırımını meşrulaştıran o yığınsal kovboy filmlerinin , yetmişler ve seksenler boyunca “zalim Vietnamlıların” ve “Moskof Rusların” zulmüne direnen Ramboların izinden giden , kötücül bir ruha sahip Kaçış Yok .
Pierce Brosnan da bu film yoluyla kötüye giden kariyerine bir tekme de kendi savurarak vasat oyuncu kontenjanını doldurmaya devam demiş adeta . “Histerik anne” Annie Dwyer rolüne oldukça başarılı oturan “arıza kadın” Lake Bell , sağlıklı bedeniyle yaşına göre takdir ettiğimiz bir dirimsellik ve sahici bir performans sergiliyor ki filmin nadir olumlu özelliklerinden birisidir kendisi .
Kaçış Yok , haftanın “zalim çapulcular” , “şahane batılılar” filmi .
Twitter : @atlantisliadam
