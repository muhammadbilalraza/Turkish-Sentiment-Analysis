Ünlü oyuncu Ralp Fiennes’in yönettiği , efsane balet Rudolf Nureyev’in hayatını anlatan The Crow / Beyaz Karga’yı izlerken , yakın zamanlı olmasından dolayı ister istemez Elton John’un hayatını gözler önüne getiren Rocketman’la kıyasladım .
İkisi de ünlü bir kişiliğin hayatına , açmazlarına , şöhret basamaklarını tırmanırken yaşadıklarına , iç hezeyanlarına ve çocukluklarına eğiliyor .
Ama bunu o kadar farklı bir sinemasal dille yapıyorlar ki …
Dexter Flecther daha sıcak , John’un hezeyanlarını , babasıyla olan ilişkisini sonuna kadar duygusal bir modda anlatıyor .
Fiennes ise Rus sinemasına has bir üslupla , daha soğuk ve mesafeli …
Aslında hayatı , hayata bakış açısı filmde anlatılandan , ortaya konulandan çok daha ötede , ileride !
Tatar kökenli olan sanatçı , baleye geç başlamasının acısını çıkarmak konusunda hırsları olan , ülkesi Rusya’nın dışına taşıp başka ülkeleri , yerleri görmek isteyen bir karakter .
Zaten film de daha çok 1961 yılında bale grubu olarak Fransa’ya yaptıkları turne sürecini anlatıyor .
Ekipten ayrı takılarak , ekip kurallarını bir anlamda çiğneyerek Fransız dansçılarla dostluk kuruyor , zamanının büyük kısmını onlarla geçiriyor ve arkasından da büyük bir cezayla karşılaşıyor .
Çünkü o dönem Sovyetler Birliği ve Batı arasında yaşanan soğuk savaş dönemi .
Nureyev bir anlamda bu tepkisizliği yıkıyor !
Aslında ülkesinden çıkış o çıkış !
Batıya iltica etmek zorunda kalıyor .
 Film , geriye dönük anılarla , hatırlamalarla devam ediyor .
Yoksul bir çocukluk onunki !
Babanın neredeyse hayatlarında olmadığı , annenin evlatları için canını dişine taktığı !   Nureyev , dansının , hırslarının ve yalnızlığının ortasında , çocukluğundan ilham almaya çalışıyor gibi .
Ama dediğim gibi Rus sinemasının kendisine dair algısıyla oraya çıkıyor her duygusallık ve bir süre sonra karda izini kaybettiriyor , etkisi ortaya çıkmıyor , devam etmiyor .
Aslında film , sanatından çok kişiliğine dair çıkarımlarda bulunuyor , doya doya dans edişini seyredemiyoruz , hep ensesinde biten elleri , onun hayatının akışına etki eden insanları seyrediyoruz .
Oysa Nureyev , Uyuyan Güzel ve Kuğu Gölü’nün en iyi yorumcularından biri olarak kabul edilir .
Ünlü baletin Türkiye’deki yakın arkadaşı Yasemin Pirinççioğlu’nun çabalarıyla yapılmış bir belgeseli de mevcut .
Belgesel daha çok Nureyev’in Türkiye günlerini anlatıyor ve tanıklıklarla devam ediyordu !
Fiennes , filmde kendisine de bir rol biçmiş , St Petersburg’un en saygın dans hocası Puşkin’i canlandıran oyuncu , filmin havasına uygun olarak görüntüsünü ve tavırlarını yeniden dizayn etmiş .
Nureyev’in onunla ve karısıyla olan ilişki süreci de sanatının dokunuşlarına dair izler taşıyor gibi .
Nureyev kendisini yoktan var eden bir kuğu .
Bakmayın filminin isminin Beyaz Karga olduğuna .
Rusya’da Beyaz Karga olumluluk içeren bir deyim , kuğuyla eş tutulan bir tanım .
23 yaşında neredeyse bir dünya starı oluyor , görüntüsü ve ruhuyla her daim dikkat çeken , kendisini düşündüğü kadar diğer dansçıların da yolunu açan bir isim .
Film , bu anlamda ondaki ışığın neredeyse yarısını yansıtıyor , daha gümbür gümbür , daha çekişmeli bir film bekliyordum kendi adıma .
Ama Nureyev’i anlatmak için yine de anlamlı bir çaba !
Oleg Ivenko’nun çabasını da yabana atmamak lazım tabi !
 
twitter . com / banubozdemir
