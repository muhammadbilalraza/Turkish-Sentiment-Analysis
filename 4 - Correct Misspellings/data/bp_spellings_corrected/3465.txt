Acemi Gladyatör İtalyan yapımı bir animasyon , bizde iki yıllık bir gecikmeyle vizyon şansı buldu .
İtalyan yapımı olduğunu bir şekilde haykırıyor animasyon , Roma döneminde gladyatörler çağında geçiyor .
Küçük Timo'nun etrafında dönen hikayeye ilk eleştirim fazlasıyla komik olmaya çalışması ve bu yüzden ara duyguların seyirciye geçmemesi .
Ya da Ice ege / Buz Devri filminin senaryosunda da imzası bulunan Michael J. Wilson  Shrek ile Rapunzel arasında gidip gelen bir komediye imza atmak istemiş ama ' bak ben buradayım ' esprileri biraz seyirciyi fazla kontrol etmek ister gibi geldi bana .
Onun dışında konu tıkır tıkır akıyor , Timo taa çocukken aşık olduğu Lucilla ile ayrılınca ( Lucilla başka bir ülkeye okumaya gidiyor ) bütün planları da alt üst olur , iyi bir gladyatör olacakken kendini tembelliğe , yemeğe verir .
Hımbıl , tembel ve düşüncesiz bir adam olur çıkar .
Çocukluğundan kalan tek şey de Lucilla'ya olan aşkı zaten .
Film Timo'yu Lucilla'ya olan aşkı üzerinden sınıyor ve onun iyi bir gladyatör olması için gereken yolları açmaya çalışıyor .
Tabii araya Diana ve Cassio'yu sıkıştırarak .
Film büyükler dünyasının komik atışmaları içinde geçtiği için , belki de çocuk karakter eksikliğinden kaynaklı olarak çocuklardan çok büyüklere yönelik bir animasyon hissi yarattı bende .
Bunda hiçbir sakınca yok , filmin mesajını doğru kuran çocukların başarmak için ' çabalamak ' gerektiği denklemini kurmaları kafi .
Bir yandanda dört ' kötü ' kafadardan oluşan ve Cassio'ya hizmet bebek çetesini çok başarılı buldum .
Çocukların içinden taşan zarar verme duygusunu iyi yakalamış !
Film Diana ve Timo arasında yaşanan usta - çırak ilişkisini hem farklı hem de The Karate Kid tarzında vermeyi seçmiş .
Timo'yu doğanın içinde , farklı tehlikelerin içine atarak ve uzak bir yerden su getirmesini söyleyerek bir nevi Miyagi rolü üstleniyor .
Diana'nın çok güzel ve çekici bir kadın olması da Timo'yu gerçek aşk konusunda sınamak için olduğunu düşündürtüyor .
Cassio ise güçlü ve kurnaz bir gladyatör olarak Lucilla'ya talip zaten .
Animasyonun geleneksel olması , M. S 95 yıllarında geçmesi , kostümlerin o döneme uygunluk taşıması filmin teknik detaylarını güçlendiriyor .
Tabii yönetmen de Winx Club karakterinin yaratıcısı Iginio Straffi olunca özellikle kadın karakterlerin tarih içindeki ışıltısı da dikkat çekiyor !
Acemi Gladyatör üç boyutlu ve dublajlı olarak karşımıza çıkıyor , Mert Fırat ve Ceyda Düvenci'nin seslendirdiği animasyon hayatta amaçlar edinmek ve bu yolda çabalamak konusunda eski dünyanın koşullarını kullanıyor , ama mesajlar ışık hızıyla yoları aşıp önümüzde diziliyor .
Dediğim gibi büyükler dünyasına da uygun ama bol filmli bir haftada rakiplerinin arasında dikkat çeker mi bilemem .
