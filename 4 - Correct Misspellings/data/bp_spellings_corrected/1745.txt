Karanlık işlerin döndüğü , insanların suçluluk duymaksızın harcandığı , ailesine bağlı , racon adamlarından oluşan İtalyan Mafyası , Hollywood için ( tabii biz izleycilere yönelik olarak da ) çok iyi bir malzeme .
Baba serisinin kültleşmesi , Dokunulmazlar ve Sıkı Dostlar gibi filmlerin başarısı , zamanla mafya filmlerinin ve karakterlerinin bol bol parodilerinin yapılmasını ya da daha farklı şekillerde ele alınmalarını sağladı .
Mafyanın sert adamı rollerine alışkın üstad Robert De Niro , bu furya ile birlikte bir anda kendini Billy Cristal'ın karşısında yastık kurşunlarken buldu .
James Gandolfini ise De Niro'dan farklı olarak , psikoloğuna gittikçe kendi hakkındaki farkındalığını artıran , ama yine de pis işlerine devam eden günümüz mafya patronluğuna soyundu .
Biliyorsunuz film sektöründe ilgi çeken malzemenin uzunca bir süre elde bulundurulmasına ve bunun üzerine oynanmasına devam edilir ( yani kaz gelecek yerden tavuk asla esirgenmez ) .
Hal böyle olunca biz izleyicilere de ilk kez bir mafya çizgi filmi izlemek düşer .
Köpekbalığı Hikayesi , kendisine Jaws'tan miras kalan köpekbalıklarının korkutuculuğu filmlerine bir ekleme yaparak , bu kötücül hayvanlara bir de İtalyan Mafyalığı eklemiş ( haliyle denizlerden bir hayvan seçileceğinde akla ilk gelen köpekbalığı olmuş ; yunuslardan mafya balığı olmayacağına göre ! ) .
Filmin hikayesi beklenildiği üzere mafya köpekbalıklarının denizlere saldığı korku üzerine olacakken , beklenmedik bir ayrıntı hikayeyi tümüyle değiştiriyor .
Büyük Mafya Babası Don Lino'nun ( Robert De Niro ) küçük oğlu Lenny ( Jack Black ) soğukkanlı bir katil olmaktan çok uzak , Jaws'un müziğini duymaya bile dayanamıyor , üstüne üstlük vejetaryen .
Bunlar ne mafya ne de köpekbalıkları için istenen özellikler olmadığından , şans eseri ( belki de şanssızlık ) tanıştığı profesyonel balina dil yıkamacısı , haddinden fazla geveze Oscar'ın ( Will Smith ) yardımıyla saklanıp , yunus kılığına giriyor ve kendine yeni dostlar ediniyor .
Oscar aynı kendini seslendiren Will Smith gibi büyük bir yıldız olmak istiyor .
Süper lüks bir evde yaşamak , partiler vermek , kalın altın zincir ve havalı gözlükler takmak , yanına çok güzel bir hatun almak ve bunlar sayesinde mutluluğu yakalayabilmek hayaliyle yaşıyor .
Bu hayaller bize ABD'de ortaya çıkan rap yıldızlarının kliplerini fazlaca hatırlatıyor .
Zenci rap yıldızı bir anda kendini bolluk içinde bulur ve kör parmağım gözüne mantığıyla bu görüntüleri hepimizle paylaşma ihtiyacı duyar , bizim kendisinden iyice tiksinebilmemiz için !
Oscar'ın hayalleri Lenny ile çevirdikleri oyun sayesinde gerçek oluyor .
En yakın dostu olarak gördüğü ( ama aslında ona sırılsıklam aşık olan ) Angie'yi ( Renée Zellweger ) unutuyor ve kendini seksapellik uzmanı , zengin erkek avcısı Lola'nın ( Angelina Jolie ) kollarında buluyor .
Herkesin Oscar'ın yerinde olmak isteyeceğini zannetmeyin .
Böyle hayaller mutluluk getirir mi ?
Parayla saadet olur mu ?
Filmi izleyenler : " Hayır ! "
Filmde bu büyük balonun , patlayabilen bir balon olduğu gayet güzel ifade ediliyor , meraklanmayın .
Oscar , neyse ki dersini alıp , yalanlar üzerine kurulu hikayesinden kıl payı kurtulurken , Lenny'nin de babasıyla sorunlarını çözüp , okyanusların ilk vejetaryen köpekbalığı oluşunun hikayesini çokça gülerek izleyebiliyoruz .
Çizgi filmlerin bu güldürme işini hep başarabiliyor olması bizi çok mutlu ediyor .
Yetişkinlere yönelik olarak yapılan komedi filmlerinin çoğunun komik olmamasının altında yatan da çocukluğun bir kenara itilmesi herhalde .
Filmin karakter çizimleri , karakterlerin seslerinin sahipleriyle uyumlu olarak tasarlanmış .
Robert De Niro'nun sesinin varlığı bile , bir filme çok şey katıyor , o kesin .
Hele bir de Martin Scorsese'nin onun karşısında seslendirme yapmış olduğunu görmek sosu iyicene lezzetli kılıyor . Will Smith , Renée Zellweger , Angelina Jolie ve Jack Black'in seslendirdiklerin karakterler ise bazı oyunculara biçilen rollerin hep aynı genellemelere tabi olduğunun kanıtı .
Köpekbalığı Hikayesi , izlemesi keyifli bir çizgi film ( çizgi filmlerin hepsi gibi ) .
Çokça popüler ismi de kadrosunda barındırıyor .
İzleyicilerin ilgisini kesinlikle hak ediyor .
