Aşk ve Acı kavramlarını birbirinden ayrı düşünemeyen bir yazar Nicholas Sparks .
Kevin Costner ile Robin Wright'ı buluşturan " Message In A Bottle " da , ya da son olarak " The Notebook " da tanık olduğumuz gibi , sanki bir cezaymış gibi aşkı her defasında acıyla buluşturan , okuyucusunu ağlatmak için numaraları olan bir isim .
Onun romanlarından uyarlanan son film " Sevgi Fırtınası " .
Yazarın 2002'de yayımlanan romanı yine aynı formüle dayanıyor .
Bu nedenle yukarıda andığımız filmlerle birçok ortak noktası mevcut .
Çeşitli nedenlerle içlerinde birer " fırtına " besleyen iki yaşını başını almış insan , sahilde fırtınalara meydan okurcasına inşa edilmiş bir pansiyonda buluşuyor .
Bu aynı zamanda , Diane Lane ile Richard Gere'in " Unfaithful " dam sonraki ilk buluşması .
Geçen sefer işler yolunda gitmemişti ancak bu kez sadakatsizlik yok !
Aksine , geçmişine - sahip olduğu değerlere fazlasıyla bağlı , inkar edemeyen , zaten bu yüzden sıkıntı yaşayan iki karakter .
Yaklaşan gerçek fırtınaya birlikte karşı koymaya hazırlanırlarken içlerindeki fırtınanın da ortak yönlerini bulmaya çalışıyorlar .
Kadın , kendisini aldatan eşinden ayrılmış , çok sevdiği çocuklarını kırmamak için kızgınlığını yenip yeniden birlikte olma ihtimalini gözden geçiren biri , Adrienne .
Adamsa , çok tecrübeli bir doktor olduğu halde 50 binde 1 ihtimalin gerçekleştiği bir ameliyatta , kadının tahtada kalmasına neden olduğu için vicdan muhasebesi yapan , Paul .
Ölen kadının " aşk ve acı " dolu eşiyle yüzleşmek zorunda hissediyor .
Aşkın acısız olamayacağı , ya da bu dünyada mutluluk ararken arada mutsuz anlara da katlanılması gerektiğini söyleyen Nietzsche , bu filmi izlese ne düşünürdü acaba ?
" Ben bile bu kadar zorlama acılar çıkaramazdım " diyecekti herhalde .
TV kökenli yönetmen George Wolfe , iki usta oyuncusunun ( Bir de acılı eş rolünde kısa ama etkili Scott Glen'i ekleyebiliriz ) kattığı değere gölge etmiyor belki , ama fazlasıyla senaryo etkisinde kaldığını hissettiriyor .
Hiç olmadık zamanlarda ses bandındaki müziği köklüyor , iç mekan çekimlerde , yanlış mercek tercihinden midir bilinmez , gözleri bozacak şekilde hareketli bir kamerayı tercih ediyor .
Richard Gere'in , hani şu son araba reklamında olduğu gibi , " aşmış bitirmiş , sadelik arayan adam " tipiyle pek alakası olmayan Paul'deki performansı , yine çok başarılı .
Ancak 16 yaş büyük olduğu halde Diane Lane ile neredeyse aynı yaşta görünmesi de ilginç .
Bunda Lane'in doğal oyunculuğunu besler nitelikte makyaj - saç düşmanlığı etkili olmuş olabilir .
" Untraceble " dam sonra Lane bir kez daha son derece sade .
Ya oyunculuğu ?
Lane'in bu filmde ağladığı bir sahnede , bir zamanlar Merly Streep'de gördüğümüz , " burun akıntısı " nı bile umursamayacak kadar " gerçek " bir performans sergilediğini belirtmemiz gerek .
Günümüzde Lane kadar , yakın çekimlerde kamera yokmuş gibi davranabilen drama oyuncusu çok az .
Hiç umut olmayan durumlarda bir umut ışığı yakan senaryosuyla bu film , çok sevdiğim " Cast Away " in Zen cümlesi " nefes almaya devam " ı benimsemiş görünüyor .
Ama o kadar iyimser olmayın .
Sparks'ın romanındaki bazı kritik tercihlerin filme yarardan çok zarar getirdiğini görebilirsiniz .
Herşey romandaki gibi olmak zorunda değil belki .
Ama ne yazar Sparks , ne de ona aşırı sadık kalan senaryo ekibi , hayat kadar bağışlayıcı değil .
Yönetmen George Wolfe ise iki usta oyuncunun yanında fazlalıkmış gibi duran , ama onların iyi uyumuna gerekli yer açmayı da bilen , kör bir saatçi .
