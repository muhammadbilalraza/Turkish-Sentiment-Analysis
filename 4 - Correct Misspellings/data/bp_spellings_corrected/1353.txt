Alacakaranlık ile başlayan bir furya bu …
Tür sosuna bulanmış çoksatan gençlik romanlarını filme çekmek …
Tutanı ( The Maze Runner ) var tutmayanı ( The Host ) var ancak bir izleyici olarak türe oldukça mesafeli olduğumu söyleyebilirim .
Çünkü bir bilim kurgu ya da fantastik film izlediğimde perdede görmek istediğim son şey aklı karışık genç romantizmi oluyor .
Öte yandan günümüzde sinemaya gidenlerin yaş aralığı 15-25 yaştan ibaret ve bu filmlerin de iyi gişe yaptığı da ortada .
O zaman hiç olmazsa eli yüzü düzgün örnekler karşımıza çıksın diye umut ediyorum .
Açlık Oyunları’nın ilk filminde oldukça sıkılmıştım .
Running Man’dan ve Battle Royal’den esinlenilmiş fikirlerle dolu bu gişe bombası bana göre oldukça sıkıcı bir başlangıç filmiydi .
Pleasentville gibi sakin , sevimli bir film çekmiş olan yönetmen Gary Ross’un bu projeyi çok da benimsemediği ortadaydı .
2. filmde yönetmen koltuğuna Constantine ve I Am Legend filmlerini yönetmiş olan , fantastik sinemaya daha uygun bir isim , Francis Lawrence oturdu ve en 2. Kitap Ateşi Yakalamak’ı , “kitabına uygun” şekilde çekti .
Serinin finalinde , Katniss , Panem ulusuyla bir savaş içerisindeyken Başkan Snow ile yüzleşiyor .
Yakın arkadaşları Gale , Finnick , Peeta ve bir grup ile birlikte Panem halkına özgürlüklerini kazanmalarında yardımcı olabilmek için hayatlarını büyük tehlikeye atarak 13. Bölge’den ayrılıyorlar .
Görevin amacı Başkan Snow’a suikast düzenlemek ama işin içinde yeni bir diktatör yaratma ve Açlık Oyunları’nı daha da daim kılma endişesi var .
Seri filmlerde ticari kaygı bazen esere zarar verebiliyor .
Hobbit öyküsünden üçleme çıkarmaya çalışmak gibi …
Burada da benzer bir durum oluşmuş ve Açlık Oyunları serisinin son kitabı Alaycı Kuş 2 bölüm halinde çekilmişti .
Bu da zaten iyi yazılmamış final kitabının beyazpere uyarlamasının iyice sünmesine yol açıyor .
Neyse ki Francis Lawrence tüm aşk - meşk durumlarına rağmen distopik bir bilim kurgu çektiğinin farkında ya da bunu deniyor ve aksiyon sekanslarının da yardımıyla filmi her şekilde göz alıcı bir seyirlik haline getirmeyi başarıyor .
Zaten elde 2 filme yetecek malzeme yok , aksiyonun dozunu yükseltmek ve seyirciyi pek bir şey düşünmeden oyalamak tek çare …
Oyunculuklar için söylenecek pek söz yok , başta Jennifer Lawrence olmak üzere herkes ilk bölümden üzerine giydiği elbiseyi çıkartmadan oynuyor .
( Filmi izlemeyen okumasın ) Dört filmlik bir seride bu kadar çok çatışmadan sonra insan daha fazla karakter değişimi ve finalde büyük bir arınma bekliyor ancak fazla Hollywoodvari bir finalde , Katniss Everdeen’a ve seyirciye , içinden geçtiği onca aksiyona rağmen , bir kadın olduğu hatırlatılıyor .
Onca badireler atlatan kahramanımız , kucağında çocuğu , mutlu mesut bir aile kadını olarak tasvir ediliyor .
Kadın olmak zor , aksiyon kahramanının kaderinde bile evinin kadını olmak varmış !
Serinin takipçileri Francis Lawrence’ın romana uygun bir final çekmek için verdiği çabayı takdir edeceklerdir .
Olabildiğince doğru ve dengeli bir uyarlama ancak bilimkurgu sinemasını ciddiye alan sinemaseverler için tüm seri ve özellikle bu bölüm Amerikan hamburgeri tadında ; servis hızlı , lezzet vasat .
Twitter . com / murattolgamurattolga@gmail.com
