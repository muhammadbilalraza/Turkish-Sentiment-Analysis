Serinin ortaya çıkış amacı neyse devam filmleri de o minvalde ilerliyor .
Çılgın dershane ismi bir film çekelim de adı ne olursa olsun şeklinde uydurulmuş , milleti bir " amaç " adı altında topluyormuş gibi gösterip sadece içi boş bir eğlence gösteren bir film Çılgın dershane ve devamı …
Tabii seri gelip üçüncü filme dayandıysa kameranın gösterdiklerine , anlattıklarına bakmak lazım .   Her şey afişten çok belli ediyor zaten kendisini , " size bol bol çıplaklık sunacağız " !
Servet Aksoy’un yapımcı , Kamil Çetin’in yönetmen olduğu filmde dershanelere pek fazla anlam yükleme heveslisi bir durum var .
Öyle ki bu kez bütün dershaneler bir ses yarışmasına hazırlanmak için yine sahile akın ediyor .
Akın ettikleri anda da anlamsız danslar eşliğinde gözümüze sokulan vücutlarla karşı karşıya kalıyoruz .
Film baştan tavrını net koymuştu , burada da devam ettiriyor , ‘bizde anlam yoktur , sadece vücut vardır’ diyor .   Zaten filmdekilerin de bunu taktığı yok , herkes gayet güzel rolünü kıvırıyor .
Ortada sadece kıvırma olunca konu da yok tabii , sadece varmış gibi yapılan iyilik ve kötülük var .
Seksenlerde Amerikan video piyasası için çekilen filmler vardı , Çılgın dershane için bu filmlerin çakması diyebiliriz çok rahat !
Çılgın dershane 3 , anlatmaya çalıştığı zengin ve fakir ayrımını bile Recep İvedik kadar yapamıyor , çünkü İvedik en azından kimi zaman tekme tokat kimi zaman da kaba esprileriyle beyaz yakalılara haddini bildiriyordu , burada karışmış bir algıyla ortaya konmaya çalışan bir sınıf ayrımı var ama kesinlikle ortaya çıkmıyor .
Ortaya çıkan , birbirinin kuyusunu kazmaya çalışan iki farklı dershanenin çatışması .
Tabii bir de üvey anne ve üvey kız kardeş zulmü yaşayan Zeynep’in hikayesi var ki o ayrı bir trajedi .
Grubun en yakışıklısı Ali , onu görür görmez aşık oluyor ve onun hikayesi ayrı bir kulvarda ilerliyor .
Yani otelde ortalık yıkılırken Ali ve Zeynep’in hikayesi kendi başına yol alıyor ıssız sahilde .   Bu arada produksiyon gayet cömert davranmış , zengin ve fakir ayrımını kırmak için otel değil tatil beldesi tutmuş adeta .
Öyle bir ortamda şuna sevinebiliriz ki , zengin fakir ayrımı ortadan kalkmış , herkes aynı !
Film her kesimden karakter yaratmak için bir tane hayvansever koymuş filme ama her şey lafta kaldığı için o da ortada kalıyor ve bir tane tavukla film tamamlanıyor .
Sonuçta karşımızda güldürmek adına her türlü klişeye , her türlü numara ve ucuz espriye sığınan bir film var .
Tabii bel altı espriler de cabası .
Amacını bu kadar açık koyduğu için bir artısı olabilir ama işin acısı komik de değil .
Komik olmaya çalışıp olamayınca da bayağı ıstıraplı bir seyir sunuyor , bir süre sonra iki dershanenin çatışmasından çok kızların atışmasına dönüyor .
Ve " dershane bunun neresinde " diye bir kez daha sordurtuyor .
Sonuçta biz ne desek boş , izlenen ve üçüncüsü çekilen bir film varsa karşımızda , bize de iyi seyirler demek düşer en sonunda !
twitter . com / BanuBozdemir
