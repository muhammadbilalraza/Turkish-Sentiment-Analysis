Genç , sağlıklı bir adam .
Bugüne kadar hayatta en güvenli yolları seçmiş , fazla heyecan aramadan kendi şeridinde yürümüş , kendi halinde biri .
Sigara içmiyor , içki kullanmıyor , hatta kendi deyimiyle ' geri dönüşüm bile ' yapıyor .
Bir süredir rahatsız olduğu sırt ağrıları için rutin bir kontrole gittiğinde karşılaştığı sonuç ise tüm hayatını değiştirecek cinsten : Belkemiğinde büyüyen bir tümör ve kendisine biçilen yüzde 50 yaşama payı .
Adam ( Joseph Gordon - Levitt ) , hiç beklemediği kanser gerçeğiyle başbaşa kalmasının yanı sıra , bu dönemin getirileri olarak değişen sosyal ilişkileriyle de uğraşmak zorunda .
Bu durumla pek de baş edebilecek gibi görünmeyen kız arkadaşı Rachel ( Bryce Dallas Howard ) , aşırı koruyucu annesi ( Anjelica Huston ) , bencil ve kaba olmasına rağmen kankalık görevlerini her daim yerine getiren Kyle ( Seth Rogen ) ve doktorasını yapmaya çalışan çaylak psikiyatrist Katherine ( Anna Kendrick ) bu zorlu sürecin tamamlayıcı parçaları durumunda .
Bir de Adam'a medikal marijuananın faydalarını öğreten , kendinden yaşça oldukça büyük kemoterapi arkadaşları var .
Onların da bu sürece bazı katkılar sağladığı su götürmez bir gerçek .
Sosyal Ağ ( The Social Network ) ' e ' haa şu Facebook filmi ' diyen kitlenin ' haa şu kanser komedisi ' olarak tanımlayabileceği Şansa Bak ( 50 / 50 ) , komedi ve dramayı kusursuza yakın şekilde dengeleyen bir dramedi .
En kötü anlarda bile gülümsenebilecek şeyler olduğunu bize hissettiren filmin başarısı , önündeki engelleri teker teker savuşturmasıyla doğru orantılı .
Takdir edersiniz ki kanser hastalığı , bir komedi filminin hatta diğer bir çok film türünün sürükleyici hikayeler çıkarabileceği bir başlangıç noktası değil .
Dünyadaki en kötü illetlerden birini film konusu olarak ele aldığınızda dikkat etmeniz gereken şeylerin sayısı da fazlalaşıyor .
Öncelikle seyircinizi direkt olarak hastalıkla boğuşmanın korkusu ve üzüntüsünün içerisine yuvarlamamanız , bir çok anda da onları duygusal açıdan manipüle etmekten kaçınmanız gerekiyor .
İşin içine komedi katarken mizahın miktarını iyi ayarlamak , eldeki materyalin ciddiyetine olan farkındalığınızı göstermek de diğer bir mesele .
Yapacağınız ufak hataların ucu sulu bir komediye ya da sömürücü bir hastalık pornosuna kadar varabilir ki , bunun hem seyirciden hem de eleştirel bazda alacağı tepkileri tahmin etmek oldukça güç .
Filmin yönetmeni Jonathan Levine ve hikayenin yarı otobiyografik tarafında kendinden ilham alan senarist Will Reiser başarılı bir ekip çalışmasıyla bütün bu güçlükleri bertaraf ediyorlar .
Başka ellerde ciddi bir fiyaskoyla sonuçlanabilecek hikaye , ikilinin yürümek için seçtiği çizginin doğruluğu sayesinde yarı dokunaklı , yarı komik ama tam dengeli bir işe dönüşüyor .
Film kimi zaman fena halde ' indie film ' klişelerine boğulsa da ( fon olarak Seattle'ın seçilmesi , gökdelende ya da sanat galerisinde çalışan karakterler , Anna Kendrick'in Aklı Havada ( Up in the Air ) ' dakika karakterinin klinik versiyonunu canlandırması ) bunun çok büyük bir problem teşkil ettiğini söylemek haksızlık olur .
Şansa Bak'ın en büyük kozu ise başrol oyuncuları arasındaki kimya .
Bağımsız filmlerle başladığı kariyerindeki bir sonraki aşamada ' Christopher Nolan'ın kadrolu oyuncusu ' olarak tanınacağına kesin gözüyle baktığımız Joseph Gordon - Levitt , kariyerine çok iyi oynanmış bir karakter daha ekliyor .
Hem neşeli hem hüzünlü bu karakterin değişim süreci bize o kadar iyi geçiyor ki , Adam'a yardım edemesek de onunla empati kurabiliyoruz .
Kendisine hastalığı ile ilgili avantajlardan bahsederken ' daha fazla kadınla beraber olabilirsin , yasal uyuşturucular kullanmanın keyfini çıkarabilirsin , kanser olmak herkesin sana daha iyi davranmasını sağlar ' gibi önermeler sıralayan kankası Kyle rolünde ise ilk zamanlarının sempatikliğine yakın bir Seth Rogen görüyoruz .
Son zamanlarda biraz cepten yemeye alışan Rogen , yardımcı rol dozunda hikayeye katıldığında ne kadar komik olabildiğini bir kez daha kanıtlamış .
Gülümsemek , hüzünlenmek , iyi oyunculuklar görmek , en önemlisi ilham verici naif bir film izlemek isteyenler için biçilmiş kaftan Şansa Bak / ( 50 / 50 ) .
Vizyona girişi biraz geç , salon sayısı bayağı az olsa da haftanın kaçırılmaması gerekenlerinden . firat_atac@hotmail.com firatatac . tumblr . com twitter : firatatac
