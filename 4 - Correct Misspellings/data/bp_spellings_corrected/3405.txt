Onlar , güvenli ve sorunsuz hayatlarının konforunu reddederek dünyanın kendilerine göre uzak bir bölgesindeki kirli savaşı ; Vietnam'da masum halka yaşatılan cehennemi protesto ettiler .
Kendi devletlerinin terörüne karşı çıktılar ; karşılığında yoğun şiddet gördüler .
Eyleme geçtiler ; ancak hata yaptılar , ölüme sebebiyet verdiler .
1970'lerin hemen başında , genç birer aktivist olarak FBI'ın arananlar listesine girdiler .
Yıllar geçmesine rağmen yakalanamadılar .
Onların adaletsizliğe ve sömürüye başkaldırısı , Türkiye'deki aynı idealleri paylaşan gönüldaşlarının yakalanıp idam edilmeleriyle sonuçlandı ( üstelik şiddete bulaşmamışlardı ) .
Devlet asla unutmuyor ve affetmiyordu !
FBI dosyaları da her an yeniden açılabilirdi .
Nitekim yaklaşık kırk yıl sonra , belki vicdanının sesini daha fazla bastıramadığı , belki de çocuğu artık büyüdüğü için , eski örgüt üyesi bir kadın , Sharon Solarz ( Susan Sarandon ) teslim oldu .
Onun teslim olması , bugüne dek ustaca gizlenmiş ya da kaçmayı başarmış diğerlerinin hayatlarında da köklü değişikliklere yol açacak gelişmeleri tetikledi .
Sadece onların değil , acar / araştırmacı yerel gazeteci Ben Shepard'ın da ( Shia LaBeouf ) dünyaya bakış açısı ve bilinç düzeyi değişime uğradı .
Ben , gizli kimliğini ortaya çıkarıp kaçmasına , daha doğrusu bir yolculuğa çıkmasına neden olduğu avukat Jim Grant'i , asıl adıyla Nick Sloan'ı ( Robert Redford ) takip ederken , o kuşağın kalp atışlarını hissetti .
Bağımsız Sinema'nın öncülerinden , çevre sorunları konusunda çalışan sorumlu dünya vatandaşı , yapımcı - yönetmen - aktör Robert Redford , Neil Gordon'un kitabından uyarlanan filminde , geçmişle hesaplaşmasını gerçekte tamamlayamamış bir kuşağın hâletiruhiyesinin izini sürüyor .
Bir kez daha bir araya gelmesi mümkün olmayan üç oyuncu kuşağını buluşturması ise oldukça anlamlı .
Çünkü dünya 60'lardan , 70'lerden bu yana daha iyiye gitmedi ; bilakis , devletlerin birbirlerine , vatandaşlarına ve bireylerin çevrelerine , ailelerine uyguladığı şiddet çılgınlık evresinde .
Redford , şiddete karşı çıkma duyarlığının yeni kuşaklar nezdinde de çok yüksek olması gerektiğine işaret ediyor .
Geç evlenmiş , karısı kazada ölmüş ve şimdi , yakalanarak 11 yaşındaki kızından da ayrılmak istemeyen Jim Grant'ın , gerçeği ortaya çıkarmak için çıktığı yolculukta uğradığı duraklarda , eski arkadaşlarının geçmişe dair yaklaşımları bizlere tanıdık geliyor .
Kimi , rahat konumunda Jim gibi bir eski anıyı görmekten rahatsız oluyor .
Kimi de , eski günlerin hatırına Jim'e yardım ediyor .
Yönetmen Redford , sürprizleri de olan , fakat bu sürprizleri dalgalandırıcı biçimde kullanmaktan kaçındığı filminde , klâsından zerre ödün vermeden , bu bir tür yol hikâyesinde , savaşları ve terörü yaratmamalarına rağmen terörist olarak damgalanan eski kuşaktan dostların ' iç mahkemelerine ' de uğruyor ; her kuşaktan seyircinin de farklı noktalardan öyküye bağlanmasını sağlıyor .
Özellikle , orta yaşlarını süren seyircinin canlanan sinema anılarındaki ' gerçek yıldız'lardan biri , 1960'lardaki bohem ' swinging London ' mefhumunun simgesi Julie Christie'yi ( 1941 doğumlu ) , fikirleri hiç değişmemiş inatçı bir eski eylemci rolünde görmek az şey mi ?
Ve 1950'lerin Cadı Avı dönemindeki bir sorguda arkadaşlarını ele verdiği için ağır eleştirilere uğrayan büyük yönetmen Elia Kazan'ı , onur ödülü aldığı 19 Oscar Töreni'nde bu nedenle alkışlamayıp ellerini kavuşturan Nick Nolte'yi , dik duran kişiliğine yakışan bir rolde görmek kaçırılmaz .
Ve de , bugünlerde Türk hukümetinin hazmetmediği , fakat özgürlüklerin savunucusu politik duruşuyla her daim etkin olan Susan Sarandon'ın Shia LaBeouf ile karşılıklı oynadığı ve karakterlerinin ötesinde , iki farklı kuşak oyuncu arasında da geçebilecek konuşmaların tadına varmak gerek .
Daha önce , mesela Sürücü ( Drive ) ve Sadece Tanrı Affeder ( Only God Forgives ) filmlerindeki çalışmalarıyla insan ruhunun derinliklerini keşfe çıkan besteci Cliff Martinez'in , filmin kalitesini tamamlayan ve asla öne fırlamayan müziklerinin altını çizerim .
