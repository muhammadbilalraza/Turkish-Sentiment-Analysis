Korku filmleri sezonunda son 1 yıllık süreçte ciddi bir artış söz konusu oldu .
Birbiri ardına gelen yapımların bazıları gerçekten işini hakkı ile yapan , başarılı yapımlardı , bazıları ise türün gereklerini göz ardı etmiş , tadı tuzu olmayan işlerdi .
Bu hafta itibariyle vizyona merhaba diyen Şeytani ise bu iki ayrı ucun tam olarak neresinde duruyor ?
Şeytani filmi aslında daha önce pek çok kez denenmiş , daha doğrusu hikayenin temeli olarak tercih edilmiş bir konuyu sunuyor .
Ancak bunu kendine has , farklı bir üslup ile gerçekleştirdiği için sürükleyici oluyor ve hatta merak duygusunu genellikle yüksekte tutmayı başarıyor .
Korku türünde bunu başarmak genel olarak pek kolay değil .
Karakterler ile aranızda bağ kurabilmeniz , senaryodaki merak unsurlarının ne kadar davetkâr olduğu ve tabii oyunculuklar .
Bunlar genel olarak Şeytani’nin de güçlü yanları arasında .
Filmin konusuna gelelim .
Chloe , David , Seth ve Elise uzun yıllar önce bir otel odasında yaşanan korkunç bir intihar vakasını merak ederek Los Angeles’a yol alır .
Chloe ve David bu geziyi tamamen vakit kaybı olarak görür ve asıl hedeflerine yol almak isterler .
Bu konulara ilgi duyan Elise ve haşarı sevgilisi Seth ise mekan için heyecan duymaktadır .
Otel odasına yerleşirler , espriler ve eğlence derken geceyi geçirirler .
Bu arada dışarıda tartıştıkları bir adamdana intikam almak isteyen David diğerlerini de yanına alarak takibe başlar .
Neticede eski bir çiftlik evine ulaşırlar , çok sayıda satanistin bir kızı kurban etmek üzere olduğunu görürler .
Kızı kurtaran ekip mekandan kaçar .
Bu noktadan sonra işler iyice sarpa sarar ve neyin gerçek , neyin hayal olduğu bilinemez .
Filmin yönetmen kolduğunda The Vampire Diaries ve Fringe gibi TV serilerinde yönetmenlik yapmış olan Jeffrey G. Hunt bulunuyor .
İsmin en büyük başarısı oyuncu ekibini nasıl bir arada tutacağını , aralarındaki ilişkiyi ne kadar gerçekçi yansıtabileceklerini göstermesi .
Başka bir deyişle karakterlerin büyük bir kısmı oldukça inanılır ve az çok bir şekilde çevremizde olan kişiler .
Bunların başında ise kurtarılan Alice rolündeki Sophie Dalah .
Olabildiğine inanılır , hüzünlü ve yer yer de korkutucu bir tipleme .
Modern Family’deki Haley ile kahkaha katsayısını yükselten Sarah Hyland bu filmde hem başrolde , hem de farklı bir tarz ile şaşırtıcı .
Satanizm , kurban törenleri , öte dünya gibi şeyleri karıştırmaya bayılan Elise olarak karşımıza çıkan Clara Mamet ve zibidi partneri Seth’i canlandıran Justin Chon kendilerinden bekleneni fazlasıyla veriyor .
Şeytani her ne kadar bütün hikayeyi Satanizm üzerine kurmuş gibi gözükse de aslında olayların çok daha farklı bir tarafına bakmaya çalışmış .
Yani klişeleşmiş “insan kurban eden Satanistler” yerine biraz daha ileri giderek perdenin ardındaki Okültizm’e de bulaşmış .
Belki çok fazla detay sunmasa da seyir keyfini yükseltmeyi başarıyor .
Aslında her ne kadar izlenebilir ve korku kat sayısı yeterli olsa da Şeytani’nin dikkat çekici bir eksiği var .
Senaryonun işlediği hikaye akışı aslında çok katmanlı ve daha rahatsız edici bir forma dönüşebilirmiş .
Karakterler üzerinde gidebilecek “yargılanma”lar genele yayılınca , vurucu korku anları da zaman zaman daha düşük etki sunmuş .
Pek tabii buna “cehennemden bile beter” düşüncesinin yeteri kadar resmedilememesi eklenince büyük bir fırsat kaçırılmış .
Yine de yapımın son dakikaları yeteri kadar ilgi çekici .
Şeytani filmi bu haftanın dikkat çekici korku filmi olarak sinema salonlarında izleyicilerini bekliyor . burcinaygun@gmail.com
