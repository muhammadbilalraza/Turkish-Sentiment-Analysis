İzleyen çoğu kişinin ‘Aynı Yıldızın Altında’ filmiyle özdeşlik kuracağı Everything Everything / Her Şey ,  Nicola Yoon’un aynı adlı kitabından uyarlama .
Film 17 yaşındaki Madeline Whittier’in hastalığıyla ilgili olarak dış dünyaya kapalı bir hayat sürmesiyle başladığı için fantastik bir çağrışım yapıyor önce .
Her şeyi steril yaşayan , dış dünyaya ancak camların ardından bakan ve sürekli yüzme hayalleri kuran kızın hayatını anlatan filmin başta ilginç bir hikayesi olduğunu söylemek mümkün .
Madeline bu kaderi sonsuza kadar sahiplenmiş izlenimi uyandırıyor ilk başlarda , kıstırılmış dünyayı aşmasında hayalleri yardımcı oluyor .
Görüştüğü kişiler annesi , bakıcısı Carla ve onun kızı .
Filme ilişkin ilk başta da değindiğim gibi fantastik bir gelişme beklerken ; mucize karşı eve taşınan Olly oluyor .
Bu genç çocuk Madeline’in bir anlamda ilacı oluyor ve film iç dünyaya karşı bir mücadele filmine dönüşüyor .
Yani bir nevi film kızı içeri tıkan mikroplara karşı savaş açıyor diyebiliriz .
Tüm bu mücadele esnasında ise anneyi bir kutuya kapatmamız gerektiğini salık veriyor film .
Zira kendisi bir sırlar kutusu ve her an infilak edebilir !
Tabii filmi izlerken şu da dikkatimizden kaçmıyor değil .
Madeline’in bu durumunun altından ancak iyi bir maddi güçle kalkılabilinir .
Doktor olan anne öyle bir sistem kuruyor ki kızına neredeyse eksiksiz …
Bir tutsaklığın en iyi hali .
Yani fakir bir çocuk için geçerli olamayacak bir yaşam modeli .
Hoş belki de o çocuk kendisini dış dünyaya salıp mücadeleye girişirdi .
Kaybederdi ya da kazanırdı onu bilmek mümkün olmazdı elbet ama Madeline olumlu tarafından bakarsak böyle de şanslı bir çocuk !
Film Madeline ve Olly arasında filizlenen aşkla ivme kazanıyor ve filmdeki sırlar perdesi de bir bir ortadan kalkmaya başlıyor .
Tabii bu sırları vermek Madeline’e baştan bakteri enjekte etmek ve onu yataklara düşürmek olur ki …
Onu yapamıyoruz o yüzden .
Film aşk her şeyi yenebilir tarzında bir gençlik filmi .
Ben Madeline ve Olly arasındaki aşkı yeterince inandırıcı bulamasam da film aradan şöyle bir mesaj yollamayı da ihmal etmiyor neyse ki …
Madeline dış dünyayı denemek için bir adım atıyor , özellikle de kendisi için .
Sonra da Olly için .
Annenin bitmeyen kaygısı , Madeline’in dış dünyaya yakın hale gelmesi , hatta bakıcıyı bile kovması …
Üzüntüden çok ortaya çıkmasını istemediği sırlara ilişkin kaygısına dikkat kesiliyoruz !
Her şey ortaya çıktıktan sonra ağzımızda pek öyle iyi bir tat kalmıyor , çünkü film her türlü duygusal modu siliveriyor .
Belki bilerek yapılmış , daha çok umut , güç ve inat yönü öne çıkarılmak istenmiş olabilir .
Konu iyi ama işleniş çok tatmin edici değil , hızlıca soluklanmadan geçiyor ve istenilen etkiyi pek iyi yaratamıyor maalesef !
Ama özellikle gençler için hayatına sarılmak , onu zorlamak ve bir çıkış yolu yaratmak adına doğru bir film .
