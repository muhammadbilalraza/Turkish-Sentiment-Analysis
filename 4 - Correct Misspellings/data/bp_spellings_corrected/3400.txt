Ah hayat !
Kutulara benzeyen evlerde ve akvaryumsu bürolarda süren biteviye , solgun , uysal .
Gezegenin tüm banliyölerinde aynı olan sıkıcı hayatlar !
İnsan olduğunu hissetmek , hayallerini canlı tutmaksa eğer , fırsat çıktığında ardında bıraktıklarına bakmayacak ve risk alacaksın .
Belki .
Belki hayatın hiç göremediğin yüzüyle karşılaşır , yaşamanın acı verdiği ve huzursuz ettiği insanları anlamaya bir nebze yaklaşırsın .
Dublin'in kıyısında yaşayan Jon ( Domhnall Gleeson ) klavyesiyle besteler yapıyor , bir grupta çalma düşlerini canlı tutuyordu .
Şehre eksantrik müzik grubu " Soronprfbs " gelir , klavyecileri intihar teşebbüsünde bulunur ve Jon bir anda gruba dahil olup , hayatın diğer yüzüne doğru serüvene atılır .
Beş kişiden oluşan ekibin özellikle üç üyesi özeldi : Frank ( Michael Fassbender> ) liderdi ve kartonpiyer kafa maskesini asla , duş alırken bile , uyurken bile çıkarmıyordu .
Clara ( Maggie Gyllenhaal ) agresif , hem de çok agresifti .
Don ( scooter McNairy ) ise ılımlı ancak sanki büyük sürprizini saklayan bir adamdı .
Parlak geleceği olan genç erkeğin , bir yaz gecesi hatasının çevresindekilere ve kendisine etkilerini öykülediği , roman uyarlaması " Ne Yaptın Richard ? " la ( What Richard Did ) anımsayabileceğiniz İrlandalı yönetmen >Lenny Abrahamson> , kurmaca filmi " Frank " te önceden tanınan bir karakteri merkeze oturtmuş .
Frank , İngiliz komedyen / müzisyen Christopher Mark Sievey'in ( 1955 – 2010 ) yarattığı , TV dizileri de olan Frank Sidebottom karakteri .
Sievey , punk rock grubu The Freshies'in de kurucusu ( Onun hakkında " Being Frank : The Chris Sievey Story " adlı yeni bir belgesel mevcut ) .
Filmdeki grup da , The Freshies'den esinlenerek oluşturulmuş .
Grupla olan bu tuhaf macerayı internet üzerinden aktararak paylaşan Jon , mesajlarıyla , o güne dek öğrendiği hayata dair bilgiler üzerinden ilerlerken , garip biçimde , aslında grup üyelerinin yaşamakla ilgili meselelerinin çok daha derinlerde yattığını sezmeye başlıyor .
Yönetmen , Jon'un mesajlarını isabetle kullanmış : Dışarıdan bakıldığında , herkesten uzak kır evinde üretmek için toplanıp üretemeseler de , aralarında kavga da etseler , müzikleri aykırı ve parasız ve sıkıntılı da olsalar , " Soronprfbs " gibi bir isme yakışmaktadır .
Oysa söylediğimiz gibi , acılar daha derinlerde .
Frank neden kafa maskesini hiç çıkarmaz , dışarıdakilere yüzünü göstermez ?
Clara'nın öfkesinin kökenleri ?
Don'un kederi ?
Tüm bu sorulara , somut yanıtlar verilemez ki !
Seyirci Jon'la birlikte grubun içine sızıyor .
Ancak her bir seyirci , hikaye ilerledikçe kendi yüreğini yoklayarak ve Jon'dan ayrılarak onların hayatla alıp veremediklerine dahil oluyor .
Farklı bir deneyim tabii .
" Frank " te tarifle değil duygularınızla yol alacaksınız .
Bir noktada da Frank'le , Clara'yla , Don'la yakınlaşacaksınız .
Mizah ise , hayata yenilmeden direnmenizin en önemli dayanağı .
