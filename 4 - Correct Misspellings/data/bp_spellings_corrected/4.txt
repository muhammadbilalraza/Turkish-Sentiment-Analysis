Bu yıl iki iddialı filmle birden karşımıza çıkan usta yönetmen Ridley Scott’ın Gucci Ailesi hakkındaki biyografik filmi House of Gucci , sinemalardaki yerini aldı .
Başrollerde Adam Driver , Lady Gaga , Jared Leto , Al Pacino , Jeremy Irons ,  Salma Hayek ve Jack Huston’ın yer aldığı film Sara Gay Forden’ın The House of Gucci : A Sensational Story of Murder , Madness , Glamour , and Greed adlı kitabından uyarlandı .
Oscar dedikodularında da sıklıkla adı geçen film , yıldızlar topluluğuyla 2 saat 37 dakikalık , şık bir yolculuk vaat ediyor .
Özellikle , büyük oyuncu Al Pacino’yu beyaz perdede izleyebilme şansına hala sahip olabilmek büyük bir lütuf diyelim ve filme geçelim .
House of Gucci , merkezine Maurizio Gucci & Patrizia Reggiani aşkını alıyor ve bu sürecin bir aileyi nasıl paramparça edip , Gucci markasında herhangi bir Gucci’nin bulunmaması noktasına geliş detaylarını aktarıyor .
Scott , bunu yaparken Gucci şıklığına yakışır bir şekilde steril bir anlatımı tercih ediyor ve abartılı herhangi bir manevraya imza atmıyor .
Gereken ihtişam , zaten Gucci Ailesi ve kostüm tasarımlarında fazlasıyla var .
Scott , bu anlatım tercihinde kitaba ve dolayısıyla gerçek olaylara da sadık kalıyor .
Zaten , Gucci Ailesi adına konuşan kişilerin filme yaptıkları “suçlama” yanlış bilgiler olduğu üzerinden değil , bir ailenin kimliğini çalarak kar elde etmeyi seçtikleri yönünde .
Scott , bu suçlamaya karşı ailenin geçmişinden örnekler vererek kendini savundu ve böyle bir suçlamayı kabul etmediğini söyledi .
Tüm bunlardan anlıyoruz ki film , gerçekliğe son derece uygun ve bu konuda taviz vermeden senaryosunu da oluşturmuş .
Her şeyden evvel , filmin , atmosfer kurma ve dönemi yansıtma konusunda çok başarılı olduğunu söylemek lazım .
Kostümler ve prodüksiyon tasarımı ekibinin tüm çalışmaları tam puanı hak ediyor .
Scott’ın geçişlerdeki döneme ait müzik tercihleri ve bunları adapte ederken kotardığı sahneler de sizi filmin içinde tutmayı başarıyor .
Filmden hayal kırıklığıyla çıkanlar ve klasik ve basit bir biyografi olduğunu düşününler de olacaktır ama bu bilinçli tercihin filme güç kattığını düşünüyorum .
Zengin olma hayalleri kuran , olunca geçmişini unutan ve etrafına zarar veren bir karakter , ne istediğini bilmeyen ve sürekli yanlış kararlar veren bir diğer karakterle aşk yaşıyor , pembe dizi kıvamında olaylar yaşanıyor ve bunların üzerinde her zaman gölgesini yaşatan köklü bir miras var !
Scott , belirttiğim üzere her türlü ihtişamın çıkabileceği bu hikayede steril bir anlatım tercih ediyor .
Zira , bu destansı hikaye , kendi başına zaten yeteri kadar güçlü ve merak uyandırıcı .
Bu sebeple , tamamen hikayenin kendisine yaslanmak , onu küçük detaylarla desteklemek ve ayarı bozacak herhangi bir tercihte bulunmamak son derece kabul edilebilir bir karar .
Bunun bir örneğini daha önce Spotlight filminde de görmüştük ve o film de insanları ikiye bölmüş , beğenmeyenlerin TV filmi yakıştırmasında bulunmasına sebep olmuştu .
Ben , her iki filmden de bu anlamda memnunum .
Abartısız , ağdasız anlatımın ve gerçekliğin ön planda olması her zaman ilk tercihimdir .
Bu filmden bahsederken oyunculuk performanslarına bir paragraf ayırmamak olmaz .
Lady Gaga ve Jared Leto , hem performansları beğenenlerin , hem de bir o kadar nefret edenlerin ön planda tuttuğu isimler .
Fazla karikatürize olduğu eleştirileri yapıldı ama Patrizia Reggiani’nin Youtube videolarına baktığımızda Lady Gaga’nın başarılı olduğunu kolayca anlayabiliriz .
Kendi zaten karikatürize olan karakterler , karikatürün de karikatürü olarak performe edilmiş ve bu konuda da başarılı olmayı başarmış .
Sadece , Gaga’nın aksanı oluştururken profili tam oturtamadığı ve zaman zaman aksandan koptuğu sahneler olduğunu söylemek gerekiyor .
Leto da aynı şekilde karikatürize ve filme eğlence katan bir yanı var .
Adam Driver , her yeni filmiyle daha da büyüyen bir aktör olurken , Al Pacino yine muhteşem bir performansla karşımıza çıkıyor .
Büyük oyuncu Pacino’yu , 2021 yılında hala beyaz perdede izleyebilmek , bizler için çok büyük şans ve umarım uzun bir süre daha bunu yaşayabiliriz .
House of Gucci , bir başyapıt değil ama son derece eğlenceli ve ilgi çekici .
Scott , Gucci şıklığına yakışır bir anlatım tercih ediyor ve bu tercihi filme güç katıyor .
Bu tercih neticesinde , yer yer pembe dizi kıvamında anlar yaşıyoruz .
Gucci Ailesi’nin yaşadıkları da zaten bir pembe dizide karşımıza çıkabilecek türden ihanet ve entrikalar barındırıyor .
Yine aynı yere dönüyorum ve basit anlatımın , hikayenin içine her şeyiyle girmemizi sağladığını söylemek istiyorum .
Scott , umarım , bu formunu önümüzdeki projelerine de yansıtır .
Zira ,  Joaquin Phoenix başrollü bir Napolyon filmi , kağıt üzerinde bile oldukça heyecan verici .
