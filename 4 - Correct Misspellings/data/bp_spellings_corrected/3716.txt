Toprağa Uzanan Eller , bazılarının aksine , benim gerçekten beğendiğim ve samimi bir sinema yapma çabası gördüğüm bir yapım oldu .
Tuhaf bir şekilde bu filmi vizyona girmeden önce , paralı TV izleme platformlarından birinde keşfettim .
İlk karesinden beni çeken bir şeyler vardı ve anlattığı hikayenin içine girdim .
Sadece kimlik arayışına yaslanmayan , emek - sömürü meselesinin de altını çizen toplumcu hikayesi dikkatimi çekti , Yılmaz Güney zamanlarından kalma bir sinema tadı yakaladım , çocuk karakterlerinin bu kadar öne çıkarılması hoşuma gitti ve daha başka şeyler …
8 yaşına gelmiş olmasına rağmen , okula gönderilmemiş , kimliği çıkarılmamış bir çocuk olan Toprak ( Ali Bilen ) karakterinin kız kardeşi Zeliha’ya ( Zeliha Bilen ) anlattığı bir masalın canlandırma sekansıyla açılıyor film …
Bu andan itibaren Ömer Can’ın sakin anlatımına eşlik eden , Engin Bayrak’a ait bir tema müziği bizi filmin içine çekiyor .
Tam da burada altını çizeceğim ; filmin müzik çalışmasını yönetmenlikten de , oyunculuklardan da daha başarılı buldum .
Oldukça evrensel , hikayenin yaşatmak istediği atmosfere uygun düşen bir tema çalışması yaratılmış .
Açıkçası , yoğun bir etnik tını kullanılsa bu kadar etkileyici olmayabilirdi .
Bu müzikal tema , nerede , hangi koşullarda yaşarsanız yaşayın , sizi filmin hikayesine ortak ediyor .
Toprak için anlattığı masal , gerçekliğin ayazından kaçabilmenin tek yolu …
En iyi dinleyicisi , geçirdiği çocuk felci yüzünden kör kalmış olan kardeşi ve onun etrafına masaldan bir masumiyet kozası örüyor Toprak …   Çukurova’nın pamuk tarlalarında 3 kuruş için ömür tüketen mevsimlik işçi ailesinin çocuğu onlar ama o bu mecburi yaşamdan bir Pamuk Krallığı masalı yaratıyor .
Oraya ulaşabilirlerse bir dilek dileyecekler ve Zeliha’nın gözleri açılacak .
Sonraları kendi de inanıyor anlattığı masala , boşuna bir ümitle yaşama tutunmaya çalışıyorlar .
Gerçekten iki kardeşin canlandırdığı Toprak ile Zeliha haricinde , memleketin en iyi ve kıymeti bilinememiş oyuncularından biri olan Nail Kırmızıgül ( Süleyman ) dikkat çekiyor .
Yılan Hikayesi  dizisi döneminden beri keyifle izlediğim aktör , her zamanki başarılı oyunuyla karaktere derinlik katıyor .
Aynı zamanda Kürt sinemasının en güzel iki yüzünden biri ve iyi bir oyuncu olan Medya İzgi de ( diğeri Gülistan acente ) canlandırdığı Zehra karakteri ile filmin öne çıkan oyuncularından .
Denizden Gelen ( 2009 ) filminin yapımcısı Ömer Can’ın ilk yönetmenlik denemesi olan Toprağa Uzanan Eller , iyi bir hikaye ve başarılı bir cast çalışmasına sahip ancak yönetmen sanki bu filmi çekerken “festival jürileri” meselesini fazla kafaya takmış ve filmin temposunu olabildiğince düşürmüş .
Masal sekanslarında büyülü bir gerçekliğe kavuşan filmin kalanında da daha yoğun bir duygusal ton yakalamak isterdim .
Yine de bir ilk yönetmenlik denemesi için affedilmeyecek kusurlar içermiyor .
Ağustos sıcağında ve çok az kopya ile gösterime girmesine rağmen , ıskalanmaması gerek bir film olduğunu düşünüyorum Toprağa Uzanan Eller’in .
Filme çekilmesi gereken ama ihmal ettiğimiz meselelere el atması yüzünden bile bu film için bir bilet almaya değer .
Sinemada izlemek ayrıca anlamlı olacaktır .
İyi seyirler … murattolga@gmail.com twitter . com / murattolga
