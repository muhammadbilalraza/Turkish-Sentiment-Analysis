Fransız sinemacı , yakın dönemin en orijinal ve meşhur işleri ile öne çıkan ismi Luc Besson bir başka epik deneyim ile sahnede .
Ülkemizde ilk olarak Leon filmi ile tanınan , daha sonra 5. Element ve Taxi sayesinde beyinlere kazınan Besson , kendine has sinema anlayışı ile başkasından kolay kolay beklenmeyecek yapımlara imza atan bir yönetmen .
Bunun temelinde ise işin yaratıcılık konusunda harcanan muazzam emek yatıyor .
Fransız üstad , başında olduğu proje ile ilgili olabildiğine detaylı araştırmalarda bulunan , anlattığı hikayenin benzerine pek rastlanmasa da hem orijinal hem de kaliteli olabilmek için ekstra çaba harcayan bir sinemacı .
Bundan 20 yıl önce 5. Element ile hepimizi şaşkına çeviren bu sinema aşığı şimdi de kült bir çizgi roman ile beyazperdede .
Tam tamına 50 yıl önce merhaba diyen Valérian and Laureline adlı çizgi romandan serbest uyarlanan Valerian ve Bin Gezegen İmparatorluğu adlı film , yönetmenin harcadığı inanılmaz bir emeğin eseri .
Aynen 5. Element’te yaptığı gibi bambaşka evrenler , kültürler ve hikayeler yaratma amacıyla yola çıkan isim , yüzlerce sayfalık bir içerik kitabı hazırlamış .
Film boyunca karşımıza çıkan karakterler , uzaylılar , mekan ve kostümler ile bu evrene ait tüm detaylar bahsi geçen kitapta detaylıca yerini bulmuş .
Başka bir deyişle Luc Besson yeni projesi için çok sağlam bir ilk adım atmış .
Filmde kullanılam rekor sayıdaki özel efekt , CGI içeriği de cabası .
Subway , Derinlik Sarhoşluğu ve Angel A gibi tamamen kendine özgü ruha sahip yapımların da sahibi olan yönetmen , Valerian ve Bin Gezegen İmparatorluğu’nda neler yapmış peki ?
Doğaüstü filmindeki müthiş performansı ile adını duyuran Dane DeHaan ve taze aktris Cara Delevingne’in başrollerinde olduğu proje aslında uyarlandığı çizgi roman ile direkt olarak bağlantılı değil .
Karşımızda daha çok Besson’ın kendi hayal dünyasının bu dünyaya izdüşümü var .
Bağımsız sayılabilecek bir hikaye , yönetmen ve senaristin düşsel yolculuğu .
Hikayeye gelecek olursak ; binlerce yıl boyunca evrenin her bir köşesinden gelen farklı ırklar Dünya yörüngesindeki Alpha istasyonuna konuk olur , bu dış uydu yavaş yavaş büyümeye başlar .
Nihayetinde gezegenimize yakınlığı tehlikeli hale gelen Alpha , uzayın derinliklerine yol alır .
Sayısız uzaylı ırkı , insanlar da dahil olmak üzere bu devasa yapıda beraber yaşarken , onların tarih , kültür ve bilgi geçmişi bu istasyonda depolanır .
Uzayın güvenliğinden sorumlu olan Hükümet’in gizli ajanları Valerian ( Dane DeHaan ) ve Laureline ( Cara Delevingne ) ise işlerinin ehli , biraz zıpır ama yerine göre olgun serüvencilerdir .
Sıradaki görevleri ise gizli bir paketi ele geçirmek , sonrasında ise beklenmedik bir kurtarma görevine girişmektir .
Bu arada evrenin uzak bir köşesinde yıllar önce yok olan Mül adlı gezegeni büyük büyük bir sırrı ardında saklamaktadır .
Valerian ve Bin Gezegen İmparatorluğu filmi görsel açıdan baştan sona bir masal gibi .
Mül’ün cennet sahilleri ve halkından tutun da , Alpha’nın farklı bölümleri , Rihanna’nın canlandırdığı Bubble ve sahne şovu , boyutlar arası pazar kovalamacası , Valerian ve yarı - platoniği Laureline’in dövüş koreografisi , Clive Owen ve Ethan Hawke’ın keyifli performansları ve alkışı defalarca kez hak eden müzikleri , tam bir masal .
Yer yer temposu düşen filmin en büyük eksisi ise Besson’ın imzasını taşıyan senaryosu .
Hikaye bazında alışıldık ama ilgi çekici olan film , iş bunu seyirciye aktarmaya geldiğinde yalpalıyor .
Zira Valerian ve Laureline de dahil olmak üzere karakterlerin geçmişlerine dair pek bir detay sunulmuyor , o geniş , renkli evren arka planda silikleşmeye başlıyor .
Yönetmenin de muhtemelen bilinçli tercihi ile filmin gizemi , şaşırtması beklenen sürprizi maceranın başından itibaren belli .
Buna pek de gereği olmayan yan hikayeler dahil olunca perdeden kopmak kolaylaşıyor .
Bunları bir yana bırakacak olursak , Valerian ve Bin Gezegen İmparatorluğu üzerinde büyük emeği taşıyan , sağlam bir arka plana sahip , usta bir şekilde kameraya alınmış , hem aydınlık hem de karanlık bir uzay masalı .
Büyük bütçeli bir eğlence parkı . burcinaygun@gmail.com
