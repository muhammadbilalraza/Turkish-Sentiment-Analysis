2003 yılında dikkat çeken animasyonlarından biri olan Belleville’de Randevu , Sylvain Chomet’in yönetmenliğini yaptığı Fransız , Kanada , Belçika ortak yapımı bir film .
Yönetmenin 1998 yılındaki oldu Lady and the Pigeons isimli kısa animasyonundan sonraki ikinci yönetmenlik denemesi .
Kendine özgü animasyon tekniği , ses efektleri ve karakterleri ile farklılığını ortaya koyan yönetmen , gerçekten ' başka türlü ' bir üsluba sahip .
Sanat yönetmenliğini Evgeni Tomov’un yaptığı , öykü anlatma tekniğinin başarılı bir örneğini ortaya koyan Belleville’de Randevu , Londra’daki sanat çevrelerinde yeni dönem gerçeküstücü animasyon sinemasının yüz akı olarak kabul edildi .
İki boyutlu animasyon tekniği ile CGI birleştirilerek yaratılan karanlık atmosferde , Paris şehrini daha önce hiç görmediğimiz bir formda görüyoruz .
Paris’in eteklerinde yaşayan Madame De Souza ve evlat edindiği Champ’in öyküsünü izlediğimiz film , Tour De France’a katılan Champ’in mafya tarafından Belleville kentine kaçırılması ile gelişen olayları sunuyor bize .
Belleville’de Randevu , 1930’ların mekanikliğini ve postmodern zamanları gerçeküstü bir atmosferde harmanlıyor .
Genel anlamda Fransız kültürünün çeşitli yansımalarını gördüğümüz film , eski ve yeni dünya karşılaştırması ile de dikkat çekiyor .
Belleville kentine biçim anlamında New York kenti kaynaklık etmiş .
Obez insanları ile biçimlenen Belleville’de yaşayan kız kardeşler ve Madame De Souza’nın yaşamlarının kesişmesi ile filmin öyküsü gelişiyor .
30’lu yıllardaki gösterileri ile ünlenen fakat şimdi bir apartman dairesinde sıradan bir şekilde yaşamlarını sürdüren kardeşlerin kendilerine özgü gerçeküstü yaşamları ile filmin estetik gücü tavana vuruyor .
Filmde önemli bir karakter olarak karşımıza çıkan Madame De Souza’nin hediye ettiği , Champ’in köpeği Bruno , filmin çatısının kurulduğu dramatik anlatımı güçlendiren en önemli karakterlerden .
Aynı zamanda filmdeki çoğu insan karakterden daha insansı tepkileri ile gerçeküstü ortamda dikkat çekmeyi başarıyor .
Belleville’de Randevu , ayrıntılar üzerine bir animasyon .
Her karesi , içindeki ayrıntılar ile yaratıcılığın sınırlarını zorluyor .
Bu çaba izleyicinin daha önce görmek istediği fakat karşılaşmadığı bir film ortaya koyuyor .
Endülüs Köpeği gibi gerçeküstücü filmlerin yanında , bundan sonra Belleville de yerini alacak .
