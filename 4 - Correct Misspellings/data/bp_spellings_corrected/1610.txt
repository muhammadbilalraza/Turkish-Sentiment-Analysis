Orta karar aksiyon yönetmeni Mimi Leder ( " The Peacemaker - Barışcı " ( 1997 ) , " Deep Impact - Derin Darbe " ( 1998 ) bu sefer karşımıza , " Pay It Forward - Iyilik Bul , Iyilik Yap " adlı değişik ve iyi bir filmle çıkıyor . Fakat filmin iyiliği olağanüstü yönetmenliğinden veya olağanüstü oyunculuklardan kaynaklanmıyor . " Bir birey olarak tek başımıza dünyayı daha iyi bir yer yapabilir miyiz ? " fikri filmin ilk on dakikasında beyninizde yer ediyor ve filmin sonuna kadar sizleri bırakmıyor . Filmin sonunda koltuğunuzdan kalkarken büyük çoğunluğunuzun " Neden olmasın ? " diyeceğinize eminim . Filmin güzel yani seyirciyi bu fikirle oynamaya davet etmesi . Trevor McKinney ( Haley Joel Osment ) alkolik bir anneye ( Helen Hunt ) sahip olmanın zorluklarıyla boğuşurken , yeni ders yılı ile birlikte hayatına yüzü ve vücudu yanık izleriyle dolu olan sosyal bilgiler öğretmeni Eugene Simonet ( Kevin Spacey ) girer . Daha ilk ders imkansıza benzeyen bir ödevle sonuçlanır : " Dünyayı değiştirecek bir fikir üretin - Ve uygulamaya geçin ! " Trevor'un bulduğu yöntem gayet basittir . Birisi için gerçekten önemli olacak bir iyilik yapacak ( örneğin onu intihardan vazgeçirmek ) , iyilik yapılan kişide buna karşılık üç yeni kişiye iyilik yapacak , sistem böylece genişleyerek devam edecektir . Bir gazetecinin ( Jay Mohr ) bu " iyilik bul - iyilik yap " sisteminden haberdar olmasıyla olaylar gelişir . Hassas dokusuna rağmen ( alkolik anne , fiziksel açıdan sorunlu öğretmen , aile içi şiddet uygulayan baba , eroinman sokak serserisi ) film hiçbir sahnesinde o beklenen büyük duygu patlamalarını bizlere yaşatmıyor ve " sulu göz " bir melodram olmanın ( belki finali dışında ) sınırından ustaca kurtuluyor . " The Sixth Sense - Altıncı His " ( 19 ) ' de aslında pek de sevmediğimiz Osment bu filmde bir harika . Kevin Spacey biraz otomatik pilota takmış gibi görünmesine rağmen bilhassa Helen Hunt ile karşılıklı oynadığı sahnelerde ( ki bu sahneler gerçekten çok başarılı ) olağanüstü . Bir çift lafımızda Helen Hunt'a olacak haliyle . Şu an halen gösterimde olan üç filmde ( " Cast Away - Yeni Hayat " , " What Woman Want - Kadınlar Ne İster " ve " Dr . T And The Women - Dr . T ve Kadınlar " ) arz - I endam eden bu şahsiyetten tek ricamız bir süre film çevirmemesi . Jay Mohr ( " Jerry Maguire " ( 1996 ) ) , James Caviezel ( " Frequency - Frekans " ( 20 ) ) , Jon Bon Jovi ve Angie Dickinson'dan oluşan yardımcı oyuncu kadrosuda gayet eli yüzü düzgün bir performans sergiliyor . Özetle . Bu hafta gösterime girecek olan üç filmin ( Bruce Willis'li " Unbreakable - Ölümsüz " , Ang Lee imzalı " Crouching Tiger , Hidden Dragon - Kaplan Ve Ejderha " ve Michael Douglas'dan Dennis Quaid'e kadar herkesi bünyesinde barındıran " Traffic - Trafik " ) yanında unutulmadan gidin ve bu filmi izleyin .
