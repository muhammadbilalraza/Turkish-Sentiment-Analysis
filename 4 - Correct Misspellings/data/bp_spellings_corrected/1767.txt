Bu hafta gösterime girecek " Chicken Run - Tavuklar Firarda " şerefine sinema tarihinin önemli " toplu kaçış " filmlerine bir göz atalım .
buyur .
" The Great Escape - Büyük Kaçış "
( 1963 ) : Steve McQueen , James Garner , Richard Attenborough , Charles Bronson , Donald Pleasence , James Coburn gibi usta oyuncular büyük usta John Sturges'ın yönetiminde bir araya gelirse ne olur ?
Ortaya sinema tarihin en iyi " kaçış " filmlerinden biri çıkar haliyle .
Gerçek bir hikayeye dayanan filmde 70 civarı müttefik askeri " kaçılamaz " diye tanımlanan bir Alman askeri kampından kaçarlar .
Filmin ilk yarısı kaçış hazırlıklarıyla geçerken , ikinci yarısında Alman askerlerinin kaçakların peşine düşmesi anlatılıyor .
Büyük bir heyecan , nefis bir tempo .
Commodore 64 uyarlaması zamanında en zevkle oynadığım oyunlar arasında .
Steve McQueen'li motosiklet sahnesi haliyle unutulmaz .
" Stalag 17 "
( 1953 ) : Billy Wilder'dan benim en favori filmlerinden biri . William Holden , Sefton rolünde çok başarılı .
17 numaralı Alman esir kampında tutulan müttefik askerlerinin her kaçma girişimi başarısızlıkla sonuçlanınca içlerinde bir hain olduğundan şüphelenirler .
Olaylar sürpriz şekilde gelişir .
Film zaman zaman komedi - dram arasında aşırı derecede gidip gelmesine rağmen bence çok başarılı .
Casusu Alman askerlerine vurdurdukları sahnede alkışlamamak mümkün değil .
" Victory "
( 1981 ) : İşte tam bir şenlik .
Yönetmeni efsane John Huston'un bile pek fazla ciddiye almadığı her karesinden belli olan , ama işte belki bu yüzden bu kadar eğlenceli olan bir film .
2.Dünya Savaşı sırasında Naziler propaganda amaçlı bir maç düzenlemek isterler .
Bu iş için seçtikleri müttefik askerleri ise maçı kaçışlarını düzenlemek için kullanmak isterler .
Filmde kimler yok ki . her taşın altından çıkan Michael Caine , Rocky I ve II filmleriyle o zamanlar henüz ciddi oyuncu kategorisinde olan ( ve bu filmde gerçekten iyi bir oyunculuk sergileyen ) Sylvester Stallone , vazgeçilmez Max Von Sydow ve futbolun tanrıları Edson Arantes do Nascimento , nam - ı diğer Pele , Ingiliz futbolunun gelmiş geçmiş en büyük oyuncularından Bobby Moore , Arjantinli dev Osvaldo Ardiles .
Pele'nin rövaşata golü ve kaleci olan Stallone'nin kurtarışları unutulmaz .
Bilhassa ilk iki filmin " Chicken Run - Tavuklar Firarda " ' ' ya fikir babalığı yaptığına eminim .
Sinemaseverler bu konuda birçok nokta yakalayacaktır .
Birlikte yakalamak umuduyla .
