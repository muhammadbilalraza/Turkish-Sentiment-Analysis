Oğlu ile arasındaki soğukluğu tamamen yanlış yollardan yok etmeye çalışan bir annenin , hayatını olduğundan daha fazla rayından çıkarmasını anlatan Lara , ülkemizde daha önce If İstanbul kapsamında gösterime girmişti .
Festivalin en iyi filmlerinden biri olarak beğenileri toplayan Lara , vizyondaki yerini almayı başardı .
Dünya üzerindeki toplumların her birinin farklı aile anlayışları olduğunu söyleyebiliriz .
Ülkemizde koruyup kollayıcı ve bunu yaparken de gösteriş yapmaktan çekinmeyen bir aile anlayışı mevcut .
Ancak Avrupa toplumlarına göz attığımız zaman , çocuğun kendi ayakları üzerinde desteksiz durmasını sağlamak isteyen bir yapı söz konusu .
Tabii Lara da , oğlu Viktor ile olan ilişkisini zamanında mahvetmiş ve bunu uzaktan toparlamaya çalışan bir anne olarak karşımıza çıkıyor .
Bunu toparlamaya çalışırken , kendi ön planda olan şeyin oğlu Viktor mu ; yoksa kendi hırsları mı olduğunu tam olarak anlayamıyoruz .
Bu iki his birbiriyle yarış içerisindeyken , Lara'yı yakından tanımaya çalışıyoruz .
Lara filmiyle ilgili akla takılı kalan sorulardan biri , filme neden ortadan başlanmış duygusunun verildiği üzerine .
Lara'nın geçmişini ya da nasıl biri olduğunu anlayamadan onun günlük yaşamına ve garip çabalarına giriş yapıyoruz .
Bir anda kendimizi çatışmaların , 60. yaşını kutlaması gereken , ama bugünün önemli olmadığını düşünen Lara'nın kendi kimliğiyle olması gerektiğini düşündüğü kişi arasında denge kurmaya çalışmasını izliyoruz .
Ancak Lara , kendi dışında biri olmaya çalışınca yaptığı her şey de havada asılı kalıyor .
Bir Almanya yapımı olan filmin yönetmenliğini Jan - Ole Gerster üstleniyor ve yönetmenin bir röportajında , her filmin bir gizemden ibaret olduğunu düşündüğünü öğreniyoruz .
Yani yönetmen , Lara'yı keşfedilmesi gereken , ancak her ayrıntısını da apaçık vermeyen biri olarak inşa ediyor diyebiliriz .
Yine yönetmenin görüşüne göre , bir film boyunca karaktere dair verilebilecek bilgi sınırlıdır , hatta bazen hiçbir şey öğrenemeyebiliriz bile .
Pekiyi Lara ile ilgili neleri öğrenemiyoruz ?
Öncelikle aile boyu müzisyenlik geleneğini bir bakıma sürdüren - gençliğinde bir piyanist olan , ancak kendine güvenemediği için bu harika işi bırakan
- Lara , filme başlarken intihar girişiminde bulunuyor .
Bu girişimin nedenini öğrenebildiğimizi söyleyemeyiz .
Yalnızla olasılıklar üzerine konuşabiliriz .
Lara'nın müzisyen kimliği , onu üst sınıfa yükseltirken , diğer yandan taksi şoförü ile - herhangi bir duygu hissedip hissetmediği çok iyi tespit edemediğimiz - bir flört durumu yaşıyor .
Bu ilişki halinin , Lara'nın duygusal boşluğu kaynaklı olabileceği düşüncesi akıllardan sızıyor .
Ancak eski kocası , gibi kişiler olayın içine hafif bakışlarla , basit diyaloglarla dahil olunca , Lara kendi boşluğuna geri dönüyor .
Karaktere dair apaçık olduğunu söyleyebileceğimiz her özellik , hırsı olabilir .
Filmin sonlarına doğru , Viktor'un henüz hazır olmadığını bildiğimiz konserinin bulunduğu salonun dolu olduğunu göstermek isteyen Lara , tüm biletleri alıyor ve önüne gelen herkese de bu biletleri dağıtıyor .
Doğum günü hediyesi alması gerekirken , kendi doğum günü için hediye veren Lara , kendi bencilliği için cömertlik yapıyor .
Aslında Lara , Viktor'a hazır olmadığını bizzat kendisi aşılamış , sonra da bunu telafi etmeye çalışmıştı .
Oğlu da dahil olmak üzere herkese son derece açık sözlü olan ve karşısındakini kırıp kırmamayı , hasar verip vermemeyi önemsemeyen Lara'nın bencilliğini ve katılığını küçük bir piyano öğrencisinin başarısızlığını ebeveyniyle yaptığı tartışmada anlatması sayesinde kanıtlayabiliriz .
Tüm bunları topladığımızda karakterin oldukça korkunç olduğunu söyleyebiliriz .
Lara filminin sorunu nerede ?
Filmin derinliğine bakarsak , karakter bazlı olarak tatmin edici nitelikte birçok şeyi izleyiciye geçirdiğini görebiliriz .
Ancak bunun için öncelikle filmin daha akıcı olması gerekiyor ve Lara'nın kaybı buradan başlıyor .
Filmin güzel taraflarını keşfedebilmeyi sağlayabilmesi için izleyiciyi içine alması gerekirken , dışarıda bırakıyor ve soğuk duvarların yıkılmasını tam olarak sağlayamıyor .
Bu nedenle filmin olduğu gibi kabul edilmesi zorlaşıyor .
Hatta Lara'yı izlerken akıllara garip bir şekilde Isabelle Huppert ve piyano Teacher geliyor .
Tabii konular tamamen farklı , ancak karakter yapısı ve oyuncular dolayısıyla o izlenim alınıyor .
Yönetmenin bir önceki filmi Lara'da Viktor rolüyle gördüğümüz Tom Schilling'i başrolüne alan Oh Boy olmuştu .
Aynı zamanda yönetmenin ilk uzun metraj filmiydi .
Jan - Ole Gerster , ikinci uzun metraj filmi Lara ile Karlovy Vary Film Festivali , Munich Film Festivali gibi festivallerden ödüle layık görülmüştü .
Tabii Lara'nın sizi filme alıp almayacağını keşfetmeniz için izleyip görmeniz gerekiyor !
Yazar : Özlem Yenilmez
