Genç yönetmen Erhan Tuncer’in son ve ikinci uzun metrajlı filmi Ağustos Böcekleri ve Karıncalar , ölüm döşeğindeki bir babanın son günlerinde evine toplanan çocuklarının açmazlarını anlatırken , bunu kısıtlı mekânda ele almayı seçerek diyaloglara ve oyunculuklara dikkat çekiyor .
Bu nedenle de bir tiyatro oyunu atmosferinde geçiyor .
Tuncer’in yazıp yönettiği filmin başrollerinde Macit Koper’in oğlu olarak tanıdığımız Gün Koper , Erdem Akakçe ve Bennu Yıldırımlar yer alıyor .
Bennu Yıldırımlar 7 yıl aradan sonra rol aldığı sinema filminde bildiğimiz gibi , çok başarılı .
Kendisi ile alakası olmadığını belirttiği Selma karakterinin altından ustaca kalkmış .
Selma’nın geçmişi ile yüzleşmeyi reddederek günlük hayat dertlerinden kurtulma çabası Yıldırımlar’ın film boyunca yüzüne yansıyor .
Erdem Akakçe ise tüm filmi neredeyse sırtlıyor ve karşımıza üzülerek tanıdığımız biri olarak çıkıyor .
Akakçe’nin deneyimi ve yeteneği her sahnesinde göze çarpıyor .
Ortaya çıkardığı karakter Metin’in inişleri çıkışları seyirciyi yakalıyor ve yer yer güldürürken yer yer tiksindiriyor .
- Karakterin karikatürize olduğunu düşünenler de olabilir tabii .
- Daha sonra Metin’in de geldiği noktanın tamamı ile kendisinin suçu olmadığını öğreniyoruz .
Akakçe’nin performansının yardımı ile Metin'in hikayesi aslında kendi içinde filmin söylemek istediği cümleleri taşıyor .
Gün Koper ise babasından devraldığı karakteristik görünüşü ve mimikleri ile filme çok yakışıyor .
Kemal karakterinin oyuncu seçimi kesinlikle tam isabet .
Umarız daha sık beyaz perdede izleriz .
Tüm bu roller kesilmemiş , uzun , hareketsiz , bol monologlu sahnelerle sınanıyor ve hepsi başarı ile sonuçlanıyor film boyunca .
Hikayeye gelecek olursak Ağustos Böcekleri ve Karıncalar’ın asıl değinmek istediği konu baş karakter Kemal’in de köşe yazısında değindiği “iletişimsizlik” .
İletişim çağında yaşadığımıza bakmayın bundan bahsetmiyor film .
Biz film ile bir sonucu izliyoruz .
İletişimsizliğin , sevgisizliğin büyük sonuçlarını izliyoruz .
Film bunu anlatırken de araya geçmişten gelen acı tatlı anıları yerleştirerek , Kemal'in iç dünyasından kesitler sunan kurgusu ile bir bütüne ulaşıyor .
Ailenin en küçük oğlu Kemal’in doğumu sırasında annenin ölmesi , bazı aile bireylerini dile getirmeseler bile içten içe Kemal’i suçlar hale getiriyor .
Kemal ise hayatı boyunca suçlayan gözleri üzerinde hissederek büyüyor .
Annenin ölümünden sonra ailede hiçbir şeyin yolunda gitmemesi de bu hissi besliyor .
Kendisine gelen ilk görücü ile evlenerek evden kaçan abla , özgür bir çocuk iken dine sıkıca bağlı biri tarafından baskılarla , dayaklarla yetiştirilen büyük ağabey ve küçük kardeşine bakması için okuldan alınan , sonrasında evden kaçıp sefil ve yalnız bir hayat yaşayan Aziz .
Ailenin tüm bireyleri Kemal’in röportajında bahsettiği “toplumdan önce ailede kurulması gereken iletişim”den nasibini alamadan kendi yolunu çiziyor .
Sonuç tabii ki bir patlamadan farksız .
Miras derdine düşen çocukların toplandığı evde yıllardır konuşulmayanlar konuşulur , havadan sudan gergin konuşmaların yerini duygusal boşalmalar alır .
Tüm bu buzdağının görünmeyen kısmı Kemal’i bulur .
Aslında hayatı boyunca bu görünmeyenlerle büyüyen Kemal filmin sonunda Psycho’nun Norman’ının bir yorumu olarak karşımıza çıkıyor .
Koper’in oyunculuğunun da bu benzetmemde katkısı büyük tabii .
Film ayrıca izleyiciyi sıkça şaşırtarak filme bağlıyor .
Değindiği konular da izleyiciye önemli detaylar düşündürtüyor hayatla ilgili ki sinemanın önemli nimetlerindendir bu güç .
Filmin karelerinden , ışığından , renginden bahsetmeye pek gerek yok .
Sinematografi filmi olmadığı açık .
Ama hiç kusuru yok mu ?
Var .
Filmin süresini Aziz’in tiradından keserek kısaltmak iyi bir fikir olabilirmiş .
Bir de babanın sonradan ortaya çıkan kızının bölümü tamamen hikayeden çıksa …
Sonuç olarak , yalnızca 5 salonda vizyona giren Ağustos Böcekleri ve Karıncalar , önce parmak bastığı konular sonra oyuncu performansları ile önemli .
Büyük bütçelerle çekilip salondan çıktıktan sonra kaybolan filmlerin arasında tavsiyedir .
Manolya Akdemir
