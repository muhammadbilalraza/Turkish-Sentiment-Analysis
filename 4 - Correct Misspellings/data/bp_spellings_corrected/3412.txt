Film izlemeyi severim .
Hiçbir filmi de yarısında çıkıp terk etmişliğim yoktur .
Arada zorlayanlar oldu tabii .
1.5-2 saatlik zamanımı baştan gözden çıkarmış olduğumdan her defasında sabrettiğimi hatırlıyorum .
Ümidimi ilk on dakikasında kestiğim filmleri bile sonuna kadar seyrettim .
İyi oyuncuların kötü filmlerde can çekişmesini , iyi bir yönetmenin kötü bir senaryoyu adam etmek için neler yapabileceğini görmek için .
Salonu terk etmeye en çok zorlayan film , The Majestic olmuştu .
Frank Darabont gibi olağanüstü bir anlatıcının ( Bkz . Esaretin Bedeli , Yeşil Yol ) , bu kadar başarısız bir film yapabileceğini düşünememiştim .
Film kötü olmakta o kadar başarılıydı ki , kariyerinin en ciddi rollerinden birinde ter döken Jim Carrey'i acıyan gözlerle izlemiştik .
Oysa artık bu alanda yeni bir favorim var .
Fransızların bayıldığı seri Taxi'nin dördüncü halkası .
Modası geçmiş komedinin böylesine acımasızca dayatıldığı başka bir film yapılamazdı herhalde .
Film derken , görüntülerin aktarıldığı pelikülden bahsediyorum .
Günümüzde bir sinema filminden beklentiler , " beni birkaç saatliğine başka bir dünyada hissettirsin " ile sınırlı değil artık .
Yaşantımızı gözden geçirmeye zorlayan , sorular soran ve bir kısmını kendince yanıtlayan zeka dolu filmler , hemen her ay birer ikişer salonlarımıza konuk olurken , size zerre kadar saygı göstermeyen bu filme dönüp bakacak mısınız ?
Oysa Luc Besson , nazlandığı onca yıldan sonra kamera arkasına geçtiği Angel - A ile bizi nasıl da ümitlendirmişti !
Yine hikaye anlatıyor , üstelik bunu yine iyi yapıyor , siyah - beyaz Paris'in aslında bir köprüler şehri olduğunu gösteriyor demiştik .
" Leon'u çeken adam " , acaba yine üretken bir dönemine girer mi diye bakınıyorduk .
Üretkenliğini kalitesiz komedi filmleri için kullanmakta kararlıymış meğerse .
Taxi 4 , bırakın tür sinemasını falan , ait olduğu sanat dalının o kadar yüzkarası ki , kendi içinde bile saf bir kötülüğü barındıramıyor , " kötü film " olma yolunda bile tutarlı davranamıyor .
Öncelikle , seriye adını veren kahraman , kendi filminde figüran !
Serinin ilk halkalarında şekilden şekilde giren , gittiği her yeri ayağa kaldıran , hızlı mı hızlı taksi gitmiş , yerine Kadıköy - Üsküdar hattında çalışan dolmuş gelmiş .
Bir sahnede acemi polisin elbiselerini çıkaracak kadar hız yapıyor ama sonra pişmanlık duymuş olmalı ki sindikçe siniyor , kendisini unutturuyor .
Sonuçta sürücüsü ve onun garip polis arkadaşıyla aylak aylak gezinen bir araç var ortalıkta .
Başlarda , ünlü Fransız futbol yıldızı Djibril Cisse'nin varlığıyla şöyle bir seyirciyi yakalayalım denmişse de , hiçbir şeyi doğru sunamayan ekibin elinde o da tribünleri pek ayağa kaldıramıyor .
Ama zaten film , henüz senaryo sete ulaşmadan çekildiği için bunların üzerinde durmak da boşuna .
Gerard Krawczyk , ki kendisi aynı zamanda serinin ikinci ve üçüncü filmlerinin de yönetmeni , tutmayan bir espriyi uzatan stand - up'çı gibi .
O , sahneleri uzattıkça ömrünüzün kısaldığını hissedebilirsiniz .
Ciddiye alınmaktan son derece uzak Taxi 4 , komik değil gülünç bir film .
Yılın en uzakta kalınması gereken işlerinden biri .
