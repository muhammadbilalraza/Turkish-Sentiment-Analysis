Türk korku sinemasının önlemez ilerleyişi devam ediyor .
Gerek gerçek anlamda rahatsızlık veren , geren , korkutan ve dikkat çekmeyi başaran yerli filmler , gerekse ortalama olarak bu sonsuz denizde yüzmeye devam edenler .
Bir de arada “eh olmasa mıydı ? ” dediklerimiz .
Geçtiğimiz günlerde vizyona giren Mel - un adlı yeni Türk korku filmi de , son iki skalanın arasında bir yerlerde gezinen , belki iyi niyetli ancak bir türlü olmamış / olamamış çalışmalardan bir tanesi .
Günümüz korku sineması bambaşka yerlere giderken ( ki halen gitmeyen örnekler de çoğunlukta ) , belli bir eksenin etrafında dönüp duran , bir bakıma kısırlaşmış diyebileceğimiz yerli korku filmleri yavaş yavaş can sıkmaya başlıyor .
Mel - un filmi ise ne yazık ki bu geleneği devam ettirenler arasına katılıyor .
Bildiğimiz cinli hikayeler arasına katılan , yeni bir şeyler sunmak konusunda geride duran proje , türü sevenlerin pek de mutlu olarak salondan ayrılamayacağı işlerden .
Mustafa Kara’nın yönetmenliğini yaptığı filmde , bir kez daha Türk korku sinemasının olmazsa olmazları , üç harfliler , cinler başrolde .
Hikaye ise bir hayli tanıdık .
Bir kurban , ona musallat olan doğaüstü varlıklar , bitmek bilmeyen bir dehşet , seyirciyi germek için kullanılan çeşitli numaralar ve özünde yine başarılı olamayan bir deneme .
Aslında belli bir kısmı iyi niyetle çekilen yerli ürküntüler , bir süre sonra merak unsurunu baltalamaya başlıyor .
Bu tür filmlerde karşınıza çıkacak olanların ne olacağını az buçuk bilen seyirci , doğal olarak söz konusu “ürkme” kısmında geride kalıyor .
Bunun en büyük nedeni ise , genellikle ortada anlatacak gerçek , güçlü ve ayakları yere sağlam basan senaryoların , anlatılması gereken hikayelerin yer almayışı .
Bu bir süre sonra gelenek haline gelince de , izleyici olarak ön yargı ile salona girmek , film bir seviyeye ulaşsa da , korkup , gerilmemek normal hale geliyor .
Aynen Mel - un’da olduğu gibi .
Zafer Kaya’nın imzasını attığı ve maalesef bir hayli zayıf kalan senaryo , seyircisine ele geçirilen bir kızı , laneti ve buna karşı koyan insanların serüvenini aktarmak istiyor , ancak atılan taş kısa mesafede yere düşüyor .
Oyunculuklar genel olarak vasat kalırken , bütçenin kısıtlı olması sebebiyle artık göze batacak kadar yetersiz görsel efektler işin tuzu biberi haline geliyor .
Zehra Özarslan Çelen , Ayşen Kurç ve Fevzi Altunbulak’ın kadrosunda yer aldığı Mel - un , amatör tavrı , kendini fazlasıyla ciddiye alıp , geride kalmasıyla ne yazık ki başarısız Türk korkusu kervanına katılan filmlerden biri olarak vizyonda yerini alıyor . burcinaygun@gmail.com
