90'lı yıllar sinemasının akıllara kazınan aile filmlerinden Jumanji , tekrar beyaz perdeye döndü .
Aynı oyunu bu kez modern bir senaryoda , farklı bir kadroyla izlediğimiz Jumanji : Vahşi Orman , devam halkası mı yoksa bağımsız bir yapım olarak mı değerlendirmemiz gerektiğini iyi düşünmemiz gereken bir film .

1995 yapımı aile macerası Jumanji , Robin Williams'ın , ailemizin bir bireyi olduğuna bizi gönülden ikna eden sıcaklığı , Kirsten Dunst'ın genç yaşında kendini gösteren yeteneği ve ilgi çekici konusuyla , bir izleyenin bir daha unutmamasını sağlayan bir filmdi .
Barındırdığı temposu düşmeyen maceranın yanı sıra yarıda kalan bir romantizm , bastırılmış aile çarpışmaları ve dillendirilmediği için pişmanlığa dönüşen sevgilerle birlikte duygu yüklü , dengesini iyi sağlayan , tam anlamıyla " güldürürken düşündüren " bir yapımdı .
Bu mütevazi aile filminin 22 yıl aradan sonra gelen devam halkasında ise ilk filmi başarılı kılan özelliklerin neredeyse hiç biri yok .  

90'lı yıllarda bir  ev oyunu olarak resmedilen Jumanji , bu kez bir video oyunu oluyor .
Karakterler tıpkı video oyunu avatarları gibi ; temel bilgilerle yola çıkarak birini seçersiniz ve bilmediğiniz biri olarak maceranız başlar .
Bu gençler için de durum aynı .
Birbiriyle alakasız okul öğrencileri bir bodrum temizliği için görevlendirildiklerinde Jumanji'yi buluyor ve oynamaya başlıyorlar .
Jumanji'nin sunduğu avatarların bedenlerinde , kendilerini vahşi olmanın içinde bulan gençlerin ilk andan beri temel görevleri hayatta kalabilmek oluyor .  

Mesele şu ; ilk Jumanji'yi bekleyenler hayal kırıklığına uğrarken , aksiyon macera severler için gayet keyifli saatler vadediyor bu devam halkası .
Karakterleri tanıyamıyoruz , kim oldukları hakkında pek bir fikrimiz yok .
Travmaları , değerleri , beklentileri nedir ?
Herhangi biriyle bağ kurmamızı sağlamak gibi bir derdi yok filmin .
Oyuna dahil olan 4 genç , mizahı en yoğun olacak şekilde , yanlış avatarlara denk geliyor .
Popüler kızımız obez bir dahinin vücuduna girerken , sessiz , utangaç kızımız da seksi bir kelle avcısı oluyor .
Uzun futbol yıldızı bir buçuk metreye inerken , okulun " hiç kimsesi " de haliyle The Rock oluyor .
Bu düzene baktığımızda filmin duygusal done vermekten çok mizaha ağırlık vereceğini anlayabiliriz .
Elbette Hollywood aksiyonlarının olmazsa olmazı hafif romantizm ve gereksiz seksüel göndermeler de mevcut .

Kadroya baktığımızda mizah için mükemmel dengenin kurulduğunu görüyoruz .
Günümüzün en komik isimlerinden biri olan Kevin Hart , komedinin sevilen ismi Jack Black , sert erkek imajına ters düşen yumuşak rollere büründüğünde tezatlıkla güldürmeyi başaran Dwayne " The Rock "
Johnson ve her rolün altından kalkmayı bilen Karen Gillan .
Özellikle bir obezin bedenine hapsolmuş olan popüler genç kız rolündeki Jack Black , harikalar yaratıyor demek yanlış olmaz .

Filmin belki de en büyük talihsizliği , Jumanji'nin devamı olarak çekilmiş olması .
Bağımsız bir yapım olarak mizahıyla beğeni toplayıp , aksiyon dozajıyla ilgi çekecek olan yapım , devam halkası olması sebebiyle hak etmediği eleştirilere maruz kaldı .
Oysa ki günümüz Hollywood aksiyonları arasında ne eksiği ne de fazlası olan bir yapım bu bahsettiğimiz film .
Hatta kadrosu bir tık daha iyi , mizahı daha yerinde , çekimleri de daha başarılı .  

Jumanji : Vahşi Orman , kimsenin istemediği bir devam halkasından çok kalburüstü bir aile macerası olarak düşünülmeyi hak eden bir çerezlik .
