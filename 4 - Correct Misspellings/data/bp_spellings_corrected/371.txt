Wes Anderson , yedi uzun metrajlı film çekti .
Sinemalarımızda gösterime giren , " Çılgın Liseliler "
( Rushmore ) , " Tenenbaum Ailesi "
( The Royal Tenenbaums ) , " Suda Yaşam "
( The Life Aquatic with Steve Zissou ) ile " Moonrise Kingdom " da , düzenli olanla uzlaşmazlık ve sorunlu aile kurumuna uyumsuzluk , karakterleri içsel çalkantılara sürüklüyordu .
Uzlaşmazlık ve uyumsuzluk gözde temaları olan Anderson , animasyonla da ( Fantastic Mr . Fox ) perçinlediği ironiye dayalı hikâye anlatma deneyimlerindeki ince işçiliği öyle bir noktaya getirdi ki , sekizinci çalışması " Büyük Budapeşte Oteli " nin kıvrımları içinde kaybolarak büyülü bir yolculuğa çıkabilirsiniz .   
 " Büyük Budapeşte Oteli " nin ( The Grand Budapest Hotel ) hikayesinin ana yapısını oluşturan olaylar 1932 yılında geçmekte : Tam da , gizemli ve yoğun kişiliğiyle perdeden seyircileri büyüleyen Greta Garbo ve MGM'in yıldızlarının buluştuğu film " Grand Hotel " in ( Berlin'de bir otel ) çekildiği tarihte !
Anderson , tarihin ve sinemanın , en esrarengiz , çekici , ışıltılı , şatafatlı , gösterişli , şehvetli aşk ve casusluk hikayelerine ev sahipliği yapmış Orta Avrupa kentlerinin / otellerinin cazibesinin , iki büyük savaş arasında yükseldiğini bildiği için uygun bir yıl seçmiş .
Sonra hikayesini , gerçekliğin katılığına mahkum etmemek , kurduğu özel dünyayı belirgin sembollerle , karakter ve yer isimleriyle bozmamak için hayali bir yer yaratmış : Zubrowka Cumhuriyeti mesela ( Żubrówka , Polonya kökenli bir votka aslında ) .
Evet , Budapeşte ama Orta Avrupa'yı simgelediği için ; kentle ilgisi yok !
Otelin , özellikle zengin , yaşlı , tesadüfen tümü sarışın yaşlı hanımefendi misafirlerine ' her tür ' hizmeti veren ve işini tam bir soylulukla yürüten concierge şefi M. Gustave ( Ralph Fiennes ) ile üçüncü dünyadan gelmiş bir göçmen olan lobi görevlisi genç " Zero "
( Sıfır ) arasında başlayıp gelişen ilişkinin ekseninde ilerliyoruz .
Anderson , Hugo Guinness ile yazdığı senaryoda Stefan Zweig'in çalışmalarından faydalanmış .
Kimdir Zweig ?
Avusturyalı , Yahudi asıllı roman - oyun yazarı ve gazeteci .
1881 doğumlu yazar , Rio de Janeiro'da , 1942 yılında , Avrupa'daki Hitler egemenliğinin süreceği karamsarlığı içinde karısı ile birlikte intihar etti .
Anderson , Gustave ile Zero'nun , otelin gizli sahibi olan ve ara sıra kalmaya gelen 84 yaşındaki Madam D. ' nin kendi malikanesinde ölmesinden ( öldürülmesinden ) sonra sürüklendikleri polisiye öyküde , yaklaşan tehlikeyi ve bu karanlığı sürekli hissettiriyor .
Fakat öyle bir alaycı ton oluşturuyor ki , ikilinin son derece insani ve eğlenceli hikayesi , bu karanlığa asla teslim olmuyor ; yitip gitmiyor .
Anderson , fizik / kimya kurallarını esnettiği ve bazı planlarda porselen bebek evleri gibi kurduğu dünyada , Gustave  ile Sıfır'ın temsil ettikleri , saflık , azim , biraz da zekayla , tüm berbat düşüncelerin ve entrikaların alt edilebileceği iyimserliğini koruyor .
Yönetmenle " Moonrise Kingdom " da da çalışan ve " 12 Yıllık Esaret "
( 12 Years a Slave ) ile kendi dalında Oscar adayı olan Adam Stockhausen'ın , yine 3 kez Oscar adayı olmuş set dekorasyoncusu Anna Pinnock ve Stephan O. Gessler liderliğindeki sanat yönetimiyle işbirliği yaparak imza attığı , görsel etkilerle desteklenen yapım tasarımı , seyirciyi ele geçiriyor .
Avrupa resminden - heykelinden beslenen , bazı planlarda modern sanattan çizgilerle renkleri anımsatan , birtakım anlarda ise bir tablonun ya da oyuncakçı dükkanının rafları arasında dolaşıyormuşsunuz hissiyatını veren , binlerce objenin olduğu komplike bir iş .
Bu çalışma , " Büyük Budapeşte Oteli " nin dünyasını oluşturuyor ; hikaye de bu dünya içinde geçtiği için anlam kazanıyor .
Film , aynı zamanda , Anderson'ın filmlerini değerli kılan unsurların özünü içerip , sinemada hikaye anlatmanın yüksek sanata nasıl dönüştürülebildiğinin dersini veriyor .
Ralph Fiennes !
Hoş zaafları olan Gustave'da , bugünlerde sık sık tartıştığımız ' insan olmak'a dair erdemleri , nüanslı bir oyunculukla anımsatıyor .
Karşısında Sıfır'ı oynayan 1996 doğumlu Tony Revolori'nin ustalık derecesindeki performansı da - itiraf edelim - şaşırtıyor .
Ve kıymetli / ünlü yaklaşık iki düzine oyuncu , bazıları iki - üç planda bile oynasa bile , belli ki koşa koşa gelmiş ve bu görsel lezzette yerlerini almış bulunuyorlar .
