Fransız komedyen Philippe Lacheau , ilk kez tek başına yönetmen koltuğuna oturduğu Delil . com ( Alibi . com ) ile karşımızda …
Babysitting serisinden sonra , yine eğlenceli bir macerayla seyircisini güldürmeyi amaçlayan yönetmen , ilk sınavını geçmiş görünüyor .
Televizyon için hazırladığı skeçlerle ünlenen ve çeşitli kanallarda programlar yapan komedyen Philippe Lacheau , L’Arnacoeur’deki küçük rolüyle adım attığı sinema kariyerine , 2014 yılında çektiği ilk uzun metraj filminden bu yana yönetmen olarak devam ediyor , çok da iyi yapıyor …
Nicolas Benamou ile birlikte yönettiği ve başrolünde yer aldığı Babysitting çok sevilince , devam filmini de yine Benamou ile birlikte çeken komedyen , ikinci filmden sonra ilk kez tek başına yönetmen koltuğunda .
Lacheau , kendisinin yazıp , başrolünü üstlendiği Delil . com ( Alibi . com ) ile risk almadan , hâkim olduğu komedi türünde bir eser veriyor ve yine mizah yüklü bir hikâyeye daha imza atıyor .
Yaratıcı fikirlerle bir site kurarak , zengin insanların özel hayatlarını koruma görevi üstlenen üç yakın arkadaşın maceralarını anlatan Delil . com , aldatan , yalan söyleyen veyahut cinsel eğilimini saklamak isteyen pek çok kişinin saçmalıklarla dolu , fakat bir o kadar da komik hikâyelerini bir araya getiriyor .
Philippe Lacheau’nun Greg isimli , sitenin ortaklarından birini canlandırdığı film , Greg’in işleri mükemmel bir biçimde ilerlerken ve hatta açılış sekansında gördüğümüz gibi , aldatan adamlar için harika senaryolar üretmeye devam ederken , tüm planları bir anda hayatının aşkıyla tanışmasıyla alt üst oluyor .
Çünkü sevgilisi Flo’nun babası , Greg’in müşterilerinden biri çıkıyor !
Ve zaten yaptığı işi saklamaya çalışmakla uğraşan Greg , üstüne bir de Flo’nun babasını korumak zorunda kalıyor .
Hal böyle olunca ortaya , absürtlüklerle dolu bir macera çıkıyor .
Hikâye buraya kadar klasik Fransız komedilerinin beslendiği “ilişkiler” temasından hareket ediyor ama Lacheau filmi gerçeklikten olabildiğince uzaklaştırarak ve karakterlerinin hemen hemen hepsini karikatürize ederek , öyküsünü sıradanlıktan uzaklaştırmayı başarıyor .
Fransız mizah anlayışı çoğu zaman seyirciye mesafe alır ve bu tavrıyla seyircisini eğlendirmekten uzaklaşır .
Fakat Lacheau Delil . com’da , bunu büyük ölçüde aşıyor ve seyirciyle arasına mesafe koymadan ve zeki mizah yapma gayretiyle karakterlerini donuklaştırmadan izleyicisini güldürmeyi başarıyor .
Delil . com’un , pek çok sinema filminden aldığı referanslar hatta Greg’in , Star Wars’un meşhur ışın kılıçlarıyla dövüştüğü sekans ya da Jean Claude Van Damme hayranlığı , filmin mizah boyutunu tanımlamak için yeterli .
Lacheau’nun sinemayı eğlence malzemesi olarak kullanmasının yanında , fazlasıyla sevdiği belli oluyor .
Filmin başrolündeki Philippe Lacheau ve Elodie Fontan , oyunculuklarıyla hikâyeyi sürüklemeyi başarıyorlar fakat filmin en büyük şansı ,  Didier Bourdon ve Nathalie Baye gibi deneyimli isimlerle çalışması olmuş .
Zira filmin asıl hakkını , bu ikili performanslarıyla veriyor .
Özetle Delil . com , usta işi bir komedi ya da sinemasal açıdan kusursuz bir iş değil , fakat vaat ettiği eğlenceyi fazlasıyla veren ve sinemadan mutlu ayrılmanızı sağlayan bir film .
Fransız komedi ve mizah anlayışını seviyorsanız , sizin için kesinlikle tatmin edici olacaktır .
Açıkçası ben , bir buçuk saatin nasıl geçtiğini anlamadan , kahkahalar atarak izledim .
Fakat absürt komedi sizin için değilse , uzak durmanızda fayda var .
