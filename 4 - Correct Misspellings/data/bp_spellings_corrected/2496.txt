Tornado isimli bir hırsız , dünyaca ünlü müzelerin paha biçilmez hazinelerini çalmakta ve çaldığı yere imzasını bırakmaktadır .
Steve Martin tarafından canlandırılan Dedektif Clouseau'nun ilk bölümde bulup müzeye teslim ettiği Pembe Panter elması da çalınanlar arasındadır .
Bu davayı çözmek için oluşturulan rüya ekibin içinde Dedektif Clouseau da vardır .
Andy Garcia'nın da içinde bulunduğu , ekibin geri kalanı , film boyunca dedektifin meşhur sakarlıklarına çıldırmakta , kendilerini akıllı , onu aptal sanmakta ve fakat yanılmaktadır .
2006'daki ilk Pembe Panter'de , gerçekten de , Steve Martin'in kaymasına , düşmesine , orasını burasını kırmasına ve o antipatik mi sempatik mi karar vermekte insanı zorlayan fransız aksanlı ingilizcesine daha ne kadar gülebiliriz ki , düşüncesi vardı çoğu izleyicide .
Bu yüzden bu filmi değerlendirirken çoğu insan , tamam işte , klasik sakar Clouseau ve o aksan ! diyerek filmi görmek istemeyebilir .
İlginçtir , bu kez film o kadar sıradan olmamış .
Fakat gene de insan merak edemeden duramıyor : 1963-1976 yılında çekilmiş olan Pembe Panter serisinin esas karakteri Peter Sellers'dan sonra , Steve Martin gibi bir oyuncu , bu tekrarda neden bulunmak ihtiyacını duydu ?
Steve Martin , kendi jenerasyonunun belki de en orijinal ve zeki komedyenlerinden biri .
Hiçbir şekilde , saçma filmlerde oynayıp kendini bir şekilde beyazperdeye atmaya ihtiyacı olan bir oyuncu değil .
Başarılı ve benzersiz oyunculuğunun yanısıra , senaryolarda eli kalem de tutuyor , hayal gücü de çok geniş .
O zaman neden Pembe Panter serisi ?
Belki de kendince bir Peter seller olmak istiyor , onunla yarışıyor .
Çünkü bu şekilde geleneksel bir komedinin peşinden gitmiş oluyor , adını bu geleneksel komedyenlerin isimlerinin yanına yazdırmak istiyor sanki .
Filmde Jean Renault ve Andy Garcia'nın varlığı , bana , şu meşhur Ocean's Eleven serisini de hatırlattı , bu iki jönü komedi türünde kullanmakla film oldukça zevkli bir seyirlik sunmuş oldu izleyicilere kanımca .
Baş dedektif Dreyfus rolündeki John Cleese'i de unutmamak lazım , gerçekten çok iyi performans sergilemiş .
Steve Martin'in yanında hepsi biraz sönük kalsa da , ellerinden gelenin en iyisini yapmışlar oyunculuk adına .
İlkinden daha ilginç ve sürükleyici bir senaryoya sahip olmasına ve iyi bir oyuncu kadrosu oluşturmuş olmasına rağmen , Pembe Panter 3 gibi bir devam beklentisine sokmuyor bizi maalesef ikinci Pembe Panter .
Özellikle zamanında Peter seller serilerini seyretmiş olan jenerasyon , Pembe Panter'in bu yeni haline pek alışabilmiş ve alışabilecekmiş gibi görünmüyor doğrusu .
