Yönetmenlik kariyerine ‘Unhook the Stars’ ile başlayan Nick Cassavetes , ‘She’s so Lovely’ ( O Çok Sevimli ) ’ , ‘John Q’ ve ‘My Sister’s Keeper’ ( Kız Kardeşimin Hikayesi ) gibi seyirciyi yakalayan dram ve romantik filmlere imza attı .
Hiç şüphe yok ki , çoğu seyirci için romantik film sıralamalarında en tepelerde yer alan roman uyarlaması ‘Not Defteri’yle ( The Notebook ) çekti asıl ilgiyi .
Cameron Diaz’la yeniden ( ilki Kızkardeşimin Hikayesi ) bir araya gelen Cassavetes , bu kez eğlenceli bir filmle çıkıyor karşımıza : ‘Öteki Kadın’ ( The Other Women ) .
Senaryosunu ( ilk senaryosu ) Melissa Stack’ın kaleme aldığı film , eş ve iki sevgiliden oluşan küçük çaplı ‘aldatılanlar takımı’ kuruyor .
Kendilerini aldatan erkekten intikam almak için birleşen kadınları izlerken , tanıdık pek çok film sahnesi / karakteri gelebilir aklınıza : Gençlik filmi ‘John Tucker Ölmeli’ ( John Tucker Must Die ) , ‘İlk Eşler Kulübü’ ( The First Wives Club ) hatta kadınların gücü adına ‘Sex and the City’ örneğin …
Sevgilisi Mark’ın evli olduğunu öğrendiğinde arkasına bile bakmadan yoluna devam eden güçlü kadın Carly ( Cameron Diaz ) ile aldatıldığını tesadüfen öğrenen sadık eş Kate ( Leslie Mann ) arasında aldatılmanın şokuyla başlayan absürt arkadaşlık , yeni sevgili genç ve güzel Amber’ın ( Kate Upton ) katıldığı ikinci bölümde aksiyona ve daha çok genç işi –kaba - komediye dönüşüyor .
Kocasına / evine bağlı Kate’in , çaresizliği ve ‘en yakın arkadaş’ olarak kocasının sevgilisini seçmesi , ardındaki nedenler ya da sevgililerin ‘metres’ ya da ‘öteki kadın’ olmak yerine can - ı gönülden dayanışması romantizmle birlikte hassas bir alt metin barındırıyor aslında .
Ancak , ideal görünümlü kötü koca / sevgiliden intikam almak için daha önce denenmiş ve hemen her hamlesi tahmin edilebilir yollara sapan senaryonun hassaslaşmak gibi bir niyeti yok . ‘İşe yaramaz’ ( Mark - Nikolaj Coster - Waldau ) ve ‘ideal’ ( Phil – Taylor Kinney ) olarak kategorize edilen erkeklerin –doğal olarak - ikinci planda kaldığı filmin görünürdeki yıldızı Cameron Diaz .
Kontrollü , domine eden Carly karakteriyle aşina olduğumuz Diaz , bildiğimiz gibi …
Kocası Judd Apatow’un yönettiği ‘40 Yıllık Bekar’ ( The 40 Year oldu Virgin ) ve ‘Kaza Kurşunu’ ( Knocked Up ) gibi komedilerde görmeye alışık olduğumuz Leslie Mann ise şaşkın ve biraz da nevrotik ev kadını tiplemesiyle filmin asıl yıldızı olmayı başarıyor .
Komediye yatkın iki ismin katkılarıyla farklı ama uyumlu Carly ve Kate karakterleri filmi sırtlanıp götürüyor .
Nick Cassavetes , geç tanıştığım ‘Etki Altında Bir Kadın’ ( A Women Under the Influence ) filmiyle bir kez daha hayran olduğum anne babasının ( John Cassavetes - fena Rowlands ) bir hayli yükselttiği çıtaya ne zaman erişir , bilinmez .
Şimdilik , klasikleşen ‘Mission Impossible’ ve ‘New York New York’ müzikleri eşliğinde , eğlenceli bir hafta sonu seyirliğiyle yetinmek durumundayız . twitter . com / hilalcetinder
