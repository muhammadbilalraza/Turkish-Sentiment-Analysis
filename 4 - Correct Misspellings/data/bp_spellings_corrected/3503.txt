Korku ve gerilim sinemasının son 15 yıllık süreçte yaşadığı evrim , gerek senaryo gerekse işin şiddet boyutundaki artışla birlikte bambaşka bir noktaya ulaştı .
Özellikle de " sanat filmi " damgası ile vizyon seyircisinin uzak durmayı tercih ettiği Fransız sineması , bu türün en orijinal örneklerini verdi .
Martyrs  ( İşkence Odası ) , À l’intérieur  ( İçeride ) gibi aşırılıkları ile ünlenen yapımlar ise bunlardan sadece ikisi .
Haftanın korkularından biri olan İçerdeki Şeytan ise 2007 tarihli À l’intérieur'ün Hollywood uyarlaması .
2008 tarihli kült korku - gerilim Martyrs'in de 2016 senesinde yine aynı adlı ABD uyarlaması söz konusu olmuştu .
Yeniden yapım İşkence Odası her ne kadar konuya elden geldiğince sadık kalmaya çalıştıysa da , orijinalin ruhundan tamamen uzakta , oyunculuk açısından yeterince tatmin edemeyen ve beklenen şiddet ile " gerekli " aşırılıkları ardında bırakmıştı .
Neticede ortada yavan mı yavan bir yeni uyarlama vardı .
2007 yapımı Fransız dehşet filmi İçerde'nin Hollywood versiyonu İçereki Şeytan da maalesef ki aynı dertten muzdarip .
Hikayenin temellerine sadık kalınmış , ufak tefek yeni sürprizler ile iş renklendirilmeye çalışılırken , aslının içerdiği şok öğeleri yine arkada bırakılmış .
Kısacası sonuç yine hüsran .
Daha önce ortalama bir ev istilası gerilimi Dehşet Evi ve oldukça başarılı bir distopik gerilim - dram Extinction'ın ardındaki isim Miguel Angel Vivas , İçerdeki Şeytan'ın da yönetmeni olarak karşımıza çıkıyor .
Teknik açıdan daha önce kendini kanıtlayan Vivas , becerisini burada tekrar gözler önüne seriyor .
Tek bir mekan içerisinde geçen kedi fare oyunu için başarılı bir atmosfer yaratan isim , tehdit altındaki kahraman için başka bir dezavantaj daha yaratıyor .
REC gibi özel bir filmin senaryonuna imzasını atmış olan Jaume Balaguero ile birlikte yeni tercihlerde bulunan yönetmen , gerilimi arttırmak için akıllıca hamleler yapıyor .
Duymayan kulaklar gibi !
Kocasını bir kazada kaybeden , kendisi hayatta kalsa da kulaklık olmadan duyma yetisini kullanamayan hamile bir kadın , Sarah ( Rachel Nichols ) .
Noel arefesinde , evinde bir başına annesini bekleyen karnı burnundaki dul , kapısını çalan ve kim olduğu belirsiz bir kadın ( Laura Harring ) tarafından rahatsız edilir .
İçeriye girmesine izin verilmeyen kadın ortadan kaybolur , çağrılan polis etrafta bir ize rastlamaz .
Bir süre sonra eve girmeyi başaran ürkütücü kadın " hakkı olanı almak için " gelmiştir .
Sarah evinin içinde nasıl hayatta kalacağını planlamaya başlarken , kimliği belirsiz düşmanı ise karnındaki bebeği arzulamaktadır .
Kedi - fare oyunu hızla tansiyonu yükseltirken , iki karakterin arasındaki sırra dair merak unsuru da yükselir .
Mulholland Drive gibi kıymetli bir filmde yer alan Laura Harring , hikayenin kötüsü olarak elinden geleni yapsa da kendisi için belirlenen çizgilerle sınırlandırılmış .
Anne adayı Sarah rolündeki Rachel Nichols'ın da korku içindeki çaresiz kurban olarak inandırıcı olmaktan uzak bir performans sunmak zorunda kalıyor .
Ufak tefek karakterlerin kaderi ise yeteneklerini sergileyemeden son nefeslerini vermek oluyor .
İçerdeki Şeytan'ın en büyük problemi zaten oldukça başarılı olan bir yapımı kendince yeniden yorumlayarak tekrar etmesi .
Kaybedilen kulaklık yüzünden bebeği ile hiçlikte başbaşa kalan kurbanın yaşadığı ümitsizlik , işgalcinin yeteri kadar büyük bir tehdit unsuru olarak sunulamaması ve kendine has bir hava yaratamaması projeyi neredeyse tamamen gereksiz kılıyor .
Tam da daha önce sayısız Hollywood yeniden çevriminde olduğu gibi .
Yeterince cesur olmayan , en önemli öğeleri traşlanmış , yavan bir koşuşturmaca .
Heyecansız , merak uyandırmayan , alışıldık ve fazlaca hafif .
Haftanın bir diğer gerilim filmi İçerdeki Şeytan , orijinali yanında ne yazık ki " mutlaka izlenmeli " değil , " vaktiniz varsa eğlencelik " sınıfında yer alıyor . burcinaygun@gmail.com
