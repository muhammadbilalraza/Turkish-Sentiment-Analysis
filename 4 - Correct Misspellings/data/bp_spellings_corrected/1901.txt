Komedi , maalesef sinemada kendini ciddiye aldırmakta zorlanan bir tür .
Halbuki mizah hafife alınmaması gereken bir olgu .
Herşeyden önce mizah , zekayla ilintilidir .
Ayrıca hem bireysel hem de toplumsal olarak ihtiyacımız olan , gerekli bir olgudur .
Nasıl ki ta Antik Yunan'da bile hokkabazlık , şaklabanlık adını verdiğimiz güldürü çeşitleri vardıysa , tiyatroya ve sonra sinemaya da aktarılmış olan ilk güldürüler de genelde sakarlıklar , şaklabanlıklar üzerineymiş .
Fakat zamanla , ülkelerin içinden geçtikleri tarihi , toplumsal durumlar , herşeye olduğu gibi komedi filmlerine de yansıdı .
ABD'de savaş sonrası Charlie Chaplin ( Charles Spencer Chaplin ) , Harold Lloyd gibi isimler , dünya tarihinin en önemli komedyenleri olarak saygınlık kazandılar .
Bizde de geleneksel Türk Tiyatrosu'ndan sinemaya geçen komedi , ilk olarak Edi ile Büdü , İbiş ile Memiş gibi ikili karakterler üzerinden başlamış .
Altmışlı yıllarda Türk sinemasında Vahi Öz , Settar Körmükçü gibi isimler kendilerini komedi oyuncuları olarak kabul ettirmişler .
Amerikan komedi sineması , bizde de salon komedisini başlatmış .
Cilalı İbo'lar , Turist Ömer'ler , Öztürk Serengil'in canlandırdığı karakterler , o döneme damgasını vurmakla birlikte hala ismi geçen , unutulmayan karakterler olarak hafızamıza kazındı .
Altmışlı yılların sonundan itibaren ise Adile Naşit – Münir Özkul , Zeki Alasya - Metin Akpınar , Müjdat Gezen - Perran Kutman - Gülşen Bubikoğlu , İlyas Salman , Kemal Sunal , Şener Şen gibi isimler , komedi türünde eşsiz Türk komedi filmlerine imza atmışlardır .
2012 yılında hala Hababam Sınıfı , Güler Misin Ağlar Mısın , Gırgıriyede Şenlik Var , Kapıcılar Kralı gibi filmler televizyonda binlerce kez izleniyor ve hala güldürüyor .
90'ların sonundan itibaren ise yeni komedyenlerimiz var : Cem Yılmaz , Şahan Gökbakar , Yılmaz Erdoğan , Şafak Sezer , Olgun Şimşek , Peker Açıkalın .
Çok açık bir gerçek var ki Cem Yılmaz , açık ara birinci .
Yılmaz Erdoğan , Olgun Şimşek , Şafak Sezer hatta Ata Demirer , onu takip eden isimler diyebiliriz .
Şahan Gökbakar maalesef Recep İvedik tiplemesiyle belki hiciv yapmak istedi ama 3 adet devam filmi çekince artık samimiyeti de sorgulanır oldu ve izleyicilerin çoğu tarafından antipatiyle karşılandı .
Tolga Çevik ise , kariyerine Yılmaz Erdoğan ile çalışarak başladı .
İlk başta hem tip olarak hem de konuşma tarzı olarak Erdoğan'a çok fazla benzetildi , bu konuda eleştiriler de aldı .
Fakat eleştirildiği kadar da sevildi .
Önce Organize İşler'de , sonra da bir TV show'u olan Komedi Dükkanı'nda .
Kaliteli bir yapımdı gerçekten Komedi Dükkanı ve zeki espriler , kendine has mimikler ile Tolga Çevik belirli bir hayran kitlesi oluşturdu .
Eniştesi Cem Yılmaz , hocası Yılmaz Erdoğan olunca , bu zamana kadar yaptığı işlerin kalitesine de bakınca , insan bireysel çabalarında da daha elle tutulur işler bekliyor açıkçası .
Zira , başrolde olduğu Sen Kimsin ? filminin senaristlerinden biri de kendisi .
Filmin yönetmeni ise Çok Filim Hareketler Bunlar'ın yönetmeni , aynı zamanda reklam yönetmenliği de yapan Ozan Açıktan .
Bir BKM yapımı bu film .
Oyunculara baktığımızda da umutlanıyoruz , Toprak Sergen , Pelin Körmükçü , Köksal Engür .
Bizi umutlandıran bir başka şey de filmin " paketi " .
Fragmandan tutun afişe , filmin özgün müziğinden , şarkı sözlerinden tutun , jenerikteki çizgi roman efektlerine , hepsi insanda " farklı bir komedi filmi izleyeceğim " hissini uyandırıyor .
Film çok hızlı başlıyor , aksiyon ilk saniyeden izleyiciyi sarıyor aslında ama kısa bir süre sonra hikaye arka planda devam eden aksiyona rağmen inanılmaz derecede yavaşlıyor , basitleşiyor , sıkıcılaşıyor .
Klasik bir Pembe Panter ( The Pink Panther ) hikayesi , Tekin ( Tolga Çevik ) sakar ve yarı salak bir dedektiftir , ama bir o kadar da iyi niyetli ve sevgi dolu biridir .
Kendisine başvuran kadın ( Pelin Körmükçü ) , kızını aramaktadır , kızı ( Zeynep Özder ) bulmak için yollara düşen Tekin , sakarlığı ve salaklığı yüzünden kendisinin ve İsmail abisinin ( Köksal Engür ) başına bin türlü çorap örecektir .
Bu arada tabii ki kıza da aşık olacaktır .
Oyunculuklarda sıkıntı olduğunu söyleyemeyiz , herkes kendi karakterini olabildiğince inandırıcı yapmak için çaba harcamış belli ki .
Özellikle Toprak Sergen , izleyicinin gıcık olacağı bir karakter yaratmakta çok başarılı olmuş .
Köksal Engür , biraz yaşlandığını farkettiğimiz Pelin Körmükçü , hepsi karakterlerinin hakkını vermişler .
Teknik anlamda da herşey yapılmış , bu kadar aksiyonun olduğu bir komedi filmi ancak bu kadar düzgün çekilebilir .
Renginde , kadrajında , kamera takipte hiçbir sorun yok .
Fakat sorun şu : film komik değil .
Sakarlık , bunaklık , kelimeleri yanlış anlama esprileri hiç ama hiç güncel değil .
Bir - iki sakarlık dışında hiçbir espri yüzümüzde bir tebessüm dahi oluşturmuyor .
Senaryodaki eksikler de maalesef çok fazla gözle görünür şekilde insanı rahatsız ediyor .
Üzüntüm şu oldu ki , bence Türkiye mizah alanında aslında çok başarılı bir ülke ve artık elimizdeki teknik olanaklar da , mizahı ve senaryosu yeterli olan bir filmi çok eli yüzü düzgün hale getirebilecek hale geldi hiç olmazsa .
Hal böyleyken bu kadar zayıf bir senaryo ve bu denli kısa yoldan mizah çabaları , kabul edilebilir bir durum değil .
Mizah , izleyicinin zekasını da biraz olsun zorladığında tadından yenmiyor ama bu filmde zekamızı zorlamamız gereken hiçbir durum yok .
Boş vitese alın ve görüntüleri izleyin , yeter .
Açıkçası bir izleyici olarak hem Tolga Çevik'ten , hem de BKM'den beklentilerim çok daha yüksek .
Yönetmen Ozan Açıktan , bu filmin devamının gelebileceği sinyallerini vermiş , belki bir sonraki Sen Kimsin ? , ilkini unutturacak derecede başarılı olur , kim bilir ?
Not : Unutmadan , filmin adı " Sen Kimsin ? "
Neden diye sorarsanız , bilmiyorum .
Bir dedektif olarak Tekin , karşısına çıkan ve onu sinirlendiren herkese " sen kimsin " sorusunu defalarca sorarak bir espri yakalamaya çalışılmış belli ki .
Aklıma G. O. R. A. ' da Komutan Logar'ın cüceye devamlı " kimsin sen " diye soruşunu getirdi bu isim , acaba ona bir gönderme mi dedim , hatta kim olduğu belli olmayan bir karakter var , filmin sonlarına doğru çıkan , ona " kimsin sen ? " diyecekler sandım ve bu fikir beni içten içe güldürdü ama , o da olmadı . twitter . com / blossomel
