Yazar / yönetmen ikili John Francis Daley ve Jonathan Goldstein’in şu ana kadarki işleri beni pek tatmin etmiş değil .
Yazdıkları Horrible Bosses ve geçen senenin Spider - Man : Homecoming , 90'lar stili komedi de takılı kalmış filmler , her ne kadar Spider - Man’e bayılmış olsam da .
İkilinin yönetmen oldukları projeler ne yazık ki daha vahim .
Chevy Chase’li tatil filmlerine reboot / devam filmi gibi olan Vacation , orijinal serinin en bayat filmine bile kıyasla tembel esprilerle dolu bir kabustu .
İkilinin yazdığı diğer filmler gibi Vacation , 90'larda takılı kalmış bir havaya sahipti , 90'ların sonlarının iğrendirici komedi furyasını devam ettiriyormuş gibi .
Oyun Gecesi , Daley ve Goldstein’ın ikinci yönetmenlik denemesi , ve her ne kadar senaryosu başka bir yazardan gelmiş olsa da , normal vatandaşların komik suç entrikalarına girmesi etrafında oluşan hikayesi , Horrible Bosses’ın bir devam filmine dönüştürülebilirmiş , o formülü ve tonu o kadar yakından takip ediyor .
Oyun Gecesi ile ikili bir kere daha 15 yıl önce vizyona girse taze gözükebilecek , ama şu günlerde fazla eski usül komedi gibi görünen bir filme imza atıyorlar .
Max ( Jason Bateman ) ve Annie ( Rachel McAdams ) isimli rekabet tutkunu evli çift , her oyunda herkesten ne kadar iyi olduklarını kanıtlayabilmek için her hafta arkadaşlarıyla oyun gecesi düzenler .
İkilinin bu kadar rekabetli olması şirin gibi gösterilmeye çalışılmış , ama anında kıl eden kişilikler olmalarına sebep oluyor .
Bir oyun gecesine Max’in zengin kardeşi Brooks ( Kyle Chandler ) da katılmak ister .
Max , Brooks’u o kadar kıskanmaktadır ki , hissettiği kendine güvensizlik kısır olmasına , bu yüzden Max ve Annie’nin çocuk yapamamalarına sebep oluyor .
Evet , bu gerçekten de filmin alt - konularından biri .
Oynayanlara yeni bir heyecan vermek için Brooks , kendini ‘sahte kaçırması’ için bir şirketi kiralar , ve oyuncular Brooks’u ‘kurtarabilmek’ için ipuçlarını çözmek zorundadır .
Fakat tabi ki Brooks gerçekten kaçırılır , ve bu bayat komedi fikri sıkıcı orta sınıf çiftimizin kendilerini halen oyunda zannettikleri için gerçek gangsterlere kafa tuttukları sit - com tarzı esprilerle doldurulmak için kullanılır .
Filmin ortalarına doğru karakterlerimiz gerçekten tehlikede olduklarının farkına varırlar , ve bu noktadan sonra senaryo en azından azıcık orijinal olan oyun gecesi konusunu bir kenara atar ve gayet alışılagelmiş bir aksiyon / komedi şablonuna oturur .
Eğer filmin amacı normal bir çiftin bir gece boyunca elde olmadan suç dünyasına girmesini anlatmaksa , o film Steve Carrell ve Tina Fey’li Date Night olarak çekildi zaten .
Filmin üçüncü perdesi safi aksiyonla bitsin diye bir sürü mantıksız konu sürprizi ile dolu , ve son on beş dakikası geri kalanın tonunun o kadar dışına çıkıyor ki , son anda çekilip filme yapıştırıldığı çok bariz .
Bazı espri fikirleri aslında gayet ilginç .
Mesela Brooks’un kaçırıldığı sahnede Brooks gerçekten dövülüyorken Max ve Annie’nin sakin sakin peynir yemesi komik bir çelişki yaratıyor .
Fakat bu sahne aynı zamanda yönetmenlerin komedi çıkarabilmek için hikayenin mantığından ne kadar ödün verdiğini de gösteriyor .
Brooks dövülürken yirmi defa bunun oyun değil gerçek olduğunu söyleyebilirdi , bu konu mantıksızlığına bir cevap bulunmuyor .
Buna benzer bir sürü sekans var filmde .
Komedi ince bir sanat formu .
Tabi ki espri olması lazım , ama eğer karakterlerin içinde oldukları durumu anlaşılan bir mantığa oturtmazsak onlara olan empatimiz azalıyor ve bu yüzden her durumun komedisi yüzeyde kalıyor .
Bateman ve McAdams , gayet yerinde bir komedi kimyasına sahipler , ama bir sahne haricinde kendilerine verilen materyal yeterli olmuyor .
Diğer yandan eşi kendisini terk ettiğinden beri obsesif bir kişiliğe dönüşmüş polis memurunu canlandıran Jesse Plemons , filmin en akılda kalır karakterini canlandırıyor .
Sahneye girdiğimiz çekimleri oyun tahtası gibi gösteren kadrajlar haricinde elde tutulur bir görsel yaratıcılık da yok .
Duyduğuma göre Daley ve Goldstein , DC’nin en ünlü hikayelerinden biri olan Flashpoint’i yöneteceklermis .
Oyun Gecesi’ni izledikten sonra DC sinema evreni daha çok çekecek diye düşünmekten alamıyorum kendimi .
