“Mezuniyet” ( Bacalaureat – Graduation ) , yereli , evrensele ulaştıran mevzular üzerinde , belki Romanya özelinde , ancak Türkiye’ye de cuk oturan , hayret ettiren benzerlikleriyle , doğru ve yanlışın , sahtenin ve gerçeğin peşine düşmüş bir film .
İnsana , topluma ve kurulu düzene dair sorunlarla boğuşan , tıpkı yaşam gibi kâh akan , kâh tıkanan …
Kahretmeye , reddetmeye , sırt dönmeye gerek yok , ülkelerimiz ayrı , sorunlar aynı , ne yazık ki …
En nihayetinde bir sır değil , Romenler , özellikle son yıllarda harbiden iyi sinema yapıyor ve çıtayı giderek daha da yükseğe taşıyor .
Bu çıkarım , elbette bir genellemeye karşılık gelmiyor .
Kötü filmler , vasat yapımlar , her ülke sinemasının , başının belası ve geçmeyen karın ağrısı , hiç tereddütsüz .
Ancak güzel projeler ve devamında beceriyle kotarılan yapımlar çoğaldıkça , seyir zevki kadar , tanınmak ve adını koymak da kolaylaşıyor , ister istemez .
İran , Romanya , vs. sineması kadar , Türkiye sinemasının da , birkaç yönetmenin sırtındaki yük olmaktan çıkartmak , bir ekol , bir okul olduğunu görmek ve bilmek , kuşkusuz en büyük arzumuz , sinemaseverler , sinemaya gönül verenler olarak …
Evet , sinemanın ne gerçekçilik akımları , ne de dalgaları bitmez , ‘Romanya Yeni Dalgası’da , her ne kadar , filmleri türlere bölüştürmek benzeri , sinemayı da misyonlara bölmek istemesem de , bilinen , kabul gören ve yükselen bir akım , sonuçta .
Biri Altın Palmiye olmak üzere toplam 37 ödül kazanan 4 Ay , 3 Hafta , 2 Gün  ( 2007 ) ile rüştünü ispatlayan ve dalganın en parlak isimlerinden olan Cristian Mungiu , Tepelerin Ardında ( 2012 )  ile Cannes’da en iyi senarist , son filmi Mezuniyet ile de en iyi yönetmen ödüllerini kucaklamayı başardı .
Cristian Mungiu’nun yazıp yönettiği 2 saat 8 dakikalık Mezuniyet , adını andığımız diğer filmleri kadar özgün ve ayrıksı değil ve üstelik yeni dalgadan ziyade , durgun denizle , pardon umumu nizamla ( anaakım ) daha teşne ve aşna fişne belirtelim .
Görüntü yönetimi de , ilk kez uzun metraj bir projede kamera karşısına geçen Tudor V. Panduru sayesinde , görece acemi ve yetkinlikten muaf , hal böyleyken …
Olumsuzluklara karşın , yine de öyküsüyle olduğu kadar , Adrian Titieni , Maria - Victoria Dragus , Rares Andrici , Lia Bugnar ve diğer oyuncuların azami katkısıyla , kalburüstü bir seyirlik var karşımızda .
Seyretmeye , seyretmeyi teşvik etmeye değer !
Beyin göçü , Türkiye’den , Batı’ya yıllardır sürüyor , bu artan bir ivmeye karşılık geliyor .
Özellikle son dönemeçte , memleketteki kamplaşmanın ve yaşanılanların etkisiyle , kaçan kaçana hadi ayıp olacak , giden gidene resmen …
Mezuniyet’in ana karakteri Doktor Romeo Aldea için biricik kızını , İngiltere’ye okumaya göndermek bir takıntı haline gelmiştir .
Biz bu ülkede çok çektik , idealist olmanın bedelini ödedik , kirlenmeyi önleyemedik diyen , kurtuluşun ve çözümün kalmakta değil , kaçmakta olduğunu düşünen saplantılı Romeo , bu uğurda pisliğe el vermeyi , dolayısıyla kirlenmeyi dahi göze almıştır .
Hastanede , karakolda , okulda , sınavda , evde , yani tam tekmil gündelik hayatta , yozlaşma , yalan ve haksızlık , muğlaklıktan çıkıp , apaçık , besbelli olmuştur artık .
Ömür boyu mücadele edilen ve bedel ödenen her şeyin , darmadağın olması , kül gibi savrulması , ilkelerin , prensiplerin , gaye için hükmünü yitirmesi , yani bir amaç uğruna , çürümenin tetiklenmesi , kendine , çevrene ve ülkene yazık etmek değilse , nedir ?
Ah be !
İşte bu , tanıdık ve bildik , acıklı ve hüzünlü …
Sevdiklerimiz için bile olsa , doğrudan vazgeçmek , yanlışın egemenliğine tanımakla eşdeğer , özetle ; herkesin emek verdiği , alın teri döktüğü , hayatının dönüm noktası sorulara , çalıntı yanıtlar taşımak gibi bir şey .
