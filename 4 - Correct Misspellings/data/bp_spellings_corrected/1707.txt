Garip bir bilimkurgu ve biraz da gerilim arıyorsanız , William Eubank’ın ikinci uzun metraj filmi ( ilki ‘Love’ – 2011 ) ‘The Signal / Sinyal’ ilginizi çekebilir .
Vazgeçilmezlerden biridir hayal kurmak ; bugünü anlamak , geleceği anlamlandırmak için hemen her fırsatta düşlemek , bir anlamda algı ayarlarıyla oynamak .
Algılama kalıplarının dışına çıkan bilimkurgu , diğer türlerin yapamadığı başka bir boyuta kapı aralıyor .
Gerçekliğin sınırlarını genişletip , gerçeklikten gelenlerin de etkisiyle algılama biçimlerini esnetiyor , bilerek ve isteyerek , sıradan algılamanın dışına çıkmak isteyenlere ‘tuhaf’ bir pencere açıyor .
Bazen açık , bazen gizli kodlarla sorgulatmaya devam ediyor .
Kimine göre kaçış , kimine göre terapi , kimine göreyse gerçeğin ta kendisi .
Bulanık , kafa karıştıran ya da zihin açan bilimkurguların , sadece bu nedenlerle bile ‘muhteşem’ olarak adlandırılması boşuna değil .
Bağımsız bilimkurgulara , küçük küçük absürt hikayelerden oluşan ve bugün bile ilgiyle takip edilen ‘Twilight Zone’ etkisi olağan .
Sinyal , bir ölçüde bu filmlerden biri .
Öte yandan bilimkurgunun nadide örneklerinden aşina olduğumuz fikirleri birleştiren , hatta sembol ve metaforlarını da içine yediren ve giderek ‘sürprizli’ etkisini yitiren bir film .
MIT öğrencileri olan hackerler Nic ( Brenton Thwaites ) ve Jonah ( Beau Knapp ) ile Nic’in kız arkadaşı Haley’in ( Olivia Cooke ) melankolik yolculuğuyla başlıyor film .
Koltuk değneğiyle yürüyen Nic’in daha da kötüleşeceğini –belli belirsiz - anladığımız fiziksel rahatsızlığı ve sevgilisiyle yaşayacağı–zorunlu - ayrılıkla bulanıklaşan ilişkiler , ‘Göçmen’ takma adlı hackerin tacizleriyle bilimkurgu topraklarına giriyor .
Bir noktadan sonra - aslında belki de hep
- Nic karakterini koyuyor merkezine ; hayatında ya da ilişkilerinde çözümleyemediği olup bitenlerle beraber …
Ancak Nic , ne tam olarak Neo gibi ‘seçilmiş’ , ne Murdoch gibi - kısmen - ‘araştırmacı’ ne ‘dedektif’ ne ‘kahraman’ … ‘Blair Cadısı’nı andıran , ‘Göçmen’le karşılaşma umuduyla gittikleri  –elbette - gece vakti ve –elbette - ıssız bir yerde terkedilmiş bir kulübede yaşananların ardından , sterilize bir mekanda uyanan Nic’in kaygılarını izleyicisine de geçiren , giderek paranoyaya sürüklenen etkili bir atmosfer yaratıyor yönetmen .
Kendisini doktor olarak tanımlayan , kayıt cihazıyla birlikte sorgulama görevini üstelenen ‘Kronik Morpheus’ Laurence Fishburne , bu esnada giriyor devreye …
İkili arasındaki tanışma ve olabildiği kadar kaynaşmayla başlayan bölüm , açık edemeyeceğimiz ve filmin aleyhine de yazılabilecek bir dizi başka soruları getiriyor beraberinde .
David Frigerio , Carlyle Eubank ve yönetmen William Eubank tarafından senaryolaştırılan Sinyal , hemen her bilimkurguda olduğu gibi kişiye göre değişen okuma ve incelemelere açık , türe ilgi duyanlar için haftanın öne çıkan filmlerinden biri .
Ancak biliyoruz ki , sinema büyük oranda hikaye anlatma sanatı .
Özlediğimiz uzunluktaki ( 97 dakikalık makul bir süre ) süresince , yavaş adımlarla ve gizemi daha da körükleyen en kritik yerinde kilitlenen diyaloglarla yol almaya çalışan , çağımızın ve belki de Amerikan gençliğinin ruh halini yansıtma hanesine ufak bir çentik atıp , uzaktan ‘tanıdık’a dönüşüp sonlanan senaryosunun tam anlamıyla tatmin edici olduğunu söylemek zor .
Bütçesinden çok daha fazlasına mal olduğu izlenimi veren , genç oyuncularına / performanslarına cesurca ‘yakın’laşan , iyi oynanmış ve çekilmiş filmin kendisi değil belki , ama Eubank’ın yeni projelerini beklemek adına ‘heyecan verici’ bir ikinci film özetle . twitter . com / hilalcetinder
