Mesleğiniz öğretmenlik olsa ve aslında işinizi hiç sevmeseniz bile ne kadar kötü bir öğretmen ya da eğitmen olabilirsiniz ki ?
Ya da şöyle soralım , işinizde kasten ‘kötü ' olabilir misiniz ?
İşte bu hafta sinema salonlarımıza bütün sarışın seksiliği ile arz - ı endam eden Elizabeth Halsey , ne kadar kötü bir öğretmen olunabileceğinin adeta canlı kanıtı .
Okulun ilk gününden itibaren girdiği bütün dersleri bir şekilde ‘eken ' , resmi hiçbir prosedüre uymayan , hatta kendi çıkarı için iyi öğretmenlerin ayağını kaydırmakta mahsur görmeyen bir öğretmen o .
Hayattaki en büyük ideali zengin bir kocayla evlenmek olan Elizabeth'in , bu ulvi hedefe ulaşması için 90 beden göğüslere ve 10.0 dolara ihtiyacı var .
Sonuç olarak , onun için estetik cerrahın masasına giden her yol mübah .
Bu kısa giriş , nasıl bir komedi filmiyle karşı karşıya olduğumuzu anlamak için de yeterli .
Yıllardır Hollywood'dan iyi ekmek yediği ‘sarışın cazibe ' kozunu yavaş yavaş kaybetmek üzere olan Cameron Diaz'ı başrolde izlediğimiz Kötü Öğretmen ( Bad Teacher ) , eğitim dünyasının dertlerine ya da gerçeklerine değinme derdi olmayan , suya sabuna dokunmadan , standart bel altı esprilerle gişesini bulmaya çalışan ' standart ' bir Amerikan güldürüsü .
Klişelerle bezeli mizahı zekice değil , seksice ; ama güldürüyor mu , yer yer evet .
Özellikle ' giyinik ' sevişme sahnesi filmde benim açımdan zirve nokta oldu .
Ayrıca Cameron Diaz'ın pop - rap müzik videolarına gönderme yaparcasına araba yıkadığı sahne , şüphesiz ki Onunla Bir Gece ( öne Night at McCool's ) filmindeki müthiş araba yıkama sahnesiyle gönüllere kazınan Liv Tyler performasını da aklımıza getiriyor .
Pop müzik yıldızlığından başarılı bir yatay geçişle sinemaya sızan Justin Timberlake , Sosyal Ağ ( The Social Network ) ' da canlandırdığı Sean Parker rolü ile eleştirmenlerden bile iyi puan alan oyunculuğunu , bu filmdeki Scott Delacorte rolünün gerekleri içerisinde ancak kotarıyor .
Aldığı muhtemel Katolik terbiyesi ile muhafazakar ve saf bir tip çizen Scott , baştan çıkartılacak av pozisyonunda .
Fakat bence filmin esas oyunculuğu yan rollerdeki Jason Segel ve Lucy Punch ikilisinden geliyor .
Beden eğitimi öğretmeni olduğu için Elizabeth'in gözünde maça 2-0 yenik başlayan Russell Gettis'i canlandıran Segel , CBS kanalının fenomen dizisi How I Met Your Mother'da sergilediği ve severek takip ettiğimiz oyunculuk performansına bir yıldız daha ekliyor .
Duygularıyla samimi , göbeği ile sevimli olunca , karakterin sempatisi hem seyircinin hem de Elizabeth'in gözünde artıyor .
Kusursuz ve bir o kadar da rakip düşman olma potansiyeli taşıyan örnek öğretmen Amy ise Lucy Punch'ın kararında oyunculuğu ile inandırıcılığını koruyor .
Kötü Öğretmen'in yönetmen koltuğunda 1998'deki ilk uzun metraj filmi Zero Effect sonrası övgüyle karşılanan fakat sinema yerine televizyon dünyasına yönelen Jake Kasdan oturuyor .
Kasdan'ın televizyon komedileri ağırlıklı filmografisi , Kötü Öğretmen'in de ibresini belirlemiş desek , abartı olmaz kanaatindeyim .
Zira karşımızda 90 dakika boyunca patlamış mısır niyetine tüketebileceğimiz bir film var ve Cameron Diaz'ın 20 yaşındaki genç kızlara taş çıkartan hali daha özgün mizahı olan senaryoları hak ediyor .
Ne diyelim Allah gelecek nesillerden hiçbir çocuğu Elizabeth Halsey'in sınıfına düşürmesin !
Haftanın tek komedi filmi olarak vizyona giren Kötü Öğretmen , yapacak daha iyi bir işi olmayanlara , ‘sadece gülmek bana yeter ' diyenlere tavsiye olunur .
