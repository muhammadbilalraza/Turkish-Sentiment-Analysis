Hollywood'un dayattığı ama bizim yıllardır anlamadığımız bir konu var : Yeniden çevrim mevzusu .
Eskiden o kadar karmaşık değildi bu mesele .
Martin Scorsese 1961 tarihli bir klasik olan Cape Fear'ı 29 yıl sonra yeniden çeker , biz de oturup beğeniyle izlerdik .
Daha yakın tarihte , farklı bir tarz daha olduğunu hatırladık .
Coen Kardeşler'in True Grit ile yaptığı mesela .
Klasik filmi bu kez farklı oyuncular ve mekanlarda yeniden çekmekle yetinmediler .
İlk filmin uyarlandığı romana odaklanıp orijinal öyküye kendi yorumlarını getirdiler .
Daha yakına gelecek olursak .
Millenium Serisi diye bilinen , İsveçli çoksatar Stieg Larsson'un kaleme aldığı romanlar örneğin .
İsveç yapımı ilk film ve onu takip edenler sinemada da bir seri oluşturdu .
Oysa Hollywood , bu filmlerin daha dumanı üzerindeyken kendi yöntemleriyle seriye daldı ve ilk filmin aynısını , üstelik yönetmen koltuğuna David Fincher gibi bir ismi oturmaya ikna ederek çekmeye başladı .
Son olarak Oldboy'un Spike Lee yönetiminde yeniden çekilmesi projesi var ki , onunla ilgili söyleyeceklerimiz başlı başına bir yazı konusu olabilir .
Bu garip " yeniden çevrim " silsilesi içinde Loft gayet iyi bir örnek olarak karşımıza çıkıyor .
Erik von Looy'un 3 yıl öne çektiği , Belçika tarihinin en fazla gişe yapan filminin yeniden çevrimiyle karşı karşıyayız .
Bu kez bir kadın yönetmen , Antoinette Beumer , Hollanda'da , kendi ülkesinin oyuncularıyla , aradan sadece 3 yıl geçmesine rağmen aynı filmi yeniden çekmiş .
" Aynı filmi yeniden çekme " yaklaşımına dikkat .
Daha da şaşırtıcı olanı , ilk filmin yönetmeni von Looy'un da , seneye vizyona girecek şekilde Loft'u bir kez daha , bu kez Hollywood'da farklı oyuncularla çekmeye başlamış olması .
Bu kadar kısa aralıklarla aynı filmi 3 kez çekmeyi bu kadar cazip hale getiren nedir peki ?
Belçika yapımı ilk filmin düşük bütçesine rağmen sadece ülkesinde 10 milyon dolar getirmiş olması mı ?
Konu ilgi çekici aslında .
Bir nevi " katil kim ? " filmi bu .
5 evli arkadaş , kaçamak yapmak için aynı çatı katı dairesini düzenli olarak kullanır .
Bir gün yatakta kanlar içinde genç bir kadını ölü halde bulurlar .
5 arkadaş birbirinden şüphe etmeye başlar .
Polis soruşturması , gizli çekilmiş görüntüler falan derken olayın aslı finalde belli olur .
İşlenen cinayet , sırdaş olduklarını zanneden , bir anlamda " aynı yatağı paylaşan " bu 5 yetişkin adamın aslında birbirleri hakkında ne kadar az şey bildiklerini ortaya çıkarır .
Bu ilgi çekici " katil kim ? " filminde bir kadın yönetmenin bakış açısı önemli .
Öldürülen
dahil olmak üzere bütün kadın karakterler birer kurban .
Azrail ise , " evlilik kurumunu hiçe sayarak karılarına ihanet eden " erkekler .
Bu yüzden cezalandırılıyorlar sanki .
Bu ahlakçı yaklaşımın çok katı çizildiğini söylemeliyiz .
Örülmeye çalışılan yoğun entrika örtüsü altında bile bu yaklaşım kendini hissettiriyor .
İyi iyidir , kötü de kötü .
Kimi karılarını aldatma konusunda çok rahatken kimiyse gelgitler yaşıyor , korkuyor .
İçlerinde en normal görünen psikolog Bart'ın bile zamanla diğerlerinden çok farklı olmadığını görmeye başlıyoruz .
Çatı katı , ahlak ve ahlaksızlık arasında tercih yaptıkları bir tür " Araf " gibi .
Filmin evlilik , ilişkiler , " erkek her zaman aldatır " gibi meseleler üzerinde kafa patlattığını da sanmayın .
Yemek masasında herkesin karı - koca şen şakrak bir halde yemek yediklerini gördüğümüz tek bir sahne var .
O sahneden hareketle , dışarıdan mutlu görünen evliliklerin aslında içinde nasıl bir karabasan sakladığı üzerine gidilebilirdi belki ; ama Loft , kuşkusuz yeniden çevrim olmasının da zorlamasıyla pek o sulara yönelemiyor .
Yönetmenin verdiği örnekle söyleyelim , Olağan Şüpheliler'deki gibi seyirciden bir entrikayı çözmeye çalışması bekleniyor .
Filmin bu sularda da olağandışına çıkamadığının altını çizelim .
Loft , oyunculukları ve mekan kullanımıyla , yine az bütçeyle çekilmiş , usta işi bir film izlenimi veriyor .
Avrupa sinemasına " sanat filmleri sıkıcı oluyor " klişesi yüzünden mesafeli duranların kolaylıkla yaklaşabilecekleri , izlenebilirliği kolay bir film bu .
Ama uyaralım : Seyirciyi hemen avucunun içine alabilen bu film , size " vay be " dedirtebilecek bir final sunamıyor . twitter : lostchildd
