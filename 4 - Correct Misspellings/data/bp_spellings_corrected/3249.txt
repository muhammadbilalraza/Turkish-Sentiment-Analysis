Her tür sinemanın bir alıcısı vardır .
Kimi romantik komediden hoşlanır , kimi dram ağırlıklı konulardan , kimi korkudan , kimi belgeselden .
Fakat gene de genelgeçer algılar oluşmuştur ki , drama , korku , psikolojik gerilim gibi bazı türler , romantik komedilere göre daha çok ciddiye alınırlar , daha çok saygı uyandırırlar .
Halbuki bu haksızlıktır , bir romantik komedinin başarılı olması da hafife alınacak şey değildir , örnekleri de vardır .
( Kar ve Kaplan , Harry Sally İle Tanışınca , Cazibe Kanunları ilk aklıma gelenler oldu ) Morganlar Nerede'yi izlediğimde bunu bir kez daha hatırladım : ama tersten giderek !
Yani romantik komedinin de bu derece başarısızıyla karşılaşınca , başarılı romantik komedileri , " güzel , popcorn tadında film işte " deyip geçiştirmememiz gerektiğini bir kez daha hatırladım .
Aşkta iki insanın arasındaki kimya ne kadar da önemlidir değil mi ?
İki insan bu kimyayı hissedemedikleri için sorun yaşayacakları gibi , dışardan onlara bakanlar da bu iki insanın arasında bir türlü oluşamayan o kimyayı hissederler .
Morganlar Nerede , bana bir aşk filminin başrol oyuncularını seçerken , o iki oyuncu arasındaki " kimyayı " düşünmesinin , yönetmenin ilk işi olduğunu hatırlattı .
Bir filmin başrol oyuncularının , rollerini yaparken kendilerini bir çift gibi görebilecek kadar role kendilerini kaptırmalarını bekleriz , onları izlerken , sanki gerçek hayatta çiftlermiş gibi kendimizi kaptırabilecek bir uyum görmek isteriz .
( Tanrım gerçekten de bir romantik komedinin nasıl olması gerektiğini , bu a - b - c'yi anlattığıma inanamıyorum ) Ayrıca Marc Lawrence , " Söz ve Müzik " ve " Aşka İki Hafta " filmlerinden sonra üçüncü kez Hugh Grant'i seçse de , bir Scorsese / Caprio , bir Burton / Depp tadı vermeyeceklerini artık kabul etmeli diye düşünüyorum .
Filmde karısını aldatmış ama pişman olmuş adamı oynayan Hugh Grant , 1500 yıldır oynadığı Hugh Grant'i bir kere daha oynamaktan bıkmamış anlaşılan ama seyirci bıktı .
Sarah Jessica Parker ise bir kez daha , Manhattan'lı , şımarık , lüks düşkünü bir kadını canlandırdığını anladığı senaryoya evet derse , sanırım artık kendine izleyici bulmayacak çünkü Sex and the City'de kendine yapışmış olan karakterden bir adım bile öteye geçebilmiş değil , seyirci de bunun farkında .
Bütün bunlar bir yana , aldatıldığı için kocasıyla ayrılma aşamasına gelmiş bir kadının kırgınlığını , tutkusunu , öfkesini , aşkını hiçbir şekilde üstüne giyinememiş olan oyuncu , acaba röportajlarda , daha önce hiç böyle bir rolü canlandırmamıştım , benim için değişiklik oldu derken ne demek istiyordu ?
Boşansak mı yeniden mi bir biraraya gelsek arifesindeki bir çifti , bir cinayetle yüzyüze getirip , onları tanık koruma programıyla Allah'ın unuttuğu bir kasabaya yollamak ve orada ilişkilerini yeniden gözden geçirmeleri fikri güzel .
Ama o kadar .
Bu fikir güzel ama filmi izlerken ne romantik ne komik ne dramatik hiçbir andan geçilmediği için , çöpe atılmış olan bu fikre üzülmekten başka çare kalmıyor .
Bir de boşa geçen iki saate .
