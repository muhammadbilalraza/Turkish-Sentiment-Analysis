Hoşlanın ya da hoşlanmayın , fark etmez , Rodrigo Cortés , iki sene evvel çektiği ikinci filmi Toprak Altında ( Buried ) ile saygıyı hakeden bir işe imza atmıştı .
Tek bir oyuncuyu ve kamerasını küçücük bir tabutun içerisine hapsederek doksan dakika boyuncatırnaklarımızı yememize sebep olmuştu .
Bunun neticesinde kulaktan kulağa fısıldanan ilk filmiyle küçük çaplı bir fenomenbahşeden Rodrigo Cortes'in artık daha büyük , daha geniş bir film çekmesinin zamanı da gelmişti .
İşte o film ,  Robert De Niro'lu ,  Sigourney Weaver'lı ,  Cillian Murphy'li Medyum ( Red light ) .
Bir süre önce vizyona çıkan Lanetli Ruh ( Emergo ) ' un senaryosunu yazarak para - psikolojik sulara kapıldığının ilk sinyallerini veren Rodrigo Cortes , Medyum ile Emergo'ya oranla çok daha iddialı bir işle karşımıza geliyor .
Tamamen ‘pozitivist ' iki bilim insanı , olağanüstünün aslında olağan bir şey olduğunu iddia eden ‘şarlatan'lara karşı bir savaş veriyorlar .
Evlere musallat olan perilerin , insan benliğini ele geçiren hayaletlerin , kısacası dünyayı algılayabildiğimizin ötesinde konumlandıran para - psikolojik olguların karşısına dikiliyorlar .
Ancak karşılarında insanları kendisine inandırmak konusunda kusursuz bir kudreti olan bir şahsiyet olan Simon Silver var .
Medyum ( Red light ) , yönetmeninin de becerisiyle teknik anlamda hiçbir problemi olmayan , hatta genel olarak diyaloglarıyla da vasatın üstüne çıkmayı başarabilen bir film .
Kendi sonunu hazırlayan ve bir çıkış noktası olarak parlak bir yansıması olan fikri ise asıl meziyeti ( yoksa meziyetsizliği mi demek daha doğru olur ? ) Daha önce gerilim filmlerinin pek de kulaç atmadığı sularda yüzen film , metinsel altyapısının da başarısıyla oldukça sağlam bir yapı kuruyor .
İlk anından itibaren seyircisini avucuna alarak kendi yönelimleri peşinde sürükledikçe sürüklüyor .
Gerçeklerle yalanları objektif bir düzlemde çarpıştırarak tıpkı karakterleri gibi pozitivist bir noktaya varacağını müjdeliyor , daha doğrusu , seyircisini buna hazırlıyor .
Her şey yolunda giderken , Cortes , filmi , filmin sonunu hazırlayan viraja kendisi sürüklüyor .
Rodrigo Cortes , ilk sahnesinden öyküsünü ağır ağır ören filmine oldukça basmakalıp bir kötü adam karakteri eklemliyor .
Robert De Niro'nun filmi pek umursamayan ve kendi kendine eğlenen performansıyla boyut kazandıramadığı Simon Silver karakteri , filmin bol ciddiyetli yapısını fazlasıyla zedeliyor .
İyiliğin ve kötülüğün süper kahraman filmlerinin genel çatısını benimseyen cinsten bir yönelimle karşımıza geliyor olması , farklı bir yoldan yürüyecekmiş gibi görünen Medyum'u maalesef bir anda sıradan bir çizgiye indiriyor .
Bir anda ağır aksak bir şekilde yürümeye başlayan film , kendini dönüştüren seçimiyle yeni bir atmosfer kuruyor .
Bu atmosfer işlemiyor olsa da bir şekilde izleyiciyi kendisine bağlamayı başarıyor .
Bu aşamadan sonra filmi finaline hazırlayan Cortes , sürpriz son merakına kapılarak , son ve belki de en büyük diyebileceğimiz hatasını yapıyor .  Filmin sürprizini bozmamak adına daha fazlasına girmeyelim ama yüz dakika boyunca anlattığı öyküyü başkalaştıran bu tercih , seyircide tuhaf bir kandırılmışlık hissi yaratıyor .
Medyum'un farklı bir film olma potansiyeli varken , maalesef bu tercihle ortadan kalkıyor .
Sonuç olarak Medyum ( Red light ) , Cortes'in yeteneklerine olan inancımızı silikleştirecek bir film değil ; ancak yönetmenin karar verme becerisinin zayıf olduğu yönünde bizleri ikna etme kapasitesine sahip .
İyi bir senaryo yazarıyla birlikte iyi işler yapabileceğine inancımız olan Cortes'in acilen yetenekli bir yazar bulması gerekiyor .
Aksi takdirde kendisi parlak fikirleriyle ve sönük yönelimleriyle kaybolacakmış gibi görünüyor .
Gerilim ve dram sineması tercih eden seyirciler için 28 Aralık vizyon alternatifleri arasında .
Kaan Karsan
kaankarsan@gmail.com
twitter.com / karsan
