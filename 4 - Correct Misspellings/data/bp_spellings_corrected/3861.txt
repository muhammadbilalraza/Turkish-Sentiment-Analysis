Stanley Kubrick'in kemikleri sızlıyor mudur acaba ?
Sinema tarihinin ve savaş karşıtı filmlerin başyapıtlarından biri olan Full Metal Jacket'ın yaratıcısı olarak , yıllar sonra filminin bu kadar sinir bozucu ve komedi olduğunu iddia eden bir filmle tiye alınacağını bilse idi , herhalde Amerikan sinemasının komedi anlayışının geldiği noktaya gerçekten üzülürdü .
Başta Full Metal Jacket olmak üzere bazı popüler filmleri tiye alan bir askerlik paradosi olarak vizyona çıkan Avanaklar Mangası , amaçladığı noktaların hiçbirine ulaşamadan izleyicisini sıkıntı dolu bir 90 dakikaya mahkum ediyor .
Son derece ucuz ve neresinin komedi olduğunu anlamakta zorluk çektiğiniz esprileri ile film boyunca atabileceğiniz tek kahkaha sinirden olabilir .
Tiye almayı amaçladığı filmlere gelince .
Başka filmleri tiye alan bir komedi çekmeyi hedeflemek ciddi ama gerçekten hakkı verilerek yapıldığında son derece de keyifli olabilecek bir iştir .
Ama tiye almayı istediğiniz filmlerin belli başlı noktalarını iyi belirlemeli ve o noktalardan da çok sağlam espriler kurabilmelisiniz .
Hele hele Full Metal Jacket gibi bir filmi tiye alırken espri noktalarınızın son derece sağlam olabilmesi gerek ki , Kubrick'in başyapıtını izlemiş insanları bu kaliteli espri anlayışınızla güldürebilesiniz .
Avanaklar Mangası'nda bu durumdan eser olmadığını bilmem söylememe gerek var mı ?
Artık çocukların bile hiçbir mantığı olmayan saçma sapan sakarlıklara gülmediğinin farkında değil sanırım bu filmin altına imza atan sinemacılar !
Tiye alma anlayışını sadece ve sadece , Full Metal Jacket'in , asker kaskının üzerinde ' Born to Kill ' ( öldürmek için doğdu ) yazan meşhur posteri ile aynı kaskın üzerine ' Born to Snooze ' ( uyuklamak için doğdu ) yazarak kurabilen ve bundan da öteye gidemeyen bir film Avanaklar Mangası .
Maskeli Beşler : Irak filmi vizyona girdiğinde bu filmin de komedi anlayışı üzerine çok fazla eleştiri yapıldı .
Türk Sineması'nda komedi filmi dendiğinde çıtanın çok daha fazla yükselmesi ve küfür yarışı yapan adamlara kahkahalarla gülmekten çok daha ileri bir espri anlayışına sahip olmak gerektiğini düşünenlerden biriyim ben de .
Ama Avanaklar Mangası'nı izledikten sonra Maskeli Beşler : Irak'ın , en azından tek bir konuda hakkının yenmemesi gerektiğini düşünüyorum .
Bu film , hiç olmazsa kendisini Avanaklar Mangası kadar ciddiye almıyor .
Olsa olsa tiye almaya çalıştığı film Kurtlar Vadisi : Irak olabilir ki , o da zaten kendisine yüklediği büyük büyük anlamlarla Türk Sineması'nda tiye alınmayı en çok hak eden film .
Hatta son yıllarda Türkiye'de yapılabilecek en başarılı komedinin Kurtlar Vadisi ile dalga geçen bir komedi filmi olabileceğini bile düşünüyorum .
Onca komik dövüş sahnesi ve o ' dünyaları ben yarattım ' halleri ile kasım kasım kasılmaktan çatlama noktasına gelecek karakterlerle hakkı ile dalga geçen bir filmin kesinlikle yapılması gerektiğini düşünüyorum .
Zaten film kendi başına da yeteri kadar komik derseniz , ona da diyecek bir lafım yok tabi .
Avanaklar Mangası'na geri dönecek olursak .
Biliyorum ki seyretmeyi tercih etmediğim bir dolu kötü film gelip geçiyor vizyondan .
Ama şunu kesinlikle söyleyebilirim .
Bu film son dönemlerde seyrettiğim en kötü film .
Öyle ki , filmden çıktıktan sonra espri anlayışınızın yerine gelebilebilmesi için eve gidip en favori komedi filmlerinizi arka arkaya seyretme ihtiyacı duyabilirsiniz .
Söylemeliyim ki , ben ancak 2 filmden sonra kendime gelebildim .
