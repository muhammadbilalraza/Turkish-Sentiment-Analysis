Netflix Türkiye’nin Mart ayında yaptığı lansmanda tanıştığımız  yapımlardan biriydi Yarına Tek Bilet .
Yönetmenin Ozan Açıktan olduğunu öğrendiğimde heyecanlanmıştım , çünkü Açıktan hem bağımsız hem de ana akım sinemaya işler üreten , reklam kökenli bir yönetmen .
Netflix’in orijinal yapımlarından Atiye’de de imzası bulunan Ozan Açıktan , komedi filmlerinin ardından çektiği Silsile ile İstanbul ve Adana Film Festivali’nde yarışmış , sonra yine komediye dönerek Aile Arasında’yı çekmiş ve eli yüzü düzgün komedi ihtiyacımızı karşılamış bir isim .
Hal böyle olunca , beklentilerimiz az çok şekillenmişti .
Yarına Tek Bilet , iki oyunculu , geveze , kendi halinde bir yol filmi olacaktı ki , nitekim öyle oldu .
İsveç yapımı hür man stoppar et bröllop ( How Stop a Wedding )  isimli filmden uyarlanan , Ozan Açıktan ve Silsile’de de beraber çalıştıkları Faruk Özerten’in imzasını taşıyan bir senaryo ile karşımıza çıkan Yarına Tek Bilet , bağımsız bir yol filmi .
Filmin ilk bakışta Before Sunrise benzeri bir etki bırakacağı düşünülse de , fazlaca tesadüfe dayanan senaryosu ve diyalogların havada kalmasıyla , bu düşünceden çok çabuk vazgeçiliyor .  
Birbirine yabancı genç bir kadın ile erkek , Ankara’dan İzmir’e hareket eden Mavi Tren’de , aynı yataklı kabinde yolculuk etmek zorunda kalıyorlar .
Yaklaşık 14 saat sürecek bu yolculuk boyunca , birbirlerini tanımaya başlayan bu iki insanın , ilerleyen saatlerde keşfettikleri ortak noktalar , onların trenden başka insanlar olarak inmelerini sağlayabilir , tabi birbirlerine tahammül edebilirlerse .  
Dilan Çiçek Deniz Metin Akdülger
Leyla ve Ali'nin , birbirlerini gördükleri ilk andan itibaren , yaratılmaya çalışılan çatışma , ezbere diyalogların da etkisiyle maalesef yapay kalıyor .
Böyle anlarda müziğe sarılıyor hikaye .
Ozan Açıktan'ın diğer film ve dizilerinde olduğu gibi müzik kullanımı genel olarak başarılı , ancak şarkı seçimleri konusunda çok emin değilim .
Sadece Ercan Saatçi'nin çok sevdiğim şarkısı " Sayenizde " aklımda kalmış mesela .
Zira filmin en beğendiğim bölümü de , o şarkı ile biten 6. bölüm .
Yarına Tek Bilet’in iki başrolü ( filmde zaten neredeyse başka oyuncu yok ) Metin Akdülger ve Dilan Çiçek Deniz , karakterleri için uygun fiziki özelliklere sahip olsalar da , birbirleri ile çok da uyumlu görünmüyorlar .
Belki verilmek istenen mesaj budur , o yüzden bir şey diyemiyorum .
Açıktan'ın Atiye'de de beraber çalıştıkları Metin Akdülger'in oyunculuğunu beğenirim , ancak bu filmde kendini göstermesi için çok da şansı olmamış , partneriyle dar alanda kısa paslaşmalar dışında .
Orijinal filmde olduğu gibi bölümlere ayrılan Yarına Tek Bilet , hikayesindeki mantıksal boşluklar olmasa ve daha altı dolu diyaloglarla bezense , son dönemin başarılı yerli filmlerinden biri olarak sayılabilirdi .
Oldukça geveze olan ve aslında sadece bu özelliği ile bile öne çıkmayı hak eden Yarına Tek Bilet , bu haliyle de Netflix'in genç izleyicisini tatmin edecek ve oyuncularının da etkisiyle yayınlandığı ilk gün Top 10 listesine girecektir .  Umarım Netflix , özellikle İspanyol yapımı filmlerde karşımıza çıktığı gibi , Türk yapımlarında da böyle , küçük hikayeler çekmeye ve izleyici ile buluşturmaya devam eder .
