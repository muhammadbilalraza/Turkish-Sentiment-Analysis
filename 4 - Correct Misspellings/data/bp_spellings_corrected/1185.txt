Televizyonda İşler Güçler ve Kardeş Payı gibi daha cüretkar işlerini izlediğimiz , beyaz perdede ise şimdiye kadar çok fazla risk almak istemeyen Selçuk Aydemir’in yeni filmi Ailecek Şaşkınız için , yönetmenin İşler Güçler’e en yakın tondaki filmi denilebilir .
Ahmet Kural ve Murat Cemcir ikilisini televizyon izleyicisinin de sinema izleyicisinin de sevdiği bir gerçek .
Bu ikilinin yanına bir de Cengiz Bozkurt gibi son dönemin sevilen oyuncularından biri eklenince ortaya izlemesi gerecekten keyifli bir komedi filmi çıkmış .
Ailecek Şaşkınız , Çalgı Çengi ve Düğün Dernek’in aksine çok daha şehirli bir film .
Bu kez Bursa dolaylarındayız .
Mudanya , Trilye ve Nilüfer’de yapılan çekimlerle , Bursa’da yaşayan zengin bir ailenin işkolik oğlu Ferhat ve onun çocukluk arkadaşı , sağ kolu Gökhan’ın maceralarını izliyoruz .
Ferhat babasının emekliye ayrılmasının ardından inşaat şirketlerinin başına geçer ve şirketi kendi yöntemleri ile yönetmeye başlar .
Önceliği para ve iş disiplini olan Ferhat , başta babası olmak üzere tüm çalışanlarını çileden çıkarırken , birkaç tesadüf onu pamuk gibi bir adam haline getirecek olan Komiser Elif ile tanıştırır ve bir anda hayatının öncelikleri değişir .
Bir komedi filmi için gerekli tüm ögeleri barındıran Ailecek Şaşkınız’da yönetmen Selçuk Aydemir yine diyalog kullanımını ön plana alarak , hikayeyi biraz arka plana atıyor .
Ancak bu kez küfür kullanımı mimimumda diyebiliriz .
Bu durum da önceki filmler gibi 13 yaş altı izleyici kitlesinin aile eşliğinde izleme zorunluluğunu kaldırmış ve 7 + izleyici kitlesi için uygundur ibaresi almasını sağlamış gibi görünüyor .
Selçuk Aydemir bu kez şehirli bir hikaye anlatıyor bize ve Ahmet Kural ile Murat Cemcir’in yanına Cengiz Bozkurt’u koyarak filmin en başarılı hamlesini yapıyor .
Zira Cengiz Bozkurt’un kızına hayırlı bir kısmet arayan , ileri görüşlü baba tiplemesi filmin en öne çıkan ve en başarılı oynanan karakteri .
Zaman zaman sadece Bozkurt’un mimiklerine bile gülebilirsiniz .
Filmin diğer oyuncu kadrosuna baktığımızda , esas kız rolünde Saadet Işıl Aksoy’un ismini görüyoruz .
Aksoy’un her zamanki gibi temiz bir oyunu var ama nedense benim hep mesafeli yaklaştığım bir isim kendisi .
Filmin geneline yansıyan ve bir süre sonra rahatsız etmeye başlayan müzik kullanımına da değinmeden geçme istemiyorum .
Filmde yerli yersiz kullanılan müzikler bir süre sonra kulak tırmalamaya başlıyor .
Bir de kimi hayvanseverlerin tepkisini çekebilecek , boyalı inekler ve at mevzusu var tabii , keşke onlar hiç olmasaydı .
Ancak bu nokta da şunu belirtmek isterim .
Film kısa bir süre önce , içerisinde hayvan kullanılan filmlere onay vermeye başlayan HAYTAP tarafından " Bu film çekilirken hayvanlara zarar verilmemiştir " onayını aldı .
Her şeye rağmen ailece keyifli bir komedi filmi izlemek isterseniz , Ailecek Şaşkınız salonlarda sizi bekliyor .
