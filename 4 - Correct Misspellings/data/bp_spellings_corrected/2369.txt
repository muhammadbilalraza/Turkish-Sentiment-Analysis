İzlandalı oyuncu , yönetmen ve senarist Benedikt Erlingsson ancak festival takipçilerinin aşinası olduğu bir isim .
2011 tarihli ve ülkemizde sadece bir zamanların bağımsız kalesi olan ! f’te gösterilen İzlanda yapımı Volkan filminde , yan bir rolde izlediğimiz Benedikt Erlingsson aslında kariyerine 1990’lı yıllarda başlamış ve ülkesinde iyi tanınan bir isim .
Zira ilk yönetmenlik deneyimi olan ( ve yine ! f’te seyrettiğimiz ) “of Horses and Men” ile aldığı pek çok adaylık ve ödülün yanı sıra 86. Akademi Ödülleri’nin ülkesinin Oscar temsilcisi olarak seçilmişti .   Ülkemizde bu hafta Woman at War adıyla vizyona giren “Kona fer í stríð” filmi de 2018 Cannes Film Festivali’nin Eleştirmenler Haftası bölümünde dünya prömiyerini yaparak yarıştıktan ve gezdiği festivallerden sonra , bu yıl ülkesinin Oscar temsilcisi oldu .
Bu kadar ansiklopedi yeter diyerek , filme geçelim …
 
Hızlı ve çarpıcı bir açılış sahnesi ile İzlanda’nın yemyeşil tepelerinde başlayan film , seyirciyi önce bir Amazon kadınıyla tanıştırıyor ; Halla .
Elinde yayı , sırtında oklar , çevik bedeniyle , yüksek gerilim hatlarının arasında zıplayarak ilerleyen bu kadına , önce istemsizce hayran oluyoruz ; sonra da bu koşuşturma içinde amacını anlamaya çalışıyoruz .
Aslında , oldukça sakin bir hayat süren , bir koro şefi Halla .
Ama aynı zamanda aktivist bir kadın .
Alışkın olduğumuz biçimde sosyal medyadan iki twit sallayanlardan değil , gerçek ve işin enterasını ‘sahada’ tek başına bir eylemci .
Zira İzlanda’nın küresel ekonomik dayatmalara karşın teslim olmaması için alüminyum fabrikalarına karşı giriştiği tek kişilik sabotaj savaşı onunki .
Bu cümlelerle anlatınca çok açıklayıcı olmasa da , filmi seyrettiğinizde anlayacaksınız kime , neye karşı mücadele verdiğini .
 
Filmin kırılma noktası ise en kestirme tahminden gelmiyor neyse ki .
Halla yakalanmaya en yaklaştığı anda dahi pes etmiyor .
Onu bir durup düşünmeye sevk eden yegane şey , çok uzun zamandır istediği , hatta artık gerçekleşmesinden umudu kestiği bir evlat edinme süreci .
Kurumdan gelen beklenmedik haber Halla’nın sürdürdüğü çifte kimliğe bir soluk vermesine neden oluyor .
Gerisi ise ilk bölüme göre temposu biraz düşse de yine sürprizli bir anlatımla şekilleniyor .
Bu noktada senaryonun kadına , kadın kimliğine yaklaşımına göz atmakta fayda var .
Müthiş bir feminist duruş ile başlayan film , işin içine özlemle beklenen bir annelik mevzusu girince , karakterle birlikte seyircide de soru işaretleri yaratıyor .
Halla ne aktivistliğinden ödün vermek istiyor ne de geç de olsa gelen evlat edinme , anne olma sürecinden .
Çünkü muhtemelen bu hayattaki son şansı .
Halla’nın çok da uzun sürmeyen karar verme sürecinde hikayeye eklemlenen bir karakter , kadın dayanışmasını zirveye taşıyarak hepimize derin bir nefes aldırıyor .
Gerçekten ders niteliğinde ama empati kurması zor bir hikaye .   Tabii tüm bu etkide oyuncu yönetimi kadar başrol Halldora Geirhardsdottir’in payı yadsınamaz .
Filmin tüm sürükleyiciliği iki karaktere birden hayat veren oyuncunun sırtında adeta .  
 
İzlanda’nın pastoral doğasını anlatımın bir parçası olarak yetkin biçimde kullanan yönetmen Erlingsson’ın , filmde birden çok kez kullandığı yabancılaştırma efekti ile de belli bir mizah üslubu tutturuyor .
Özellikle eylem sahnelerinde etkiyi ikiye katlayan , vurmalıların ve basın ağır bastığı müzik kullanımıyla , yerel kıyafetlerle şarkı söyleyerek Halla’nın hikayesini bir üst perdeye çıkartan kadın korosuyla , oyuncu yönetimiyle ve anlattığı orijinal hikayesiyle tüm övgüleri hak ediyor .
Ocak ayının festival sineması kategorisinde es geçilmemesi gerekenlerinden !
 
twitter . com / duygukocabayli
