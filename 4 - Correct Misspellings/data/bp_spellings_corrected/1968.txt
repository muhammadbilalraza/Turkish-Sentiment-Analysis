İlk gençlik dönemlerini seksenli yıllarda geçirmiş olanlar için Halloween , Elm Sokağı'nda Kabus ve 13. Cuma isimleri iyi veya kötü mutlaka bir anlam ifade eder .
Teen slasher olarak adlandırılan bu korku filmi serileri sinemasal anlamda zaman zaman kötü nitelemesini hak edecek noktaya gelmiş olsalar da kült mertebesine ulaşmış bulunmaktalar .
Her üç serinin de ana karakterleri tıpkı çizgi roman hayranlarında olduğu gibi kendi hayran kitlelerini yaratmış durumdalar artık .
Sonu gelmezmiş gibi gözüken bu filmlerden ikisinin yapımcıları son olarak farklı bir yol izlemeye karar verdiler ve karakterlerini aynı filmde buluşturdular .
Aslında çizgi romanlarda örneklerini sık sık gördüğümüz bir durum bu .
Yani Batman ve Superman'in aynı macerada yer aldığına mutlak tanık olmuşuzdur .
Veya bir Örümcek Adam serüveninde Hulk karşımıza pek çok kez çıkmıştır .
Fakat söz konusu karakterler aynı kaynaktan çıktığı için bu durum çok yadırganmaz .
Dizi filmlerde de görürüz bu durumu bazen .
Örneğin Friends'deki Phoebe karakterinin ikiz kardeşi madde About You'da garson rolündedir .
Ender de olsa her iki dizinin oyuncuları öbürüne konuk olur .
Ülkemizde bir ara çok popüler olan Yalan Rüzgarı ve Cesur ve Güzel dizileri arasında da böyle bir ilişkiye tanık olmuştuk .
Ronny Yu'nun yönettiği Freddy Jason'a Karşı ise bu durumun suyunu çıkartıyor tam anlamıyla .
Bugüne kadar senaryoları ve öykülerinde hiç bir ortak nokta olmayan hatta irdelenirse bir çok çelişki ortaya çıkartılacak iki serinin ana karakterleri bir araya geliyor bu filmde .
Öykü çok basit : Her bölümün sonunda öldürülen ama sonraki filmde tekrar ortaya çıkan Freddy , Elm Sokağı'nda kendisi ile ilgili bir korku pek kalmadığı için ortaya çıkamamaktardır .
Dolayısıyla korkuyu yeniden getirmek için kendisi gibi başka bir kötünün yardımına ihtiyaç duyar .
Tabii ki bu kötü Crystal Lake katili Jason'dan başkası değildir .
Freddy Jason'ın rüyasına girer ve annesinin görüntüsüne bürünerek Elm Sokağı'na gitmesini söyler .
Sonra .
Sonrası kan , dehşet ve de cinayet tabii ki .
Bazı yerlerde söz konusu film hakkında komedi olduğu yönünde değerlendirmeler yapılıyor ki bu yorumların pek yerinde olduğu söylenemez .
Belki her iki serinin hayranlarının zevk alabileceği bazı espriler bulunabilir ama söz konusu film , türün bütün klişerini inatla kullanan katıksız bir korku filmi .
Hatta ilginç olan , Wes Craven'ın Scream serisiyle açtığı , alt metinlerde kendi türüyle dalga geçme anlayışına ise hiç yer verilmemiş .
Yani tam 80'lerin korku filmi atmosferinde bir film önümüzdeki .
Son on yıldır sinemada görmeye alıştığımız zeka oyunları yok ; sadece kovalamaca var .
Hem gerçek hayatta hem de rüyalarda olan iki ayrı katilin varlığı belki bir yenilik olabilir ama başka hiç bir yeni espri yok .
Bu durum kötü mü ?
Hayır .
Sinema önündeki afişlerde adını görüp de içeri girenlerin böyle bir beklenti içinde olduklarını zannetmiyorum .
Çünkü her iki serinin de bugüne kadar yenilikçi olmak ya da en azından seyirciyi şaşırtmak gibi bir hedefi olmadı .
Amerikan toplumunun paranoyalarından yola çıkan bu korku filmi serileri hep ahlaka aykırı davarananların yani alkol ve uyuşturucu kullananların , sex yapanların ölmesi ya da farklı bir açıdan bakarsak cezalandırılması üzerine kuruludur .
Mekan küçük bir kasaba veya bir gençlik kampıdır .
Başroldeki seri katil , Freddy , Jason ya da Michael Myers , herkesi öldürür .
Bir kaç tane akıllı ve de ahlaklı olan genç ise rakiplerini alt etmenin yolunu bulur .
Freddy Jason'a Karşı bütün bu klişeleri aynen uyguluyor .
Elm sokağına konuk olan Jason ise tahmin edilenin aksine öykü içinde hiç sırıtmıyor .
Sonuç olarak türün hayranları beklediklerini hatta biraz daha fazlasını bularak keyifli salonu terk edecek gibi gözüküyor .
Biz de bu sefer Crystal Lake'de geçecek yeni bir Freddy ve Jason hikayesi çıkar mı ileride diye merakla beklemeye başlıyoruz .
