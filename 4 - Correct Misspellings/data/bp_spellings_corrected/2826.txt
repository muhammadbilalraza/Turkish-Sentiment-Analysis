Bu filmi herkes izlemeli !
Gezegenimizi her şeyiyle sevmek için , başka canlıların da hayatı olduğu gerçeğiyle empati kurmak için ve güzel bir 3 boyutlu animasyon izlemek için bu film izlenmeli .
Özellikle de çocuklarımıza , para ve güç uğruna kendileri dışındaki tüm canlılara saygı duymayanların ne kadar zararlı olduğunu göstermek için .
California'da bir kumsalda doğduğu andan itibaren , deniz kaplumbağası Sammy'nin aksiyonla dolu macerası başlar .
Ve kendisi gibi aynı gün doğan Shelly'e olan aşkı da .
Ancak tanışmalarıyla onu kaybetmesi bir olmuştur .
Ve Sammy bu uzun yolculuğuna önce dostluğu ve eğlenceyi tanıdığı Ray ile başlar .
Tüm yolculuğu boyunca Ray ve Shelly'den zaman zaman ayrı düşse de , hem onlarla bağına hem maceraperest ruhuyla dünyayı dolaşma çabasına devam eder ?
Bu yolculuk o kadar renkli ki , okyanusun dibindeki muazzam renkler ve canlılarla dolu dünyayı izlerken 88 dakika boyunca bir an filmden kopmuyoruz .
Eğlence dolu sahnelerin yanısıra , Sammy’nin yolculuğunda piranalarla , balık kartallarıyla karşı karşıya kalarak yaşadığı aksiyon da maceranın bir parçası oluyor .
Uzun bir ömre sahip şirin deniz kaplumbağasının yolculuğunun en etkileyici kısmıysa ; insan olarak dünyaya yaptıklarımızın tüm canlılara verdiği zararları anlatış biçimi .
İnsanoğlunun denizleri kirletmesi hikayeye öyle naif ve göze batmadan yedirilmiş ki ; bu 3 boyutlu animasyonu izlerken , karakterlerimiz ve denizaltı dünyasının hayatının kötü etkilenişi - müziklerin de verdiği gerilim etkisiyle - size dokunuyor .
Tabii bu yolculukta Sammy , diğer canlıların hayatlarına karşı duyarlı , yardımsever insanlarla da karşılaşıyor .
Bu insanların üzerinden çocukların pek de anlayamayacağı mesajlar ise biz büyükler için .
Bir deniz kaplumbağasının hayatı bu kadar uzun olunca Vietnam Savaşı'nı da görür , kimbilir daha neleri görür !
Bugünün masalı Sammy'nin Maceraları özetle ; naif , şık , öğretici , hatırlatıcı , uyarıcı ve şirin .
3 boyutun verdiği derinlikle filmin ayrıntıları güzelleşirken , filmin entrikacı kedisine kadar tüm karakterlerine bayılacaksınız .
Okyanus dibinde 50 yılda devir - i alem'e hazır olun !
