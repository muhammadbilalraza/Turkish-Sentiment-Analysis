Geçen yıl İstanbul Film Festivali'nin ‘Yeni Türk sineması ' bölümünde gösterilmişti Oğul .
Festival yoğunluğundan dolayı kaçırmıştım ama ismiyle aklımın bir yerlerinde kalmayı ve bir yol filmi olduğuna dair bende güçlü bir kanı bırakmayı bşarmıştı .
Filmi izledikten sonra ' keşke bir yerlere ulaşmaya çalışan yol filmi olsaymış ' dedim .
Fikir güzel , fikrin çıkış noktası zekice olmasına rağmen , fikrin bir anlatıma dönüşmesi o denli zorlayıcı .
Politik eksenli filmlerin dikkat etmesi gereken noktalardan birinin de bir kez daha inandırıcılık sorunu olduğunu anladım bu filmden sonra .
Geçen yıl Ankara'da izlediğim Kayıp Özgürlük kadar kötü bulmasam da , aynı bakış açısından beslendiğini söylemeliyim .
Bir tarafı yüceltirken bir tarafı her şeyiyle tamamen yerin altına gömme mantığı bana dayatılmış zorunluluk hali gibi görünmeye başladı .
İsterseniz önce filmin konusundan bahsedelim .
Soner'in ( Enes Atış ) Giresun'dan Tunceli'ye başlayan yolculuğu bize o kadar olağanüstü bir iş yapılıyormuş gibi aksettiriliyor ki , ‘acaba ne oluyor Tunceli'de ' demeden duramıyoruz bir türlü .
Tunceli'nin 1990'lı yıllarda solun kalesi olduğunu biliyoruz ve o yüzden yönetmenin Tunceli'yi Kürt sorunuyla ilişkilendirme çabalarını pek anlamıyoruz !
Ve Soner'in neden Tunceli'ye gitmesinin arkasında politik bir neden varmış gibi aksettirilmesini de .
Tüm ülke halkı , polisi , askeri el ele vermiş , ağzı birliği yapmışçasına Soner'i Tunceli'ye sokmuyorlar !
Bu filmin apolitize edilen politik yanı .
Tüm bu çabalar en ufak detaylar atlanmadan devam ederken ( konu sınırını görüntüyle aşma çabası , ayrıntıya odaklanmaktan başka yol yöntem bulamama hali ) öykünün ikinci kanadı da dalış yapıyor beyazperdeye .
Filme ilişkin bir yanılsama yaratabilir ilk başta kafalarda , o yüzden belirtme gereği duyuyorum Soner Musa'nın ( Rıza Akın ) oğlu değil !
Ama iki karakterin öykünün bir yerlerinde kesişme , birbirlerine dokunmadan birbirlerinin hayatında yer bulma hikayesi ilginç .
Keşke bu kesişme hali başka bir öyküyle birbirine kavuşsaymış !
Musa'nın oğlu Umut inandığı bir dava uğruna dağlarda .
Bunu köylüler , askerler dahil olmak üzere herkes biliyor .
Askerin köylüyü sorgulama , tartaklama hali o kadar karikatürize bir şekilde resmediliyor ki gerçeklik duygunuz o anda altüst oluyor .
Ezilen ve ezen dengesi bu kadar mizahi bir tatta verilmemeli , zira o ana kadar anlatılmak istenen duygu bütünlüğü dağılıp gidiyor seyircinin gözünde .
Senaryodaki hatalar perdeye yansıyınca o kadar kolay affedilir olamıyor çünkü yönetmen o küçük ayrıntılardan kurmaya çalışıyor öyküsünü .
Köydeki herkesin ayrıntısına dalan , evlerinde pişen aştan haberi olan komutan neden Musa'nın oğlu Umut'u tanımıyor , başka birinin cenazesini Musa'ya teslim ediyor .
Üzerinden kimlik çıkmadığı iddia edilen gencin kimliği neden birdenbire çantasından çıkıyor .
İşte bunlar detay deyip geçmemek lazım , öykünün inandırıcılık problemi olan anlatımına ciddi darbeler vuruyor .
Kürt sorununu bu ülkeden ayrı düşünemeyiz elbette , şimdi romantik bir bakış açısıyla herkesin sahip çıktığı bu soruna , 90'lı yıllarda en acı şeyler yaşanırken neredeydiniz mi demek lazım acaba ?
Biz yaptık , doğrudur bakış açısına her konuda temkinli yaklaştığım gibi burada da öyle yaklaşıyorum ve yönetmen Atilla Cengiz'in ‘Tunceli çok güzel , herkes burada çekim yapsın ' cümlesine uygun olarak konuyu oraya kaydırdığını düşünüyorum .
banubozdemir@gmail.com
