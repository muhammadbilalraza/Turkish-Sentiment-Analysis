Daniel Radcliffe , doğrusu oyunculuk işinin hakkını veriyor .
Büyüyünce sevimliliğini kaybeden çocuk oyuncular listemde 1 numarayı hakkıyla kazanan Macaulay Culkin’den hemen sonra gelen yakışıksız Dani , yeteneği ve çalışkanlığıyla , Culkin ve benzeri “hüner fukarası” çocuk yıldızların kaderini paylaşmak yerine oyunculuk kariyerinde sağlam adımlar atmayı sürdürüyor .
Harry Potter’lar serisinden sonra belki henüz “hit olmuş” bir filmi yok Daniel’ın ; ancak o , Sevdiklerini Öldür gibi marjinalize algılanan ve dünya piyasasından ziyade gey komünitelerine hitap eden sıra dışı filmlerde rol alarak çoktan rüşdünü ispatladı , üstelik Allen Ginsberg gibi zor rollerin üstesinden gelerek bunu başardı .
Sanıyorum ki başlangıçta Daniel Radcliffe kardeşimize önyargı gösteren çoğu sinemasever artık onun hakkını vermeye başlamıştır .
Zira Harry Potter’lar serisi gibi üzerine yapışması muhtemel efsane yapımlarda giydiği büyücü çocuk elbisesini çoktan yırtıp attı büyük bir beceriyle .
Kazandığı emsalsiz ve tariflenemeyecek kadar çok paraya rağmen Equus gibi bir teatral projeyle boş adam olmadığını gösteren ve sanat ve gündelik yaşamında ne oldum delisi olmayıp kendini gerçekleştirmeye vakfeden Daniel Radcliffe , bana göre fantastik komedi filmlerinin aranan aktörü olmaya devam edeceğinin sinyali bir yapım olan Boynuzlar’da Ig Perrish karakteriyle karşımızda .
Bir roman uyarlaması olan Boynuzlar , iyi başlayan , komedi unsurları ile fantastik sinemayı birleştiren bir kara mizahi çerçeveyle başlangıçta umut vaadeden bir filmken , içerikte drama ve gerilim öğelerine ikinci yarıda daha fazla yer vererek , Hollywood’un romantik klişelerine fazla yaslanarak iyi bir fikrin nasıl kolayca harcanabileceğine dair güncel bir sinema örneği olarak değerlendirilebilir .
Kafasının iki yanında çıkan boynuzlar ile gündelik yaşamda insanların hayatlarına etki eden ödipal bir şeytan fikri , stigmata’yı çağrıştırabilecek bir anlayış ile çok daha etkili bir dil ile , fenomenleşebilecek bir filme dönüşebilecekken , bugüne kadar Manyak , Piramitin Laneti , Tepenin Gözleri gibi hard - core pop - corn korku örnekleriyle tecimsel sinemanın genç yönetmeni Alexandre Aja’nın illa bildiği sularda kulaç atmayı tercih etmesiyle vasat bir yapıma evrilmiş ne yazık ki .
Yine de Daniel Radcliffe’in oyunculuk serüveninde geldiği noktayı keyifle izlemek ve özellikle ilk yarıdaki zeki kara - komediyi es geçmemek için seçenekler arasında tercih edilebilir bir film , Boynuzlar .
Haftanın fantazmalı , komikli , romantikli ve bol kanlı filmi Boynuzlar , hafif , sıkmayan içeriğiyle ama beklentilerinizi yüksek tutmamanız kaydıyla haz duyabileceğiniz bir yapım .
Twitter : @atlantisliadam
