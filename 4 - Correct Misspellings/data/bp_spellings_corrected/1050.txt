Bazı yönetmenler , sinemanın zaten ulaştığı noktada çağın koşullarını en iyi biçimde yerine getirerek dönemin ruhunu yakalayan harika filmler çekerek ‘iyi yönetmen ' olurlar .
Bazı yönetmenler ise sinemanın hali hazırda ulaştığı hedefin son nokta olmadığını düşünüp yeri gelince bu düşünceyi kanıtlayarak ‘unutulmaz yönetmen ' olurlar .
Terrence Malick , Kanlı Toprak ( Badlands ) , Days of Heaven , İnce Kırmızı Hat ( The Thin Red Line ) ve Yeni Dünya : Amerika'nın Keşfi ( The New World ) gibi hepsi ayrı ayrı şaheser olarak addedilebilecek başyapıtlardan sonra , bu kez sinemanın çehresini değiştirme parolasıyla bir kez daha karşımıza geliyor .
Hayat Ağacı ( The Tree of Life ) , genel tavrıyla yılın belki de en sansasyonel filmi .
Film ortalama bir Amerikan ailesinin yas hikayesinden yola çıkarak , ailevi ilişkiler , otorite , inanç , aşk gibi kavramlar başta olmak üzere neredeyse insana dair her şeyi geniş bir pencereden sorguluyor .
Malick'in üç erkek çocuk , bir baba ve bir anneden oluşan tipik banliyö ailesi , insanoğlunun zaman ötesi yolculuğundaki küçücük bir noktadan fazlası değil aslında .
Malick , ani zaman atlamalarıyla , dününü , bugününü ve yarınını çok yenilikçi bir kurguyla seyrettiğimiz ailenin üzerinden insanı , dünyayı , evrimi ve Tanrı'yı agnostik bir bakış açısıyla karşı karşıya getiriyor ve hazmı son derece zor bir başyapıtla sinema evreninde yeni boyut kapılarını zorluyor .
Hayat Ağacı ( The Tree of Life ) ' ndan anahtar kelimelerle bahsetmek gerekseydi , şühpesiz aklımıza gelen ilk sıfat " deneysel " olurdu .
Malick'in altı saati aşkın çekimlerden yalnızca 140 dakikalık bir film çıkarmış olması aslında bu deneyselliği destekler nitelikte .
Müthiş bir doğa gözlemi , benzersiz bir hayal gücüyle kotarılmış metaforik sahneler , büyük patlamanın sinemada çizilmiş en etkileyici tablosu , evrim denilen doğa kanununun canlılık üzerindeki egemen etkisi , bir çocuğun başka bir çocuğu kıskanmasının beyazperdedeki en gerçekçi ve çarpıcı yansıması , otoritenin ve sevginin aralarındaki çelişkiye rağmen birlikte yaşamayı öğrenmesi ve daha nicesi yalnızca tek bir filmin içerisinde .
Malick'in yaşama bu kadar geniş bir pencereden yaklaşması , elbetteki film üzerine yazı yazmayı oldukça zor bir hale getiriyor .
Filmin biçem olarak İnce Kırmızı Hat'tı andırdığı söylenebilir .
Zira Malick'in , karakterlerin psikolojik dünyalarına yaklaşımı , tıpkı o filmdeki gibi derin .
Bu da karşımıza son derece derinlikli ve " gerçek " karakterler çıkarıyor .
Malick filmin ana iskeletini oluşturan karakterlerini bir güzel tanıttıktan sonra ani bir sapmayla sinema seyircisinin alışkanlıklarına meydan okuyor .
Çizgisel bir yaklaşımdan tamamen uzakta seyreden yönetmen , hayat yolculuğuna çok geniş bir perspektiften yaklaşırken hem iddialı hem de tarafsız olmayı başarıyor .
İnanç dünyasını işin içine katarak provokatif bir tavır takınacakmış gibi görünürken bir anda Tanrı kavramını sorgulamaya başlıyor örneğin .
Filmin her anında bir ‘pro ' , bir de ‘contra ' var .
Anne ve babanın , çocukların kişilikleri üzerindeki tamamen zıt etkileri bile yönetmenin bu tartıştırıcı yaklaşımını doğrular nitelikte .
Filmin psikolojik altyapısından layığıyla bahsedebilmek için bir el kitabı hazırlamak gerek .
O nedenle genel bir fikir vermek açısından filmin teknik yetkinliğine değinmek daha yerinde .
Günümüzün zannımca en iyi görüntü yönetmeni olan Emmanuel Lubezki ile çalışan Malick , görüntü yönetmenliği konusunda sinemanın gördüğü zirvelerden birini sunuyor Hayat Ağacı'nda .
Yazılmış her plan , filmin içerisindeki her kare , ayrı ayrı incelenebilecek düzeyde başarılı .
Filmin dağınık gözüken ancak dakikalar geçtikçe aslında ne kadar düzenli olduğu anlaşılan kurgusu ise , zaten genel tavrı itibariyle çok özgün olan filme çok şey katıyor .
Alexandre Desplat'ın filme ruh katan müziklerinin yanında , büyük besteci Bedrich Smetana'nın filmin fragmanında da çalan Die Moldau'su , filmin duygusunu kelimelerle erişilemeyecek bir noktaya taşıyor .
Filmin başrolünde bulunan çocuk oyuncu Hunter McCracken ise ayrı bir başlıkta incelenmeyi hak ediyor .
Zira filmde kesinlikle rol yaparmış gibi görünmüyor .
O yaşta bir çocuğun , belki de kelimelerle , cümlelerle tam olarak anlatılamayacak ve algılanamayacak bir rolü böyle bir başarıyla oynaması ancak üstün bir oyunculuk yeteneği ve Malick'in dehasıyla açıklanabilir .
Psikolojik olarak sinema tarihinin gördüğü en derinlikli yazılmış çocuk karakterlerden biri olan Jack karakterini , rolün hiçbir detayına zarar vermeden yansıtıyor Hunter McCracken .
Terrence Malick'in , Hayat Ağacı çok fazla tartışılacak ve iki saf oluşturacak olsa da şahsen ben filmi şimdiden Stanley Kubrick'in 2001 : Uzay Macerası ( 2001 : A Space Odyssey ) filminin yanına koydum .
Zira tıpkı bilim gibi , sinema da deneyle ileri gidiyor ve esrarengiz yönetmen Malick kesinlikle sinemayı bir adım daha öteye götürme hevesinde .
Hayat Ağacı , bugüne kadar izlediğiniz hiçbir filme benzemiyor .
Terrence Malick derin bir felsefeyle ve üstün bir sinemayla hayat ağacına tırmanıyor ve biz sinemaseverlere bu hamleyi şaşkın bir biçimde seyretmek kalıyor .
İleride 20'ler denilince akla gelen ilk filmlerden biri olacağını düşündüğüm Hayat Ağacı ( The Tree of Life ) , bambaşka bir sinema deneyimi ve dört başı mamur , eksiksiz bir başyapıt .
kaankarsan@gmail.com twitter . com / kkarsan
