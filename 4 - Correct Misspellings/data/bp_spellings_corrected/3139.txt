2017 Cannes Film Festivali’ndeki ilk gösteriminden bu yana geçen sürede Avrupa sinemasının en başarılı yapımlarından biri olarak anılan , birçok ödülünün arasına iki ayrı festivalden FIPRESCI ödülü de sığdıran , geçtiğimiz İstanbul Film Festivali’nin Uluslararası Yarışma bölümünden de Altın Lale ile dönen Western , bu takdirin tamamını hak ediyor .
Yönetmen Valeska Grisebach , gösterişsiz bir sinemayla Avrupa’ya dair güçlü bir aidiyet öyküsünü perdeye taşıyor .
 
Bir hidroelektrik santrali inşaatının altyapısı için Bulgaristan’a giden , çalıştıkları toprağı kendi toprakları gibi gören , hatta bayraklarını bile diken bir grup Alman işçi ve mühendisle tanıştırıyor bizi yönetmen .
Bunların içinden biri , Meinhard , hemşerilerinin bu yabancı toprağa ve onun insanlarına karşı üstten bakan , yer yer zorbalığa varan tavırlarından rahatsız .
Kolonyalizm dürtüsüyle hareket eden batılılar ve hayatlarını etkiledikleri yerel halk , tam bir western sineması şablonu .
Grisebach buna janrın kodlarıyla yaklaşmıyor ama uzaktan da olsa Kurtlarla Dans ( Dances with the Wolves )  çağrıştırır şekilde , Meinhard’ın yerel halkın arasına girmesini , onların dilini ve kültürünü öğrenmeye başlamasını , yeni kardeşler edinmesini , hatta romantik ilişkiler kurmasını anlatıyor .
Bu elbette kendi inşaat ekibi içinde tepkiyle karşılanıyor .
 
Meinhard yersiz yurtsuz bir adam .
Almanya ile bağlarını koparmış , ait olacağı bir toprak arayışında . Western , onun da bu arayışın farkına varmasını , Bulgaristan’ın Yunan sınırına yakın bu bölgede , yani Avrupa Birliği’nin güneydoğusundaki en uç noktalarından birinde , kendi aidiyetini sorgulamasını ele alıyor .
Bu western’in yalnız kovboyu yani Meinhard .
Fakat onun da kendi batılı bakışıyla , kendi kibriyle yüzleşmesi gerek bu süreçte .
 
Yönetmen Grisebach’ın güzel resimlerden , ajitasyonun , yüksek duyguların peşinde değil .
Hayranlık uyandırıcı bir sadelik ve soğukkanlılıkla anlatıyor öyküsünü .
Bulgarlar ve Almanlar arasındaki gerilimin tarihsel kökenine de değiniyor .
2. Dünya Savaşı sırasında Yunan topraklarını işgal etmek isteyen Almanya ve İtalya , Bulgaristan’ı kendi taraflarında savaşa girmeye zorlamış .
Ülke içinde “Büyük Bulgaristan” hayalleri kuran milliyetçi kanadın ve sınırlarına dayanmış İtalyan ordusunun baskısıyla , dönemin yönetimi 1941’de onlara katılmaya mecbur kalmış .
1944’te taraf değiştirip Almanlara karşı savaşana dek bu kararın bedellerini ödemişler .
Yaşlılar hala o döneme dair öyküler anlatıyor , Almanlara tepki duyuyor .
Meinhard , geçmişin bu yükünü de taşıyarak kendine yer bulmaya çalışıyor Bulgar topraklarında .
 
Grisebach , Western’de amatör oyuncularla , çoğunlukla doğaçlama metodunu kullanarak , az rastlanır bir sahicilik duygusu yakalıyor ve küçük bir başyapıta imza atıyor .
Yılın en iyilerinden olduğu şüphe götürmez .
 
Twitter : aliercivan
