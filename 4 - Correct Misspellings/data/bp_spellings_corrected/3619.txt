Afrika , siyahlar ( ! ) , beyazlar ( ! ) , yoksulluk , güç , savaş , kan , ölüm , büyük oyunlar . ve çocuklar .
Silahı taşıyabiliyorsan - kız ya da erkek farketmez - çocuk asker olursun .
Hayatta kalmak için önce babanı öldürürsün , sonra bir küçüğü , sonra başka bir küçüğü .
Bakmışsın sert bir adama dönüş ( türül ) müşsün , ama ölürken yine çocuk haline dönüşürsün !
Hollanda yapımı Vahşet Çocukları , 2010 Altın Portakal'daki gösterim adıyla Sükunet Ordusu - ki bence filme daha çok yakışan isim bu
- Afrika'da yaşananlara çocukların alet edilmesini anlatıyor .
Film yaşananları anlatırken , Doğu - Batı dünyası ayrımına gitmeden düzenin tüm taraflarına eleştirel bir şekilde yaklaşıyor .
Filmde ; Abu isimli bir zenci çocuğu , köyünün basılması üzerine zorla , çocuklardan kurulmuş olan isyancıların ordusuna alınır .
Bir yıl evvel annesini kaybetmiş beyaz çocuk ( ! ) Thomas , tek arkadaşını kurtarması için babası Eduard'a baskı yapar .
Bunun üzerine Eduard , Thomas'la birlikte vahşetin en şiddetli olduğu topraklara yola çıkar .
Abu , 10 yıldan beri milyonlarca insanın hayatını karartmış , çocuklardan bir ordu kurmuş olan eski devlet bakanı Michel Obeke'nin - çocuk askerleri tarafından söylenen ismiyle nam - ı diğer Daddy ( babacık ) - elindedir .
Abu'nun bu orduya katılması ilk olarak babasını öldürmesiyle başlamıştır , köyü basan asker çocuklar ona bunu zorla yaptırmışlardır .
Bu ordu girdiği köyleri yakar , insanları öldürür ; bu orduda çocuk çocuğu öldürür .
Aslında bakıldığında bildiğimiz ' eko sistem ' , eksik olan insanlık .
Kendisine ' babacık ' dedirten bir adamın elinde , bu çocuklar ormanda yaşam ve ölüm savaşı verirler .
Sonunda da ya ölü çocuk olurlar , ya da yaşadıklarından sonra çocuklukları ve kimliği ölmüş savaşçı olurlar .
UNESCO'nun her ülkede izlenmesini tavsiye ettiği ve prömiyerinin Cannes Film Festivali'nde yapıldığı çocuk askerlerin filmi , senaryosunda kimi zaman kopukluklar yaşasa da , söylemi bakımından izlenilmesi gereken bir film , fakat ülkemizde maalesef İstanbul Avrupa'da üç sinemada gösterime girdi .
Kimi zaman çarpıcı görüntülerle , kimi zaman kan ve şiddet göstermeden dahi içimize işleyen sahnelerle akıllarda kalacak bir yapım .
Hele öyle söylemleri var ki , sadece o topraklar için değil , genel düzene dair insanı düşünmeye yönlendiriyor .
Sonuç olarak ; her bölgenin , ırkın , cinsiyetin , insanın vb. kendine göre sıkıntılar yaşadığı bu dünyada , kimi daha korkunçlarını görüyor , kimi daha şanslı oluyor .
Filmde de dendiği gibi ; kiminin derdi Afrika'da yoksulluk ve işkenceyi yaşayan bu insanlar , kiminin derdi hayvanlar , kimininse küresel ısınma .
Liste uzar gider ; bir noktada susmamalı , izlemeli , tartışmalı , düşünmeli , düşündürmeli ve harekete geçmeli .
Belki minik bir kedi için , belki koca bir bölgede yaşayan bir insan ya da insanlar için .
Belki de bu film düşünmek , düşündürmek için güzel bir fırsattır .
Twitter : Fundasuo
