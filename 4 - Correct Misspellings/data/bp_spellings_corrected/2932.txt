İstanbul Film Festivali'nden vizyona taşınan başka bir film daha !
Daha doğrusu şiirsel , yaratıcı , içinde  harika bir yol tutturup gideceğiniz bir animasyon .
Animasyonlar genelde çocuklar içindir , genel kanı budur yani .
Ama Mutluluğa Boya Beni ( Le Tableau ) büyükler kadar çocukların da ilgisini çekecek bir film .
Önce bitmemiş bir tablonun içindeyiz .
Yer yer tamamlanmış , bazı yerler ise tamamlanmamış .
Bunun bir süre sonra bir iktidar ve güç savaşına dönüşeceğini düşünmüyoruz tabii .
Biz bir tablonun içinde olmanın , onun ayrıntı ve kıvrımlarının tadını çıkarma derdindeyiz .
Bir şato ve çiçeklerin her renginin etrafa saçıldığı bir bahçedeyiz .
Kocaman demek istiyorum ama sonuçta bir tuvalin içindeyiz !
Filmin can alıcı sorusu aslında şu : Bu resim niye tamamlanmamıştır ve ressamı neden ortadan kaybolmuştur ?
Patlak veren savaşı kim engelleyecektir ?
Tablodaki savaş fikri dehşet ama fikir çok güzel .
Resmedilip renklendirilmiş Toupin'ler , gücü ele geçirip çizimleri yarım kalan Pefini'leri ve taslak halindeki Reuf'ları esir alınca ortalık karışıyor .
Filmde çok güzel detaylar var ; mesela tuvallerden başka bir resme geçiş , fırçanın üzerinden kaymak , özellikle arabulucu olmaya çalışan Ramo , Lola ve Plume için bir o kadar zevkli , bir o kadar tehlikeli ve heyecan verici !
Yönetmen Jean - François Laguionie tarzını Hollywood'dan çok uzaklara taşıyor , çizimler eski zamanın izini sürer gibi !
Karakterler deforme ama bir yandan da gerçekliği fazlasıyla yansıtan tiplemeler .
Tabii ortalıkta kurşun asker misali dolaşan düzenli ordu askerleri , kadehleriyle ortalıkta salınan burjuvazi izleri ve bu çıkar çatışmasına son vermek isteyen çocuklar da var .
Tabloların içinde , çeşitli fantastik maceralar eşliğinde , dolgun ve çıplak vücutlu eski zaman kadınlarının tozlarını kaldırarak tamı tamına 76 dakikalık bir macera yaşıyorsunuz .
Bazı filmlerin süresi kısa , ıstırabı uzundur ama bu filme ‘biraz daha ' dozu katmak istiyor insan .
Bana göre çocuk kategorisine daha uygun , zira filme getirilen aşamalar , tabloların tamamlanma ve renk aşamasına göre gücünün artması ve sonra ortalığın tekrar sütliman edilmesi biraz daha o mantığa yakın .
Ama animasyonlar artık çok şey söyleme ve herkesi kucaklama derdinde .
Film bir yandan da izleyiciye ' yarım kalmış bir tabloyu nasıl tamamlarsınız ? ' önermesi sunuyor .
Siz ressam olsanız , bir tabloyu neden yarım bırakırdınız ya da nasıl tamamlardınız ?
Aslında çok basit ama bir yandan da karışık bir soru .
Ya da bir resim kahramanı olsaydınız ve etrafınız bir sürü tabloyla çevrili olsaydı ?
Renkler , paletler , ressamlar ve fantastik dünyalar etrafınızı sarmışken nasıl gerçekliğe ulaşırdınız ?
Mutluluğa Boya Beni herkesin seveceği tarzda bir film .
Mesajları ve gidişatı yerli yerinde .
Karakterlerin o akışa uygun olarak yerleşimleri de öyle .
Herkese tavsiye ederim .
banubozdemir@gmail.com
