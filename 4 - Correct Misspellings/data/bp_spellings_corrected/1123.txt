Tolga Örnek , ilk belgesel filmleri Hititler ve Gelibolu’dan bu yana yakından takip ettiğimiz ; Türk sinemasına dış kulvardan gelip , Devrim Arabaları ile iyi orta yapıp Kaybedenler Kulübü ile sağlam golü atmış bir isim .
2011 tarihli Labirent filmi hariç çektiği işlerde birtakım yaşanmışlıklardan beslenmeyi seven Örnek bu sefer bir yeniden çevrim / uyarlama iş ile sinema seyircisinin karşısına çıkıyor .
Yazıyı kaleme almadan önce Meksika yapımı orijinal Instructions Not Included filmini izleme şansım olmadı , bir karşılaştırma yapamayacağım bu yüzden ama filmi yerli sinema pratikleri içerisinde değerlendirebiliriz pekala .
Ana hikayenin çatısını hayatını Antalya’nın Çıralı sahil kasabasında , herhangi bir sorumluluk , yükümlülük almadan sürdüren hippi - bohem Sedat’ın beklenmedik bir anda , beklenmedik bir şekilde baba olduğunu öğrenmesi ve bu devasa sorumlulukla baş başa kalması oluşturuyor .
Olympos - Çıralı sahilinin ateşinde başlayan bir yaz aşkının 1,5 yıl sonra hayatını vakfedecek bir kız babasına dönüşme süreci Sedat için oldubittiye geliyor ; ‘Yok olmaz öyle şey , ben yapamam’ demeye kalmadan kendisini Duygu’nun babası olarak buluyor !
Anneyi aramaya İstanbul yollarına düşen Duygu ve Sedat’ın , ayrılmaz bir baba - kız bütününe dönüşme macerası da böylece başlıyor .   
Filmin annenin geri dönüşüne kadar geçen 8 yıllık baba - kız dostluğu oldukça masalsı , yer yer gerçeküstü ( dublör babanın geçirdiği tüm hayati kazalara rağmen kızından güç alarak hayata geri dönmesi gibi ) bir tonda ilerliyor .  Hani derler ya ‘biraz oyuncaklı’ bir film , Sen Benim Herşeyimsin .
Kendi de bir erkek çocuk babası olan Tolga Örnek , baba - kız ilişkisini ve aşkını ‘ölümsüz’ bir seviyeye taşımak istemiş belli ki .  Bu tercihin göze batan bir yanı olmamakla birlikte özellikle finale doğru artan dramatik dengenin etkisini kırdığı da bir gerçek .
Burada eklenmesi gereken bir nokta daha baba Sedat ne kadar masalsı ve mükemmel bir baba olarak çizilmişse , anne Pınar da bir o kadar köşeli , sert ve aklı temsil eden bir kadın karakter olarak hayat buluyor ; bunlara vicdansız sıfatını da ekleyebilirsiniz pekâlâ .
Zira Duygu’yu Sedat’a , amiyane tabirle paket yapıp bırakmasının herhangi bir hak verilecek nedenini göremediğimizden dolayı kadın - erkek tüm seyirciler olarak Pınar’dan ölesiye nefret ettik !
Bu noktada o Oyunculuklarda en büyük alkış Tolga Çevik’in kendi kızı olan Tuna Çevik’e gidiyor , hiç şüphesiz .
Erkek kardeşi Tan’ı da babasının çocukluğunu canlandırdığı kısa bir rolde seyrediyoruz .
Çevik ailesi gelecek nesli de tam kadro oyuncu olarak sektöre kazandıracak belli ki .
Çok ama çok tatlı ve akıllı bir kızsın Tuna , oyunculuğa aynen böyle devam .   
Sinema perdesinde sıcak bir baba - kız aşkını seyretmek , kış soğuğunda Akdeniz renkleriyle içinizi ısıtacak masalsı bir film izlemek isterseniz , Sen Benim Herşeyimsin tüm samimiyetiyle sinemalarda .
