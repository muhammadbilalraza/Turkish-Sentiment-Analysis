Liz Jensen'in 2004 tarihli romanı The 9th Life of Louis Drax , uzun bir süre Anthony Minghella'nın sıradaki projesi ' olarak anılmıştı .
Yönetmenin 2008'deki zamansız ölümünden sonra babasının yarım kalan senaryosunu oyuncu oğul Max Minghella devraldı .
Filmin yönetmeni Alexandre Aja ile Horns'ta birlikte çalışan Minghella , iletişimden memnun kalmış olacak ki bir nevi ' baba vasiyetini ' Aja'nın ellerine teslim ediyor .
Peki baba - oğul ilişkisinin önemli yer kapladığı , oğul Minghella'nın ' tutku projesi ' olmasının nedenlerini görmemek için at gözlüğü takmamız gereken  Louis Drax için Aja doğru isim mi ?
Filmi görmeden önce cevabı ' hiç sanmıyorum ' olan bu sorunun şimdiki cevabı ise ' hayır , değil . '
Kendisinden bahsederken hala ' High Tension ne kadar da iyiydi ' cümlesine muhtaç olduğumuz Alexandre Aja , kariyerine ' Fransız Yeni Korku Dalgası'nın yaratıcılarından olarak başlayıp , vasat / vasat üstü Hollywood yeniden çevrimleriyle memurluğa adım atmıştı .
Pek de uzun olmayan bir süre zarfı içerisinde kendi için üçüncü döneme geçen yönetmen , şimdilerde roman uyarlarken zıpırlık yapma peşinde .
Karanlık hikayelerle fantastiğin buluştuğu yeni Aja dünyasının , nafile bir çabadan öteye gidemeyeceğini görmek için müneccim olmaya gerek yok .
Doğduğundan beri sürekli olarak kazalardan muzdarip olan Louis Drax , tam bir bela mıknatısı .
Kimisi ölümle burun buruna geldiği kimisinde ise daha ucuz atlattığı kazaların en büyüğünü , kendi deyimiyle ' bütün kazalara son verecek olan kazayı ' dokuzuncu doğum gününde yaşıyor .
Ebeveynleri ile gittiği piknikte uçurumdan düşerek buz gibi sulara çakılan Louis'i hastanede yatacağı günler bekliyor .
Öldü sanılıp morgda dirilince ' vakaya ilgi ' kontenjanından tedavisini üstlenen pediatrik koma uzmanı Dr .
Pascal'ın sorumluluğuna geçen Louis , çözülmesi gereken bir gizemin de parçası artık .
Bizzat kendisinin ağzından komada yaşananlar , geriye dönüşler , polis soruşturması ve tedavi sürecinde olup bitenlerden oluşan ' Louis'in hikayesi ' amiyane tabirle tam bir karambol .
Aynı ana fikir / olay / kişi ya da mekan üzerinde birleşmeye çalışan antoloji filmlerini hatırlatan The 9th Life of Louis Drax , doğaüstü gizem , romantik drama ve aile filmi arasında gidip gelirken bu türlerden hiç birinin hakkını veremiyor .
Ana karakter olan çocuk üzerinden sürreal ve gerçek arasındaki bağı kaybettiğimiz sayısız iyi örneğe nazaran olabildiğine amatörce bir iş karşımızdaki .
Her anında merak ettiğimiz gerçekliğe bir adım daha yaklaşmamıza rağmen bu süreci ısrarla uzatan , içine kattığı yan etkileri inandırıcı kılamayan bir film .
sürpriz bozan olmaması için açmak istemediğim ebeveynlerin kişilikleri meselesi filmin sonunda olacakları açık etmekten de öte , bağırıyor .
Anne ile doktor arasındaki romantik tansiyonun kullanışlı olduğu söylenebilir ancak etkiyi arttırması için doktorun kişiliğe sahip olması gerektiği aşikar .
Çocuk dışındaki bu üç yapboz parçası , dış ses ve kurgu seçimlerinin kurbanı oluyorlar .
İşin içine katılan psişik kulvar finale giden yolda bir süs bitkisi gibi göründüğünden , filmin yoğun bakım odası dışındaki anlarına sarılmak durumunda kalıyoruz .
Takdir edersiniz ki fantastiğin yerle yeksan olduğu an tam da bu noktada başlıyor .
Aslında ne yapılacağına karar verilmiş ve Aja , tür kırmasının da kırmasını yapmaya çalışmamış olsa eli yüzü düzgün bir gizem filmi izleyebilirdik .
Gerekli olan sarışın - muhtemel - femme fatale'imiz de dedektifler de çözülmeyi bekleyen ' cinayet teşebbüsü mü kaza mı ? ' sorusu da hikayenin elindeki güçlü kartlar .
Mesele bu kartları oynamakta geç kalan hatta joker olarak gördüğü yeşil deniz canavarını masaya atanlarda .
Unutulan şu ki oyun çoktan bitti !
firat_atac@hotmail.com
