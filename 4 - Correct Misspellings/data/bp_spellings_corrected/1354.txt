Yargıç ( The Judge ) , bizim meşhur Babam ve Oğlum filminin ABD şubesi gibi yapım .
Hani mevzu adalet gibi görünse de , aile içi işler , sorunlar , eski yaşanmışlıklar , bunlardır asıl derdimiz …
Haliyle yüzleşmek gerek , hesaplaşmak gerek , dönüşmek gerek , yine ve yeniden kaynaşmak gerek .
Yani çok sevmek , bunun için çok beklemek gerek .
David Dobkin , ‘sulu’ diyebileceğimiz komedi filmleriyle tanınan bir yönetmen , “Şangay Şövalyeleri” ( Sanghai Knights ) , “Davetsiz Çapkınlar” ( Wedding Crashers ) ve “Hayat Sana Güzel” ( Crash - Up ) gibi …
Ancak bu kez karar değiştirmiş Dobkin ve artık yeter bu kadar gülmek diyerek , resmen drama yüklenmiş .
Ne yalan söyleyelim , iyi de etmiş .
Evet , Yargıç , bir baba - oğul öyküsü , duygu durumunuza göre kısmen çarpıcı , bir parça sarsıcı ve aile işi olduğu için de akılda kalıcı …
Ve elbette , adalete ve vicdana dair …
Yargıç’ın oyuncu kadrosu harbiden sağlam , Robert Downey Jr . , Robert Duvall ,  Vera Farmiga ve Billy Bob Thornton , rollerinin hakkını ziyadesiyle veriyorlar , yaklaşık iki buçuk saatlik filmi alıp , yolu daha da uzatan tüm zorluklara rağmen , sürüklemeyi deniyorlar .
Ama iki Robert’e ayrı bir paragraf açmak lazım , bu Amerikalı ‘Babam ve Oğlum’ filminde , resmen bir baba oğula dönüşmüşler .
Deneyimli aktör Duvall’ın karşısında , canımız ciğerimiz Downey Jr . asla ezilmiyor , ben her rolü sırtlarım , fantastik olsun , dram olsun , komedi olsun , fark etmez diyor , ne güzel diyor .
Kahramanımız Hank Palmer , “Suçluları savunuyorum , çünkü masumların parası bana yetmiyor” diyen bir avukat , büyük bir kentte yaşıyor , başarmayı seviyor .
Vicdanının sesini susturmuş , ideallerini hepten unutmuştur .
Babası eski ve efsanevi hâkim Joseph Palmer , cinayet ile suçlanınca , oğul , kasabaya geri dönüyor , haliyle …
Hep mazlumun , doğrunun , haklının yanında kalmış olan yargıç baba ve Şeytanın avukatı oğul …
Ailesiyle ilişkileri , yıllar önce kopan Hank , hem cinayet perdesini aralamaya çalışacak , hem de evdeki sorunları çözmeye uğraşacaktır .
Hesaplaşma , kolay bir iş değildir , hüzünlü , yıpratıcı , yorucu bir süreçtir .
Tek babası da değildir mesele , ağabeyi , eski sevgilisi derken , tüm geçmişi kurcalaması gerekmektedir .
Ama baba , bambaşkadır .
Hani Can Yücel der ya ; “Hayatta ben en çok babamı sevdim diye … ” , işte öyle …
Klasik yoldan sapmayan , dolayısıyla klişelere boğulan bir film bu , bilmedik bir şeyi anlatmıyor bize , hatta çok tanıdık gelen bu proje , hayatın içerisinde tonla örneğini gördüğümüz şeyleri sıralıyor .
Ötesinde film , gereğinden fazla uzun , atılacak , kesilecek tonla sahnesi var .
Yönetmen arkadaş , filmine kıyamamış , seyircinin içini kıyayım bari demiş , özetle …
Sonbahardayız artık , iyi ve güzel filmlerin , sinema salonlarına doluştuğu bir mevsim bu , şimdi daha iyileri varken benim bunu önermem , sizlere haksızlık olur , baştan söyledim , oyunculuklar filmin en büyük artısı , oyunculuk gösterisine tavım derseniz , gidin ve seyredin derim .
