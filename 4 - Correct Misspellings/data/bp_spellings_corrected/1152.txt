Yeni Başlayanlar İçin Vahşi Batı , klasik bir Western jeneriği ile açılıyor .
Kullandığı kocaman yazı fontu , Arizona’nın Monument Valley üzerinden uçan çekimleri ve enerjik orkestra müziği o kadar tipik ki , bir tek kamçı sesleri ve horoz ibikleri eksik .
Family Guy dizisinin yaratıcısı , filmin yazar / yönetmen / başrol oyuncusu Seth MacFarlane’in amacı belli ki eski Hollywood westernlerine göndermede bulunurken bu westernleri mükemmel bir biçimde ti’ye alan Mel Brooks’un parodi şaheseri Blazing Saddles’ı hatırlatmak .
Seth MacFarlane ve Family Guy ile ilk uzun metraj yönetmenlik deneyimi Ted’de beraber çalıştığı yazarlık ortaklarının kaleme aldığı senaryo , biraz yalapşap bir biçimde hem Mel Brooks stili absürt bir parodiyi çok daha fazla cinsellik ve kaka esprileri ile karıştırırken aynı zamanda dünyalar güzeli bir kadının beceriksiz çirkin bir adama aşık olduğu Judd Apatow stili bir romantik komedi yaratmaya çalışıyor .
Eğer adamımız rolünde Seth MacFarlane egosunun sesini dinleyip kendisi oynamasaydı yerine kesin Seth Rogen konurdu diye düşünüyorum .
Seth MacFarlane ve ifadeden yoksun boncuk gözleri , beceriksiz ve korkak olduğu için sevgilisi ( Amanda Seyfried ) tarafından terk edilen koyun çiftçisi Albert’ı canlandırıyor .
Aslına bakarsanız Albert’ın işinde ne kadar kötü olduğunu durmadan tekrarlayan şakalar çok çabuk eskiyor .
Filmde Family Guy’da bulunan ‘aynı şakayı cılkı çıkana kadar tekrarla’ stili kendini gösteriyor .
Mesela fahişe kız arkadaşı ( Sarah Silverman ) ile Hristiyan oldukları için evlenmeden önce sevişemiyen saftorik Edward’ın ( Giovanni Ribisi ) absürt durumu çok komik , ama sonra aynı espri çok tekrarlanıyor .
Albert ümidi kaybetmişken Anna ( Charlize Theron ) isimli gizemli bir kadın kasabaya gelip Albert’ın sevgilisini tekrar etkilemesi için yardım etmeye karar verir .
Fakat Albert , Anna’nın batının en acımasız soyguncusu ( Liam Neeson ) ile evli olduğunu bilmez .
Bu noktadan sonra MacFarlane lise çağı romantik komedilerinden tanıdığımız bir hikaye yapısını bir Western parodisine uyarlamaya uğraşıyor .
Durumu bilirsiniz , eski sevgilisine halen kafayı taktığı için önündeki güzel kadını göremez bu hikayelerin baş kahramanları ; ta ki farketmeden , yavaş yavaş o kadına aşık olana kadar .
Kolay tahmin edilir senaryonun avantajı MacFarlane’in absürdist espri anlayışı ve Charlize Theron ve MacFarlane arasındaki kimyanın işe yaraması oluyor .
MacFarlane baştan donuk bir performans sergiliyor , bu yüzden Oscar sahibi Theron’un iki karakter arasındaki ilişkiyi canlı tutmaktaki profesyonelliğini alkışlamak lazım .
Esprilerin çoğu , zamanın sosyal normları ile dalga geçmek ve araya olabildiğince seks ve kaka şakası doldurmakla geçiyor .
Bu şakaların bazıları gerçekten dahiyane , Neil Patrick Harris’in canlandırdığı züppenin , " zayıf bir anında " , bir adamın şapkasını kapmaya çalışması , filmin en komik anlarından birini yaratıyor mesela .
Yeni Başlayanlar İçin Vahşi Batı , son dönemin parodi klasikleri Hotel Fuzz ve Walk Hard kadar başarılı olabilirdi fakat uzun süresi ve bir romantik komedi havası yaratmaya çalışması yüzünden biraz geride kalıyor .
Yine de Family Guy ve Ted hayranlarını sevindirecektir .
