Yaklaşık yarım asırdır İngiliz sinemasının en nadide örneklerinden bazılarını sinemaya kazandıran ve çok iyi tanıdığı orta - alt sınıfın dertlerini hem en sade hem de en çarpıcı şekilde perdeye yansıtan Mike Leigh , belki de kariyerinin en iddialı eserlerinden birini boyamaya kalkıyor Bay Turner’da .
Oyuncusu Timothy Spall’a Cannes’da “En İyi Erkek Oyuncu” ödülü kazandıran “Bay Turner” , kağıt üzerinde Mike Leigh filmografisinin en ayrıksı üyesi .  Mike Leigh’nin filmografisi 1971’de yaptığı ilk filmi Bleak Moments’dan başlanarak incelendiğinde , yönetmenin sinemasını bir nihai amacın etrafına kurduğu hızlıca gözlemlenebilir .
Leigh’nin derdi , ana hatlarıyla kapitalizmin toplumu nasıl fakirleştirdiği , düşmanlaştırdığı , yalnızlaştırdığı ve hiçleştirdiği üzerine kurulmuştur .
Bir filminin anlattığı hikaye her ne kadar bir diğerinden farklı olsa da nihayetinde yönetmenin eserleri söylemsel olarak benzer özellikler taşır ve aynı soruları sorar : Biz neyiz , nerede yaşıyoruz ve nasıl bu hale geldik ?
Bay Turner’ın en azından ilk bakışta Leigh’in birçok filminden ayrı bir yerde durması sadece bir dönem filmi olmasından kaynaklanmıyor .
Zira birkaç kez gerçek figürlerin hikayelerini anlatan Mike Leigh , kariyerinde ilk kez tarihsel bağlamda bu denli büyük anlamlar ifade eden bir şahsiyetin hikayesini anlatıyor : Joseph Mallord William Turner .
J. M. W .
Turner İngiltere’nin çıkardığı en büyük ressamlardan biri ve daha çok yaptığı manzara resimleriyle tanınıyor .
Mike Leigh’nin bu ressamın hikayesini anlatırken genel olarak ilgilendiği konu da Turner’ın ilgilendiği meseleyle benzerlik taşıyor : Manzara .
Dünyaya şekil veren , tahakkümü altına alan , yönlendiren bir toplumun manzarası .
Mike Leigh sanayileşen , liberalleşen , dolayısıyla kapitalistleşen bir toplumun manzarasını resmederken ve o toplumun çehresini çizerken Turner’ı bir obje olarak kullanıyor .
Filmin görselliğini de Turner’ın tablolarındaki görsel dünyadan hareketle şekillendiriyor .
Tablolarını sattığı züppeleşmiş çevreye asla adapte olamayan J. M. W .
Turner film dilinde ‘kahraman’ olarak ifade edilebilecek şahıslardan biri değil .
Leigh , Turner’ı bu topluma uzaktan bakan , anlamaya çalışan , bazen reddeden , bazen kabul eden biri olarak konumlandırıyor .
Bay Turner’ın bu açıdan Leigh Sineması’nın genel karakteristiğiyle bağdaşan bir karakter olduğunu söylemek mümkün .
Leigh , evvelki filmlerinden alışık olduğumuz derin ve iz bırakan diyaloglarının altını epeyce kısıyor Bay Turner’da .
Görsel anlamdaki şıklığı metinsel düzlemde bu devre ait bir kirlilikle bir araya getiriyor .
Modernleştikçe yozlaşan , zenginleştikçe bozulan bir toplumun altını kazıyor .
Her zamanki gibi , Leigh’nin en büyük kozu filmi üzerindeki kesin hakimiyeti ve filmin büyüleyici karakter çalışması .
Kendi araştırmalarından yola çıkan ve Turner üzerine yazılan bütün eserlerden bir sentez ortaya çıkaran Leigh , çalışkanlığıyla parlıyor .
Bay Turner , Leigh’nin diğer eserleri gibi kolayca sevilebilen ve izleyeni avucuna alan bir yapım değil .
Hatta seyircisini bilinçli olarak birçok anlamda dışlandığını ve yabancılaştırdığını söylemek abesle iştigal olmayacaktır .
Ölümünden bu yana akıp giden 150’den fazla yıldan sonra resim sanatı tarafından ilahlaştırılan bir karakteri akıntının tersine kürek çekip kahramanlaştırmayı reddederek hatta antipatik hale getirerek , alabildiğine gerçekçi bir şekilde ele almak Mike Leigh’nin bu filmi yapma nedenlerinden biri .
Leigh , yaşadığı topluma ayna tutmaya devam ediyor .
