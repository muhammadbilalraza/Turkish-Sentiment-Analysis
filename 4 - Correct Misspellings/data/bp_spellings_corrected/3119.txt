Geçtiğimiz yıl , The Conjuring ( 2013 ) ile başlayan hikâyenin bir spin - of projesi olarak karşımıza çıkan The un , beklentilerin çok altında kalarak pek çok sinemaseveri sükût - u hayale uğratmıştı .
Annabelle ile birlikte başarısız yan projelere dönüşen “Valak” dehşetinin bir yansıması , ucuz bir versiyonuyla karşımızda .
Yönetmen Aaron Mirtes , aynı zamanda yapımcılığını üstlendiği Curse of un ile “bir film bütçesi nasıl yanlış kullanılır” sorusunun cevabını vererek ders niteliğinde bir işe imza atıyor .
2012 yılından bu yana çektiği korku ve komedi türündeki kısa filmlerin üzerine bir televizyon serisi ile Clowntergeist ( 2017 ) isimli ilk uzun metrajını ekleyen Aaron Mirtes , hemen ardından gelen ikinci uzun metraj filmiyle yine korku sularında yüzüyor …
Başlangıcında , tıpkı kısa bir süre önce gösterime giren Clown Motel’deki gibi bir B movie izlenimi veren ve düşük bütçeli , iyi niyetli bir çaba olarak görünen Curse of Nun’ı sonuna dek bu düşünceyle izledim ve kusurlarını , komedi sınırına yaklaşan ciddi senaryosunun zaaflarını ve teknik hatalarını görmezden gelmeyi denedim .
Film bittiğinde , izlediğim bu amatör girişimin bütçesine bakma gafletine düştüm ki bu durum beni , filmin atmosferinden daha fazla dehşete düşürdü .
Korku türünde , düşük bütçeyle neler yapılabildiğini hepimiz az çok biliyoruz ; en popüler örnekleri arasında James Wan’ın , Insidious Bölüm 1 ve 2’si , hatta Sinister ( 2012 ) gibi beş milyonun altında bir bütçeyle gişede başarı elde etmiş yapımlar yer alırken , 5 milyon dolar bütçe ile Mirtes’in nasıl böyle bir film çekmeyi başardığını gerçekten merak ediyorum .
Öncelikle filmin senaryosunun beklentilerimin üzerinde çıktığını ve seyircisini şaşırtarak ilgisini üzerinde tutmayı –en azından - başardığını söyleyebilirim .
Ancak filmin bütününe baktığımızda o kadar bariz hatalarla karşılaşıyoruz ki bu zafiyeti bütçesizliğe yormak konusundaki iyi niyetimi daha fazla koruyamıyorum .
Film , tek mekânda , bir ailenin yeni bir eve taşınması gibi en büyük korku klişesiyle başlıyor .
Başkarakterimiz olan Anna ( Lacy Hartselle ) eski kocasıyla yaşadığı sorunlu ilişkiden sonra ikinci bir evlilik yapmış ve kızıyla birlikte yepyeni bir hayata başlama hayali kuruyor .
Ancak tahmin ettiğiniz üzere bu hayaller , taşındıkları evdeki kötücül bir gücün Anna’nın hayatını cehenneme çevirmesiyle suya düşüyor ve film boyunca , Anna’nın kurtuluş mücadelesine tanıklık ediyoruz .
Anna dışındaki karakter yapıları derinleştirilmese de - aslında hikâyenin buna çok da ihtiyacı olduğunu söyleyemeyiz zira dehşeti yaşayan asıl kişi Anna .
Anna’nın geçmişinin , atmosfer yaratımına çatışma olarak eklemlenmesini ve salt senaryoda bir bilgi olarak geçmenin ötesinde kullanılmasını sevdim .
Zaten yukarıda da belirttiğim gibi senaryo , lineer bir anlatıdan uzak durarak sürpriz denemelerine girişiyor ve bunda da başarılı oluyor ancak tek başına bu anlatı tarzının , korku severleri memnun etmeye yaramayacağını yönetmen de az çok öngörebilmeliydi .
Çünkü filmin asıl ve en büyük problemi korku figürü olarak kullandığı Rahibe Catherine …
Gündüz vakti , bolca gün ışığı eşliğinde izlediğimiz öyküde , Rahibe Catherine o kadar korkutucu olmaktan uzak bir yapı sergiliyor ki filmi daha karanlık bir ortamda çekseler en azından korku figürünü desteklerdi diye düşünmekten kendinizi alamıyorsunuz .
Tabii burada esas problem aydınlatma meselesi …
Gün ışığında geçen sekanslardaki ışık ( ? ) kullanımında görüntü yönetmeni olarak görev alan Chaz Olivier’nin varlığını sorgularken , bu yıl hiç sevemediğim ama gündüz vakti yarattığı korku atmosferiyle takdir ettiğim Ari Aster’i anmadan edemedim .
Mirtes , filmini ucuza getirmek için pek çok şeyden feragat etmiş ancak filminin korku figürünün ürkütücülüğünü de yerle yeksan etmiş .
Rahibe Catherine’in makyajı çok kötü değildi ancak efekt neredeyse hiç kullanılmadığı için her yönüyle normal bir insan izlenimi veren Rahibe korkutucu olmaktan fersah fersah uzaktı .
Yönetmen bu açığı jump scare ile kapatmaya çalışsa da , Rahibenin bazı sekanslarda uçabiliyorken , bir başka sahnede eteklerini kaldırıp merdiven çıkması gibi komik hatalarını ört bas edemiyor .
Bu noktada filmin bir parodi olduğu izlenimi elbette zihninizi meşgul etmeye başlıyor ancak ciddi hikâye anlatımı bu fikrin de önüne geçiyor .
Curse of un için Anna’ya hayat veren Lacy Hartselle’in elinden geleni yaptığını ve KK rolündeki Brad Belemjian ile birlikte hiç de fena olmayan bir iş çıkardıklarını söylemek gerek .
Ancak ne bu iki oyuncu , ne de sürprizli bir senaryo , korku figürü güçlü ve ürkütücü olmayan , atmosfer yaratma konusunda amatörlüğün sınırlarını zorlayan , basit mantık ve devamlılık hatalarıyla seyircisinin seyir zevkini bozan bir filmi kurtarmaya yetmiyor .
Curse of un , her yönüyle amatör bir film .
Keşke Aaron Mirtes , bütçe dağılımını profesyonellere bıraksaymış .
