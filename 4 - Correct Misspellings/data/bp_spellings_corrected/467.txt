Shekhar kaput tarihe baharat katmasını iyi bildiğini ve uzak tarihi bize yaklaştırmayı başarabildiğini ilk Elizabeth filmi ile göstermişti .
Kraliçe Elizabeth : Altın Çağ'da , tahta yükselişi sonrası yaşadıklarına benzer olarak , Kraliçe Elizabeth yine birçok alanda mücadele vermek zorunda kalıyor .
Hem kendi kalbine ve kadınsal ihtiyaçlarına karşı , hem de İskoçlar'ın Kraliçe'si Mary Stuart ile birleşerek onu yok etmek isteyen İspanya Kralı II. Philip'e karşı ayakta kalması gerekiyor .
kaput , tarihsel detayların ve de politik söylemlerin akışına kapılmaktansa , bu filmi Kraliçe olan bir kadının zor bir dönemdeki içsel yolculuğu gibi tasarlamış .
Karşılaştığı engeller karşısında sancılı bir evrimden geçiyor Elizabeth ve bunu adım adım izlettirerek tarihe farklı bir tat kazandırıyor Kappur .  Daha gerçekçi ve keskin çizgili bir tarihi / politik film izlemek isteyenler için biraz hafif kaçabilir bu film .
Hatta bu filmin romantik ve yumuşak yaklaşımı olduğu da iddia edilebilir .
Olaydan olaya , mekandan mekana akıcı bir şekilde atlayarak , farklı katmanlarda gelişen hikayeyi , dağılmadan , fazla detaya kaçmadan aktarıyor .
Ancak Kraliçe Elizabeth'i izleyicinin odak noktasından asla çıkarmıyor ve olan bitenlerin arasında sanki üzerine bir spot ışık yansıtılmış gibi Elizabeth'i izleyebiliyoruz .
O'nu insan yapan tüm duyguları sergilerken görmek , ünlü bir imgenin ötesine bakabilmemizi sağlıyor .
Anlayacağınız bu filmde tahtın arkası daha ön planda .
Önünde olup biteni vermek ne kadar kolaysa , arkasındakini verebilmek o kadar zor ; kaput ise tahtın arkasındaki kadını anlamakta oldukça başarılı .
Özellikle kadınların bu filmi izlerken çok etkileneceklerini düşünüyorum .
Duyguları ile mantığı arasından denge kurmaya çalışan bir kadın , bugünün kadınlarına da tanıdık gelecektir .
Filmin en etkili yönüne gelirsek .
Kappur Elizabeth'den bir " diva " yaratıyor adeta .
Sağı solu belli olmayan , astrolojik kehanetlere başvuran , gücü seven , Kraliçe olmakla özdeşleşmiş ve oldukça dramatik bir kadın olarak karakterize ediliyor .
Kostümleri ve perukları gibi detaylara inilmesi de bu yüzden .
Açıkçası daha gösterişli bir Elizabeth tasviri olamazdı .
Teatral bir aurası var Elizabeth'in .
Her yaptığı hareket kurguladığı bir oyunun parçası gibi .
Aslında bu yönü ile şimdilerin Hollywood ünlülerini çağrıştırıyor .
Yönetmenin , " tarihimizin ünlüsünü anlatıyorum " tavrı , epik filmlerin o klostrofobik , ağır havasından sıkılanlar için iyi bir seçenek olacaktır .
Her hafta milyonlarca insanın , Hollywood ünlülerinin hayatlarının afişe edildiği dergileri satın aldığını düşünürsek , bu yaklaşım daha da bir uygunluk kazanıyor .
Bu dergilerin amacının sadece basit bir izleme içgüdümüzü tatmin etmekten öte , adı geçen ünlülere yakın olmamız için bir araç olarak gördüğünüz takdirde , Kappur'un stratejisinin de o zamana ait bir karakteri bize yaklaştırabilmek için ne kadar etkili olduğunu fark edebilirsiniz .
Kappur , tarihsel gerçekler içinden fantastik bir ton da yakalamayı başarmış .
Elizabeth , epik bir masalın kraliçesi gibi .
İspanyol Kralı II. Philip de masalın kötü kalpli cadısı gibi .
Ancak sadece siyah beyazlara bağlı kalmadan , gri alanların da keşfedildiği bir masal bu .
Kappur ile bu başarıyı en başta Cate Blanchett olmak üzere filmin tüm oyuncuları paylaşıyor .
II. Philip'i canlandıran İspanyol oyuncu Jordi Molla ise peşine düşülesi bir oyuncu .
Filmin fantastik dokusunu keşfedebilenler için Elizabeth : Altın Çağ keyifli bir izlence vaat ediyor .
Kappur'un büyülü anlatımı , Elizabeth'in gücüne ve kadınlığına çok yakışmış .
Sürükleyici , cezp edici , ve de gösterişli bir dönem filmi .
