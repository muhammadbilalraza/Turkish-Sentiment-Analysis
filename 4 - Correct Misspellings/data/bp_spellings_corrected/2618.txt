Haberlere düşen rakamlar doğruysa yaklaşık 100 bin kişinin öldüğü , 2 milyondan fazla insanın yerinden edildiği , modern tarihin en uzun kuşatmasını içeren Bosna Savaşı .
Tabii öncesi var , Birinci ve İkinci Dünya Savaşı'ndan beri süregelen çatışmalar , savaşlar , yurttan göçmeler , acılı bir tarih .
Bir göçmen kızı olan Özlem Akovalıgil , Bosna'daki akrabalarını bulmak isteyen annesinin öyküsünü kayda almak isterken ortaya çıkan bir film " kasko Si ? "
İlk uzun metraj filmini çeken Akovalıgil , çocukluğu boyunca annesinden dinlediği bu hikayeleri , kendi soruları ve cümleleriyle birleştirerek bir film yapmaya karar verir .
Nereden geldiğini bilmeyen nereye gidebilir ki diye düşünür yönetmen .
Yaşadıklarımızdan gerçekten biz mi sorumluyuz diye sorar .
Gittiği yolu göremeyen , kendi yolunu nasıl bulur diye merak eder ve bu sorularla yola çıkar .
Bir yol filmi kasko Si ? ve yönetmen filmin başında sevdiği bir sözü bize hatırlatarak aslında birşey demek istiyor .
Mevlana'nın " Ne kadar bilirsen bil , söylediklerin karşındakinin anladığı kadardır . " cümlesi ile yönetmen bize , ben bir yol filmi çektim ama bu yol sizin de yolunuz , ucu açık bir öykü anlattım , siz nasıl algılarsanız . diyor bana kalırsa .
Yönetmen , bu filmde değişik bir yol denemiş aslında .
Bir yandan , belgeselci bir yaklaşımla , gerçekten de annesinin isteğini yerine getirerek , onu ata topraklarına götürüp , bulacağı akrabalarıyla ilk karşılaşmalarına kamerasını , dolayısıyla filmini şahit etmek , hem de bununla yetinmeyip , öte yandan kurmaca bir hikaye yazıp , gerçekle kurmacanın yollarını kesiştirmek .
İki kardeş çocuğunun 60 yıl sonraki gerçek karşılaşmasını , o duygusal anı bizlerle paylaştığı an , filmin en dokunaklı anı elbette .
Bu noktada Özlem Akovalıgil , insan olmanın , din , dil , ırk tanımadığı gerçeğini bizi gerçek anlara şahit ederek anlatmış oluyor bir bakıma .
Çünkü Türkçe bilmeyen bir amcaoğluyla Boşnakça bilmeyen bir amca kızı o an sadece özlem , sevgi , acı ve paylaşma duygularıyla sarılıyorlar birbirlerine , ağlıyorlar , hasret gideriyorlar ve mutlu oluyorlar birbirlerini 60 yıl sonra buldukları için .
Kurmaca öyküde ise tam tersi bir dağılma ve parçalanma söz konusu .
Almanya'da doğan , Türkiye'de yaşayan , askerliğini doğuda yapıp savaşan , birilerini öldürmek zorunda kalan ve bu travmayı atlatamayan , ben kimim , sen kimsin , ölen kim , kalan kim sorularını kendine ve kameraya baka baka bize soran bir erkek var bu kurmaca hikayede .
Bu travmadan dolayı hayatına devam edemiyor , çünkü öfkeli ve kaybolmuş durumda .
Filmin sonunda ise , dört kişi de hiç düşünmediği yollara doğru adım atıyorlar ve filmin ucu , başta da dediğim gibi , açık kalıyor .
Bir ilk film olarak yönetmenin , bazı yaralara parmak basan , derdi olan bir film çekme tercihi saygı uyandırıcı .
Öte yandan ne yardan ne serden deyip , hem kurmaca hem belgesel öyküyü birbirine karması , cesur , enteresan ama bazı dezavantajlar getiren bir karar olmuş kanımca .
Öncelikle izleyici , iki öyküde de daha fazla şey görmek ve duymak istiyor .
Belgesel kısımda elde o kadar fazla belge , fotoğraf , anı , yaşayan insanlar varken , yıllar sonra karşılaşmanın yanısıra Semahat Hanımın ve Muhammet beyin anlattıkları ve birkaç fotoğraf , damağımızda kalmış bir belgesel tadı da veriyor aslında .
Çok daha fazla şey söylenebilirdi , çok daha fazla gerçek anının üzerinden gidilebilirdi ve ortaya daha gerçekçi , daha iddialı bir tablo çıkarılabilirdi sanki diye düşünmeden edemiyorum .
Kurmaca öyküde de aynı şekilde .
Araba içindeki diyalog sahnesinde aslında çok fazla konunun üzerine gidiliyor ama sanki hep fazla dokunmadan , fazla kurcalamadan , neredeyse , çok güzel konuşuyorsunuz da siz tam olarak neden bahsediyorsunuz dedirtecek kadar kapalı konuşmalarla .
Halbuki o travmayı atlatamayan kişinin üzerinden o kurmaca öykü de bambaşka olabilirdi .
Sonuç olarak ilgi çekici , hassas noktalara parmak basan , özenli , başarılı bir ilk film .
Gişe kaygısıyla çekilmiş içi boş birçok film izlediğimiz şu günlerde , sizi düşündürecek bir yapım istiyorsanız , kasko Si'yi es geçmeyin derim . twitter : blossomel
