" Güçlü kadın " imajının sinemada satmaya başlaması için geriye şöyle bir baktığımızda herhalde 1970'lerin sonunu buluruz .
Ondan önce de varlardı elbette .
Ama " Yaratık ( Alien ) " ile Sigourney Weaver , " Yokedici ( The Terminator ) " ile Linda Hamilton , " Kill Bill " ile Uma Thurman , " Nikita " ile Anne Parillaud , " Ölümcül Deney ( Resident Evil ) " ile Milla Jovovich , " Çığlık ( Scream ) " ile Neve Campbell , belki " Contact " ileJodie Foster , " Temel İçgüdü ( Basic Instinct ) " ile Sharon Stone ve daha niceleri ; farklı türlerdeki anlatılarda karşımıza çıkarak bir tür furya yarattılar .
Herhangi bir yapımdaki güçlü yan karakterlerden söz etmiyorum .
Hikayeyi alıp götüren , olayları onların gözünden takip ettiğimiz , başlarına gelenlerle ilgilendiğimiz , sonunda zafer kazanmalarını istediklerimiz .
Sadece bilimkurgu , aksiyon değil daha yaşamın içinden , dramatik yanı ağır basan yapımlarda da karşımıza çıkar oldular .
" Fargo " da Frances McDormand , " Piyano ( The piyano ) " da Holly Hunter , " Amelie ( Le Fabuleux destin d'Amélie Poulain ) " ile Audrey Tautou , hatta " Ruhların Kaçışı ( Sen to Chihiro no Kamikakushi ) " ile Chihiro Ogino karakteri .
Bütün başarılı " güçlü kadın karakter " lerin ortak noktası , " eril " bir dünyaya atılmış olmaları .
Bu dünyanın sertliğine , kadın özelliklerinden bazen kısmen vazgeçerek bazense tam tersine dişiliklerini kullanarak direnmeleri .
Yazıya böyle bir girişin sebebi , ne kadar kaçınsak da , üstteki üstün yapımların yanına yazamayacak olsak da , " Aşk ve Para ( öne For The Money ) " nin de " tek başına ayakta kalan kadın " filmlerinden biri olması .
Janet Evanovich'in sayısı bir düzineyi bulan popüler roman serisinden uyarlanan yapımda , serinin ana karakteri Stephanie Plum rolünde Katherine Heigl var .
Heigl'ın başına bu tür serilerden yapılan uyarlamalarla ilgili en büyük sorunun geldiğini baştan söyleyebiliriz .
ABD'de romanların hayranları tarafından yerden yere vurulan filmde , Heigl da eleştiri oklarından nasibini almış görünüyor .
En büyük eleştiri odağı ise Heigl'ın yarattığı Stephanie karakterinin , romandakinden daha " bön " olması .
Ancak yazar Evanovich'ten tam puan alması da enteresan hatta Evanovich bundan sonra Stephanie karakterini Heigl'ı düşünerek geliştireceğini söylüyor .
Son olarak IMDB'deki 5 puanlık ortalamadan sonra bu ne kadar akılcı olur , bilinmez .
Filmimiz , iç çamaşırı pazarlaması gibi " geliri yüksek " işinden ayrılmak zorunda kalan 30'larındaki genç bir kadıınn ayakta kalma öyküsüne dayanıyor .
Acil paraya ihtiyaç duyan Stephanie çareyi , kuzeninin Rehin dükkanında çalışmakta buluyor .
Adaletten kaçan suçluları yakalayıp karşılığında ödül kazanıyor .
Kafasına koyduğu isim tam 50 bin dolarlık büyük bir balık : eski sevgilisi Joe Morelli .
Polis olan Morelli ( Jason O'Mara ) , silahsız birini öldürmek suçundan aranıyor .
Joe Morelli ise suçsuzluğunu ispatlayabilmek için köşe bucak kaçıyor .
Bu hikaye Jennifer Aniston - Gerard Butler'lı vasat " The Bounty Hunter " ı hatırlatıyor ister istemez ama bu kez av ve avcı farklı .
öne For The Money , aralarında duygusal / cinsel ( ? ) bağ bulunan Stephanie Plum - Joe Morelli ikilisine o kadar bel bağlamış ki , arada genç kadının absürt aile ilişkileri , garip kuzenler , Jersey'in farklı etnik gruplardan oluşan karmaşık yapısı gibi yan unsurlar , dolgu işlevinden başka şeye yaramıyor .
Dahası her köşe başından , yönetmen Julie Ann Robinson'ın eski günlerinden kalma , " Grey's Anatomy " den fırlayan karakterler çıkıyor .
Heigl'ın yapımcılığa da soyunduğu filmde elinden gelen bütün maharetleri sergilediğini söyleyebiliriz .
5 atarlı tabancasıyla kötü adamlara " 7 el ( ! ) " silah sıkması bunlardan sadece biri .
Ama düz mantık yine kötü işliyor .
Stephanie , peşinde olduğu eski sevgilisine karşı koymakta o kadar zorlanıyor ki ( birisi bön mü dedi ) , onunla empati kurmak , en azından 2010 sonrası Elle dergisi okuyucuları için bile fazlasıyla zor olacaktır .
Modası geçmeyen bir öykü aslında bu .
Erkeklerin dünyasında tek başına savaşan güçlü kadın karakter ve her nasılsa onun kalbine girmeyi başarmış haşarı erkek .
İyi işlendiğinde neden sorun olsun ki ?
Oysa öne For the Money en iyi haliyle bile , tv'nizdeki ücretsiz sinema kanallarındaki vasat altı komedilerden öteye geçemiyor .
Tüm seksapeline rağmen Katherine Heigl en koyu hayranlarına bile uzun gelecek
91 dakikanızı çalmak istiyor .
Karar sizin .
