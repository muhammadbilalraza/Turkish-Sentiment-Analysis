Türk sinemasının can damarlarından biri olan komedi filmleri aradan geçen onlarca yıldan sonra evrildi , bazıları gerçek anlamda seyircisini ciddiye alan , ona saygı duyan ve işini yapmak isteyen örnekler olarak öne çıktı .
Öte yandan bazı komedi filmleri ise tam tersini yaparak ağırlığı ucuz spot espirilere , bel altı göndermelere ve ucuz oyunculuğa sırtını dayadı .
Son 10 yıl içinde ise sayıları katlanarak artan yerli komedi projeleri nitelik açısından ciddi anlamda düşüşe sahne oldu .
İşte bu şartlarda karşımıza çıkan Çarşı Pazar filmi bizleri şaşırtmayı başaran , belki kahkahalar ile bizi yerle yeksan etmeyecek olsa da , sivri esprileri , akıllıca göndermeleri ve bekleneni veren oyunculuk performansları ile tatmin edebilen bir Türk işi güldürüsü olarak aklımızın bir köşesine yerleşiyor .
Özellikle de son zamanlardaki sakil komedilerin yanında samimiyeti , sıcak yaklaşımı ve küfürü " gerektiği zaman ve yerde " kullanışı ile daha ilk dakikalardan artı puanı kapıyor .
2006 yapımı Beynelmilel filminde Sırrı Süreyya Önderile birlikte yönetmenlik koltuğunu paylaşan ve karşımıza ciddi manada kalite kokan bir iş sunan Muharrem Gülmez ikinci uzun metrajlısı Çarşı Pazar ile kendinden bekleneni veriyor .
Bir Esnaf Komedisi sloganı ile pazarlanan filmi gerçekten de ilgi çekici ve samimi bir mahalle kültürü içerisinde yoğurmuş olarak fırına veriyor , elindeki güçlü oyuncu kadrosunu nasıl kullanacağını da gayet iyi biliyor .
Pek tabii bunda dört kişilik geniş senaryo ekibinin de katkısı oldukça büyük .
Filmin bir diğer önemli artısı ise Erdem Yener .
Bir şarkıcı olarak başladığı kariyerine başarılı bir komedi oyuncusu olarak devam eden isim , bu kez son zamanlarda TV'lerde rast geldiğimiz ve belli bir çemberin içinden çıkmayan performansını bir üst seviyeye taşıyor .
Alıştığımız mimikler , o şaşkın bakışlar yerinde dursa da , canlandırdığı tellak karakterini en iyi biçimde üstüne giyiyor .
Filmin dikkate değer performansları arasında Cemil Berber rolünde adeta döktüren Ayhan Taş ve " kâr amaçlı " imamımız İlker Aksum öne çıkıyor .
Türkiye'nin korkulu rüyası olamaya doğru giden kentsel dönüşümü merkezine alan hikaye , AVM yapılmak amacıyla yıkılmak istenen bir yapıdaki hamamın tellağı Kahraman etrafında dönüyor .
Şakın tellak Kahraman , adına yaraşır işler gerçekleştirmek için çabalıyor , hamamı eski günlerine getirmek için birbirinden orijinal fikirler ile yola koyuluyor .
Buna İmam ile olan " bağış " temelli cin fikirli proje de dahil .
Tellak Kahraman ile Berber Cemil'in bitmek bilmeyen husumeti arasında gidip gelen anlatı sevindirici bir biçimde sıradan skeçler topluluğu olarak değil de , doğru düzgün bir kurgu üzerinden , anlatmak istediğini anlatan bir üslup ile akıp gidiyor .
Buna gereksiz kabalıklar ile seyircinin her kesimini tavlama anlayışından uzak bir anlayış eklenince ortaya zevkli bir Türk komedisi çıkıyor .
Dürüst olmak gerekirse ortada gerçek anlamda bir komedi şaheseri yok ancak en azından salondan yeteri kadar mutlu ayrılmanızı sağlayan , işini layıkıyla yapmak için gerçekten uğraş verildiği belli bir proje var .
Hele ki neredeyse her hafta birden fazla yerli komedi filminin vizyona girdiği ve çoğunun da sinir harbi yaşatmak dışında bir işlevi olmadığı günümüz Türk sinemasında dikkatlerden kaçmayacak bir film olarak selamlıyor Çarşı Pazar bizleri .
Ailecek gülmek , kafanızı bir parça da olsa gündemden uzaklaştırarak eğlenmek istiyorsanız size kahkaha cennetini vaat etmeyen lakin içinize umut tohumları ekerek huzurlu bir şekilde evinizin yoluna gönderen şık bir komedi var vizyonda .
Not : Şeftaliye karşı " mesafeli " olanlar , filmden pek hazzetmeyebilir ! burcinaygun@gmail.comBurçin Aygün
