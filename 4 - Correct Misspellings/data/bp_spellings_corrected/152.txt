Uzun süredir ortalıkta görünmeyen Keanu Reeves nihayet beyazperdede !
Nefes kesen aksiyon sahnelerinin en önemli oyuncularından biri olan Keanu Reeves , bu kez vurdulu kırdılı , silahlı ve bol öldürmeli bir filmde boy gösteriyor .
Video oyunu , - özellikle silahlı arcade - tarzı bir film olarak adlandırabileceğimiz “John Wick” hedefi vurmak için ‘bum bum bum’ diye ateş eden bir karakterin kanlı macerasını , hikâyeye ağırlık vermeden ortaya koyuyor .
Yani belli bir hikâye yok , sadece silahlar konuşuyor . ‘Shoot em up’ terimini filme uyarlayan ve onu görsellikle yoğuran yönetmen David Leitch ve Chad Stahelski  ( daha önce dublörlük de yapıyorlardı ) sert havayı dağıtmak için duygusal sahnelere başvuruyorlar , zaten öteki türlü film yavan kalırdı .
Böyle olması yerli yerinde olmuş !
Bakın bununla ilgili Keanu Reeves ne söylemiş : " Aksiyon filmlerinin duygusal yönü olmasını seviyorum . Sadece şov olmaktan çıkıp bir hikâye anlatıyor . "
Ama filmdeki görsellik , hikâyeyi biraz bastırıyor .
Bunu da yadırgamamak lazım , çünkü filmin amacı bu !
Şeytana pabucunu ters giydiren ‘boogeyman’ ( öcü ) lakaplı John Wick , aslında imkânsızı başaran , öfkeli , sinirli , acımasızca öldüren intikamcı ve kincidir .
Karısının ve köpeğinin intikamını almak için , sürekli elinde silahla adam öldürür .
Oldukça sessiz sakin görünen John Wick’in iç dünyasında yaşadıklarıyla , dışarıya yansıttıkları oldukça farklıdır .
Sessiz sakin görünen bir kişi , zaten her zaman tehlikeli değil midir ?
Aslında daha önce buna benzer filmler seyrettik : “Hitman” ve " The Equalizer " …
Equalizer’da adalet için gözünü kırpmadan öldüren silahlı bir adam vardı .
Gerçi John Wick ile silahlı adamın adalet anlayışları biraz farklı .
John Wick her şeyi öç almak için yapıyor , adalet için değil , ama yine de kendine göre bir adalet anlayışı var .
Peki ya “Hitman” ?
Hitman - var hareketlerle örülü hikâyede , John Wick , Hitman karakteri ile muhteşem bir bağ kuruyor , neredeyse onun kadar yenilmez ve cesur .
Bu ikisinin karışımından oluşan bir karakter ile yolculuğa çıkıyoruz sanki …
Sürekli takip ve kovalamaca ile yol alan film , araya sıkıştırdığı bazı komik ve dramatik sahnelerle yelpazesini genişletiyor .
Bu sahnelerden bahsedelim biraz da …
Ateşli ortamdan kaçmak için gece kulübüne bornozuyla dalan adamın , hızlı koşuşu gerçekten evlere şenlik !
Vites yükseltmek ve komiklik yaratmak adına iyi düşünülmüş .
Bunun haricinde ; dramatik ortamı perçinlemek için , filme dâhil edilen köpeğin John Wick ile kurduğu dostluk da zaman zaman seyircinin duygusala bağlamasına sebebiyet veriyor .
Buradan hareketle ; ters köşe yapmayı seven filmin , startı köpek ile vermesi , önce mülayim / ılıman bir film izleyeceğimizin sinyallerini veriyor , ama ilerleyen sahnelerde anlıyoruz ki , durum bunun tam tersi !
Yavaş başlayıp hızlı akıyor .
Katil adam televizyonda video oyunu oynarken , yönetmenin aniden kesme yapıp , John Wick’in aynı oradaki gibi katil adamı öldürüşü de filmin video oyunu ile olan benzeşliğine vurgu yapıyor .
Genel itibariyle ; bu tarz filmlerde katil karakter her zaman yalnız olur , belli bir sebepten ötürü hayatı ummadığı bir şekilde altüst olmuştur zaten .
Hayatı altüst olan karakterin , öfkeli bir öldürme makinesine dönüşüyor oluşu da , oldukça bilindik bir hikâyedir .
Hikâyeye farklılık katan ise o karakteri canlandıracak oyuncunun , karaktere nasıl bir yenilik kattığıdır .
Hikâye önemli olmadığı için , karakterin bizi dünyasına davet etmesi , filmi izlenir kılan unsurlardan biri .
Söz gelimi ; filmi yan hikâyelere yem etmeyen yönetmenin , karakter üzerinde çalışması ve yapabileceklerini ortaya çıkarması da “John Wick” filminin olumlu tarafını vurguluyor .
John Wick’e can veren Keanu Reeves’e bir hayli ağırlık veren yönetmen , Reeves’in içindeki cevheri ortaya çıkarmakla kalmıyor , adeta karakter ile olan uyumunu perdeye mıhlıyor .
Reeves’in gözlerindeki öfkeyi bile hissedebiliyoruz .
Umursamaz tavırlarını da unutmamak gerek .
Sonuç olarak ; “John Wick” bir zamanlar katil olan bir insanın geçmişinden asla kaçamayacağını , geçmişinin ayaklarına dolanacağını aktaran sert bir aksiyon filmi .
Değişim uğruna kendini aklamak için uğraşan John Wick’in her ne olursa olsun bataklığa yeniden saplanacağını da belirtmeden edemiyoruz , ama filmin finali bunu farklı bir noktaya çekebilir , çünkü sürpriz bir sona sahip …
