Masallarda hep büyü yapan kötü cadılar görüp onlara diş bileriz ya , bu kez o ‘kötü’ kadın tarafından bakmayı uygun görmüş Maleficent / Malefiz .
Zaten Malefiz 1959 yılında yazılmış ve artık bir klasik haline gelmiş Uyuyan Güzel’in o ‘kötü’ perisinin adı , adı uyutan peri !
Tıpkı Tinkerbell'in Peter Pan'dan bağımsız varlığını ilan ettiği gibi .
Malefiz klasik Uyuyan Güzel masalındaki büyücü kadın aslında ama biz onun peri tarafını , barışçıl orman krallığında upuzun kanatları ve koca boynuzlarıyla mutlu mesut ve hatta çocuksu masumiyetiyle yaşarken görüyoruz .
Ama insanoğlunun her yana bulaşan hırsı , istilacı ruhu ve her şeye sahip olma isteği Malefiz'i duygusuz bir cadıya dönüştürüyor .
Film sonuçtan çok sebebe bakıyor ki çok doğru ve yerinde bir karar .
" Kötü oldum ama neden " bakış açısının arkasında orta dünya benzeri bir atmosfer yaratan yürüyen ağaçlardan yardım alan ve Malefiz'i bir Elf silüetinde resmeden masalın daha çok karanlık tarafının izini sürmek , ama insanoğlu dışında hiçbir yaratığın kötülüğe bu kadar bulanmadığını bilmek de rahatlatıcı elbette .
Küçük kızın kulede değil de Malefiz'in de rahatça iletişim kuracağı bir orman kulübesinde büyümesi de ormanın büyüsünü ortaya serer nitelikte .
Tabii insanın insana değen yanlarını , iletişim ve sevginin her şeyin üstesinden geleceği mesajlarını da ardı ardına sıralıyor .
Filmin tek sarkan yanı üç tane peri tarafından bir orman evinde büyütülen Aurora'nın fazlasıyla başıboş ve dış dünyaya açık bir biçimde büyütülmesi .
Yani Aurora’yı Malefiz'den korumak için orman evine gelmeleri zaten orman krallığını yöneten Malefiz için açık hedef haline gelmeleri demek .
Ama bir yandan da Malefiz’in sevgi dolu yüreğinin tekrardan ortaya çıkması için böylesi bir etkileşimi gerekli kılıyor film , yani Malefiz ve Aurora neredeyse anne kız gibi oluyor .   Sonrasında onun saraya gitmemesine izin vermemesi , büyünün hayata geçmemesi için çabalaması aynı etkide gitmiyor ne yazık ki , çaba büyünün etkisiyle uykuya dalan prensesin gerçek hayata döndürülmesi için veriliyor .
Filmin yönetmeni Robert Stromberg birçok filmde imzası olan animasyon ve görsel efekt süpervizörü .
Bu kez birikimlerini kendi filmi için kullanmaya karar vermiş ve gerçekten de muhteşem atmosfer yaratmış .
Tabii klasik hikayelerin karanlık yanını çıkaran ve hatta öyküsünü o taraftan kuran filmlerin genel başarısı olmaya doğru gidiyor bu durum .
En son Güzel ve Çirkin , ondan önce Kız ve Kurt bu karanlık ve detaycı atmosfer üzerinden fantastik bir dünya kurulmuştu .
Malefiz Angelina Jolie üzerinden gayet başarılı bir iyi - kötü ve güzel karakteri kuruyor , Jolie'nin yüzü iyilik ve kötülüğü aynı anda taşıyabiliyor .
Elmacık kemikleri fazla yontulmuş olsa da !
Bir Elf olarak çizildiği için zaten kötü olması mümkün değil , her şeyi savunma ve koruma amaçlı yapıyor .
O yüzden film boyunca kanatlarını kaybetmesine rağmen gönüllerin perisi olarak kalıyor .
Masalların boyut değiştiren ve farklı karakterlerin peşinden koşan hallerini izlemek gerçekten de keyifli .
Bir de kötü tarafından bakmak , onu kötülüğe inen sebepleri sorgulamak da cabası .
Malefiz ‘kötü’ tarafından baksa da , masalsı dünyasından taviz vermemeye çalışıyor .
Senaryo yazarının bir kadın olduğu filmde yönetmen de bu ‘kadın dayanışması’ haline uyum sağlamış görünüyor .
Masalsı dünyaları sevenler için birebir . twitter . com / BanuBozdemir
