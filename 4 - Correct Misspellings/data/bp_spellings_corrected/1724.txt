Misafir , yalnızlık üzerine bir film öncelikle .
Dün akşam bir televizyon kanalında rastladığım oyuncu ve yönetmenlerle yapılan röportajlarda , hepsi bunu alışılmadık bir aşk filmi olarak tanımladı .
Tanıtım için böylesi daha uygun herhalde ve elbette içinde bir tür aşk var bu filmin ama öncelikle yalnızlık üzerine bir film Misafir .
Fransa'da çalışan Oktay'ın yalnızlığı üzerine mesela .
Ailesiyle sağlıklı bir iletişimi kalmamış .
Her iki ülkeye de tam olarak ait değil .
Türkiye'de de en az orada olduğu kadar gurbetçi artık .
Tek sığınağı içki .
Yengesi Ayşe ise onu dört duvar arasında yaşamaya zorlayan ve kendisi çoğunlukla evde bile bulunmayan kocası yüzünden yalnız .
Bir Anadolu kasabasında kadına biçilen rolden dolayı yalnız .
Oktay , belindeki disk kayması sebebiyle askerden çürük raporu almak için memlekete dönüyor .
Bir tesadüf eseri karşılaştığı kuzeni onu evlerine davet ediyor .
Ve Oktay ile yengesi arasında beklenmedik bir yakınlaşma başlıyor .
Oktay , Halit Ergenç'in başarıyla hayat verdiği , iyi çizilmiş bir karakter .
Bu onun filmi zaten .
Sefil hayatını düzene koymanın umudunu yengesi Ayşe'de buluyor .
Ancak Ayşe'yi dört duvar arasına hapseden erkek bakışından da kendini sıyırabilmiş değil .
Daha ikinci günden aşırı sahiplenici , buyurgan bir dil kullanmaya başlıyor .
Belki sadece çok çaresiz , karşısına çıkan mutluluk fırsatını kaçırmamak için .
Ayşe'ye gelince .
Onu iki başlığa ayırmak lazım .
Ayşe , Lale Mansur'un deyimiyle " fingirdek " bir kadın .
Cinsel tatmine aç .
Öyle aç ki bir komşu kadınla lezbiyen ilişki bile yaşıyor .
Ancak biraz abartılı bir detay olarak , iskenderin üstüne yağ gezdirildiğini bilmeyecek denli de dünyadan bihaber .
Bunu ne kadar inandırıcı bulursunuz , o ayrı bir konu .
Ama Lale Mansur bu karakteri ne kadar inandırıcı kılabiliyor , asıl problem orada .
Bu iki insanın aşkı , Ayşe'nin daha ilk andan Oktay'ı gözüne kestirip baştan çıkarma çabaları ve sonra Oktay'ın yengesiyle yatağa girecek cesareti kendinde bulması ; hepsi son derece nazik , seyirciyi ikna etmenin güç olduğu mevzular .
Senaryo , bazı kilit noktaları tesadüflerle çözmesine ve kimi zayıf taraflarına rağmen , bizi bu öyküye ve karakterlere ikna etmek için elinden geleni yapıyor diyelim .
Fakat filmi hem yazan hem yöneten Ozan Aksungur , tek bir oyuncu seçimiyle kendi bindiği dalı kesiyor resmen .
Lale Mansur , ne bir küçük kasaba kadını olduğuna ne karakterin cehaletine ne de fingirdekliğine ikna edemiyor bizi .
Bütün bu rolleri kesmeye çalışan Lale Mansur'u izliyoruz sadece .
Çok bakımlı , çok kentli , çok İstanbul ağızlı .
Performansının yeterli olmaması bir yana , fiziksel olarak rol için yanlış seçim zaten .
Aksungur'un Zeki Demirkubuz etkisi hissedilen rejisi ise iniş çıkışlı .
Yer yer etkili ve hatta yaratıcı , yer yerse öğrenci filmi düzeyinde .
Özellikle müzik kullanımı .
Yalnız bir de rakı filmi Misafir .
Onu muhakkak eklemek lazım .
Rakı ve Türk kahvesi .
Hemen her sahnede .
Oktay'ı çözmenin önemli anahtarlarından biri alkol .
Hayattan çok kazık yemiş ama bir şeylerin değişmesini de hep dışardan , başkalarından bekleyen , cesaretsiz bir adam Oktay .
Gündüz ayakta kalabilmek ve gece uyuyabilmek için ona ihtiyacı var .
Rakının ardına saklanan bir adam .
Dediğim gibi , filmin en büyük meziyeti , bu adamın başarıyla çizilmiş portresi .
Misafir , mutlu bir film değil .
Kasvetli bir film .
Kötü hiç değil .
Sadece eksikleri olan bir film .
Klasik sinema ve sanat sineması kalıplarını birleştirmeyi deneyen , yılın ortalamanın üzerinde işlerinden .
Twitter : aliercivan
