Yakın tarihi ve uzak coğrafyaları epey uzağı gösteren dürbünlerle deşmek , kuşkusuz ki batı sinemasının çok sevdiği film üretme eğilimlerinden biri .
Stephen Gaghan'ın 2005 yapımı Syriana'sı ve Ridley Scott'ın 2007 yapımı Yalanlar Üstüne ( Body of Lies ) filmi Hollywood'un yakın dönem ortadoğu hamlelerinden yalnızca ilk akla gelenleri .
Bir Zamanlar Savaşçıydılar ( önce Were Warriors ) ' dam sonra bir türlü yolunu bulamayan , Örümceğin Maskesi ( Along camekan a spider ) ve Next gibi oldukça vasat filmlerin yanısıra 2002 yapımı James Bond filmi Başka Gün Öl ( Die Another Day ) ile de hatırladığımız Yeni Zelanda'lı aksiyonsever yönetmen Lee Tamahori , bu kez yaşanmış ve yaşayanı tarafından kitaplaştırılmış bir meseleden hareketle , Irak'ın tüm dünyayı etkileyen yakın tarihine bir bakış atıyor ve hissettirdikleriyle , doğuyu stereotipleştirmek ve tek bir resim üzerinden haddinden fazla yargıda bulunmak gibi - belki de farkında olmadan - tipik oryantalist tuzaklara düşen bir sinema örneği sunuyor .
110 dakika boyunca aksiyonun ya da başka bir deyişle karmaşanın bir an bile eksik olmadığı film Latif Yahia'nın otobiyografik bir kitabından uyarlanırken belli ki mevzu eritilip Hollywood film kalıplarına dökülüyor .
Tarihsel bir gerçeği arkasına alan filmde , Latif Yahia , fiziksel olarak benzediği Saddam oğlu Uday Hüseyin tarafından saraya çağrılıyor ve kendisine sevdiklerinin hayatı pahasına Uday'ın yerine geçmesi emrediliyor .
Elbette ki politik ve sosyal açıdan oldukça karmaşık bir durumda olan Irak'ta kendini sürekli olarak ölümle burun buruna hissedecek olan Latif , karşı konulamaz bir dönüşümün içinde buluyor ve karakterin dönüşümü her saniye filme de yansıyor .
Öncelikle şunu söylemeliyim ki Irak'ın orta yerinde bozuk bir aksanla İngilizce konuşan karakterler artık sıkıcı olmaya başladı .
Hele ki iyi bir sanat yönetimi çalışmasıyla birlikte gerçeklik dozajını arttırma şansı olan bir filmde inandırıcılığı film tarafından dayatılan bir ön kabul ile azaltan böyle bir tercihi hiçbir şekilde anlamlandıramıyorum .
Gerçek bir hikayeden yola çıkan ve gerçek karakterlerle can bulan bir filmin " İngilizce " çekilmiş olması işin ciddiyetini alabildiğine azaltıyor artık .
Hele o coğrafyanın ana dilinin varlığına açık kapı bırakan bozuk aksan ise izleyenin zekasına hakaret eder cinsten .
Filmin oyuncu seçimlerini illa bu yönde yapacaksanız en azından aksanı bozarak yapay bir gerçekçilikle algımızı şaşırtmaya çalışmayın ki , filminiz iyice toy ve pişmemiş durmasın .
Ana meseleye sıradan bir politik - aksiyon filminden bozma bir şekilde odaklanan filmin sahneler arasına serpiştirdiği ve tek amacı savaş arka planını yüzeysel bir şekilde hissettirmek olan savaş sahneleri de filmden oldukça kopuk duruyor .
Zaten izleyeni karmaşasıyla bir türlü adam akıllı içine çekemeyen film , tutarsız temposuyla da biraz baş ağrıtıyor .
Bütün bunlar akabinde yozlaşmış ve köleleşmiş Irak topraklarının işgalini sanki matah bir şeymişçesine sunma çabası ise , filmin ambalajı nedeniyle fazla şaşırtmasa bile yine de eleştirilmeyi hak ediyor .
Doğuyu anlamak ve doğu hakkında gerçek bir film çekmek için , bir kitap uyarlamaktan çok daha fazlasını yapmak ve daha geniş bir vizyona sahip olmak gerekiyor .
Film , ilk andan itibaren beklendiği gibi oryantalist ifadesinden bir adım dahi uzağa gitmeyi başaramıyor .
O topraklarda gerçekten varolduğunu bildiğimiz kötücül ve vahşi karakterler bile yönetmenin tercihleri nedeniyle fazla uçlarda geziniyorlarmış gibi yansıyorlar .
Zaten " vahşet " kavramını da zaman zaman kendi türünden uzaklaşarak hatta hiç gereği yokken ‘gore'laşarak olarak sunan film , bu bakımdan da esnasında iyice bayağılaştığı mide bulandırıcı sahnelerinin altını dolduramıyor .
Övgü namına edilebilecek birkaç kelam ise , o dönüşümü hakkıyla yaşayan ve kariyerinde de yükselişe geçen Dominic Cooper'a gidiyor .
Zira kendisi , bir sürü karton karakter arasında iki kanlı - canlı bedeni yaşatmayı başarıyor .
Sözün özü , batıdan gelen bir doğu yansıması daha , akılda kalıcı hiçbir yönü olmayan bir film olarak raflara kaldırılıyor .
Bir türlü derinine inilemeyen ve artık deşilmesi gereken politik meseleler ise havada kalıyorlar .
Karşımızda belki tahammül edilemeyecek gibi bir film yok ; ancak yine bu filmdekiler sınırlı bir zümreye hitap ediyor .
kaankarsan@gmail.com twitter . com / kkarsan
