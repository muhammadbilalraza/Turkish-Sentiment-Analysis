Nihat Durak 2006 yılında çektiği İlk Aşk filminden sonra sıcak , samimi ve üstelik de komik bir filmle karşımıza çıkıyor .
Yerli yapımlara olan beklentimi o kadar aşağılara çekmişim ki , Mutlu Aile Defteri'nin içinde yavaş yavaş gevşedim diyebilirim .
Komedi anlayışımızın nispeten BKM yapımları dışında genelde bel altını kullandığı , zekadan yoksun espri bozuntularının sinemadan soğuttuğu sektörümüzde otoriteden komedi anlayışı yaratmaya çalışan , en azından çabalayan bir film olarak çıkıyor karşımıza Mutlu Aile Defteri .
Nihat Durak daha çok dizi çeken bir yönetmen , o yüzden sinemasına ilişkin fazla bir done yok elimizde ama İlk Aşk filminde de sıcak ve samimi tanımlarını sıkça kullandığımızı hatırlıyorum .
Yeşilçam filmlerinin daha çok Neşeli Günler kısmını seçen , aile olmanın dayanışma gerektirdiğini anlatırken aynı zamanda kopma ve sapmalarını da cesurca ortaya koyan bir yapım Mutlu Aile Defteri .
Tabii hikayenin dört dörtlük aktığını söyleyemeyiz ama komedi hamleleri en azından düşünülmüş  ve komik olduğu için bazı şeyleri görmezden gelmenize olanak sağlıyor .
Mesela emekli albay Yıldırım beyin sürekli didiştiği karga hikayesi gereksiz gibi duruyor ama bir yandan da filmin absürt duygusuna iyi bir biçimde eşlik ediyor .
Babanın otoritesine rağmen evlatların babadan uzakta olmaları ve her şeye rağmen ' yalancı ' olmaları da filmin yabancılaştırıcı unsurlarından .
Hikaye klasik aslında .
Babalarının istediği gibi çocuklar olmayan üç kardeş birbirlerinden kopuk bir hayat sürmektedir .
Babanın karganın peşinde damdan düşmesi onları yıllar sonra bir araya getirir ve saklanan sırlar teker teker ortaya dökülür .
Mekanın İzmir olması da ayrıca takdire şayan .
İstanbul'da çekilse fazla kaosa kurban gideceğini düşündüğüm film , İzmir ve çevresini de güzel ve sakin bir biçimde taşıyor perdeye .
Hatta İstanbul'a karşılık yaratılmış bilinçli bir tercih olarak bile algılanabilir !
Babalarının kendilerine aldığı piyango biletiyle köşeyi dönen ama hala fakirleri oynayan ortanca kardeş ve karısının halleri , sevgilisiyle aynı adı taşıyan kız İsmet'in dramı ve büyük kardeşin en doğalından yalanları , filmi çözülmesi gereken bir komedi yumağına taşıyor .   Herkesin birbirine yalan söylediği ve yanlış anladığı bir anlayışı akıcı bir biçimde kullanan film , oyunculuklarıyla da var olan komediyi destekliyor .
Tuncel Kurtiz'in usta oyunculuğuyla desteklediği diğer oyuncuların performansları da akıcı bir biçimde yer alıyor filmde .
Mutlu Aile Defteri'nin diğer komedilerden farkı güldürmesinde yatıyor .
Bunu yaparken de gayet doğal bir yöntem kullanıyor .
Oyuncuların mimiklerini diyaloglarıyla iyi bir biçimde harmanlıyor .
Yani bel altı denen espri nesnesinin farkında değilmiş gibi davranarak seyircinin gözünde yükselecek gibi görünüyor .
Artık filmleri birbiriyle kıyaslama yöntemiyle eleştiriyoruz .
Bunu biraz da elimizde olmadan yapıyoruz ama ' güldüren film iyidir ' saplantısına düşmek durumunda kalıyoruz zaman zaman .
Mutlu Aile Defteri'ne bu açıdan uzak durmaya çalıştım .
Sarkan yanlarının pek fazla olmadığını düşünüyorum , oyuncuların bazı yerlerde ortaya çıkan abartılı oyunculuklarının da rahatsızlık vermediği kanısındayım .
Dramın komedisini yapmaya çalışmış Durak ve fena da olmamış .
O yüzden her ne kadar bazı kısımlar müsamere olarak yansısa da , seyircinin hoşlanacağını düşünüyorum .
Filmin tek eksisi senaryosunun akışının basit olması olabilir ki bu eksikliğin de oyuncu performanslarıyla giderildiğini söylemeliyim .
twitter . com / BanuBozdemir
