Blood Ties / Kan Bağları filmini iki kez izledim , ilk kez geçen sene uzun versiyonuyla Cannes’da , ikinci kez de Beyazperde . com olarak gerçekleştirdiğimiz öngösterimde , kısaltılmış versiyonuyla .
Cannes’da sabah 8.30 itibariyle günde 3-4 film izlemek durumunda kalmak , yarışma filmlerini ayrıca değerlendirmeye çalışmak , yani festival içinde filmleri değerlendirmek çok daha farklı oluyor açıkçası .
Başka kıstas ve kriterleriniz olabiliyor orada .
Geçen senenin “fazla parlak” birkaç filminin arasında , oyuncu kadrosuyla heyecanlandıran ve zaten yarışmamakta olan bu yapım , özellikle uzunluğu ve olay akışının ağır ritmi sebebiyle beklediğim tadı vermemişti bana .
Evet , oyuncu kadrosunun zenginliği zaten baştan beklentileri yükselten bir durum bu yapım için .
Filmin Fransız yönetmeni de , hem oyunculuk hem yönetmenlik alanlarında kendisini ispatlamış olan Guillaume Canet .
Dolayısıyla sinematografi anlamında da beklentilerimiz yüksek sayılır , estetik açıdan gayet “şık” bir filmle karşı karşıya olduğumuz daha fragmanlardan belliydi .
Filmin 70’lerde geçen bir polisiye oluşu da ilgi çekici özelliklerinden , belli ki yönetmenimiz o dönemin meşhur suç / gerilim / polisiye türündeki filmlerinden epey etkilenmiş …
Fakat , Fransız bir yönetmenden İngilizce bir Amerikan filmi izlemek nasıl olacak bakalım …
Evet , roman uyarlaması olan bir filmin ( leş Liens Du Sang ) yeniden çekimi olan Blood Ties’da , 1970’lerin başında New York’ta geçiyor öykü .
Açıkçası nostalji düşkünlüğümden , geçmişteki belirli bir dönemi başarılı şekilde yansıtan filmleri çok severim .
Blood Ties’da da 70’ler atmosferi son derece başarılı bir şekilde tasarlanmış ; kılık kıyafetler , hal ve tavırlar , müzikler , arabalar , saçlar , renkler , evler , sokaklar , herşey tam da olması gerektiği gibi …
Film aslında hareketli bir sekansla açılıyor ; kendi aralarında gülüp eğlenmekte olan gençlerin evini polis basıyor ve silahlı çatışma çıkıyor , yaralananlar , tutuklananlar oluyor .
Fakat bu heyecanlı ve merak uyandırıcı açılıştan sonra film teker teker bize karakterleri tanıtmak derdine düşüyor ve bu süreçte tempo düştükçe düşüyor .
Filmin ilk yarısı bu ağır tempoda geçerken kendinizi bir sergi izleyicisi gibi hissetmeye başlıyorsunuz , ambiyans güzel , sevilen , ünlü oyuncuları birarada görmek güzel , ama o kadar , tempo o kadar düşüyor ki , filmin anlatmak istediği hikayeye odaklanmak mümkün olamıyor çok fazla .
Aslında hikayenin odak noktası , iki erkek bir kız kardeşten bir de hasta babadan oluşan bir ailede iki birbirinden çok farklı karakterdeki erkek kardeşin ( Clive Owen ve Billy Crudup ) çatışması ; onların çocukluktan gelen vicdan muhasebeleri , gururları , birbirlerine olan aşırı bağlılığı sevgi olarak değil de bazı fedakarlıklar ve hatta kendilerine zarar vermelerle gösterme “delikanlılıkları” diyelim .
Ve ekleyelim : babaları rolündeki James Caan’ın performansına şapka çıkartıyorum .
Onun yanısıra da o kadar çok “isim” oyuncu var ki kadroda , ( Marion Cotillard , Mila Kunis , Noah Emmerich , Zoe Saldana … ) hiçbirine kötü denilemez , gerçi garip aksanları çoğunu ara ara itici kılmış ama yine de hepsi etkileyici performanslar sergileyerek filmi izlenir kılıyorlar .
Filmin ikinci yarısı daha çok aksiyon içeriyor , kovalamacalar , arabalı takipler ve bu tarz , alışılagelmiş , heyecanı arttıran hareketli anlar artıyor ve izleyiciyi daha çok içine çekip , az da olsa , merak uyandırmayı başarıyor .
70’lerin polisiye filmlerini severim , hele ki kadro bu kadar sağlamsa , bir de Fransız bir yönetmen filmi Amerika’da çekmişse , bu iyice ilgimi çeker diyorsanız , Kan Bağları size göre ! http://www.twitter.com/blossomel
