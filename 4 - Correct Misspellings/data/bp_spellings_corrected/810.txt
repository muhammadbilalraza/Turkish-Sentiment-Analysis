Hani şu Batman’in Joker’inin meşhur alkışı var ya onu hakeden bir iş var karşımda .
Bir sürü klişe giriş yapabilirim aslında .
Dağ fare doğurdu falan bile denebilir bu proje için ama esasen ortada bir dağ yokmuş , fare onu anlamamıza sebep oldu .
Yazının bundan sonrasını okumazsanız size kızmam ama baştan hükmümü yazayım ; Slender Man uzak durmanız gereken bir film .
Bayatlamış bir filtre kahve gibi .
Lavaboya dökün gitsin !
 
Uzun Kabus adıyla sinemalarımıza uğrayan Slender Man , aynı isimli öcünün filmi .
İnternet videosu hayatımıza girince yeni nesil Freddy , Jason , Michael Myers gibi eski korku figürlerini önce keşfetti sonra yağmaladı ve tüketti ama kendi eliyle de yenilerini icat edip hayatımıza sokmayı başardı .
Bazı kısalardan gelen iyi fikirler uzun metraja döndü kaçınılmaz olarak .
Örnek vermek gerekirse kısa haliyle gerçekten ürkütücü olmayı başarabilen light Out ( Işıklar Sönünce ) uzuna geçip salon filmine dönüştüğünde seyret unut bir korku işine dönüştü .
Bu kadar sıkı bir fikrin heba edilmesine üzülsek de Slender Man imdada yetişti ve daha kötü bir film olarak hatırlanmayı başardı !
 
Peki nedir bu karakterin bu kadar beklenti yaratmasına sebep olan .
Açıklayayım ama Amerikayı yeniden keşfetmeye gerek yok .
Burası Ekşi’den ; ¨Slender man sa forumlarındaki " paranormal imajlar yapalım " başlığında doğdu .
Alışık olduğumuz hayalet , uzaylı v . b . temalara yeni uyarlamalar getirerek yapılan imaj manipülasyonları bir süre sonra orijinal paranormal figürler doğurmaya başladı .
Aralarında en çok dikkati haklı olarak slender man çekti .   Zaten yeterince garip görünen fotoğrafın arka planına yerleştirilen siyah takım elbiseli kel " beyefendi " nin suratının asla görünmüyor ve asla görünmeyecek olması , arka planda ve detayda gizli durması , insanları takip edip bir süre sonra ortadan yok etmesi slender man'i " korkulabilecek " bir şey haline getirdi . ¨
 
İşte böyle .
Peki , sorun ne ?
Aylardır yatıp kalkıp izlediğimiz , ışıkları açık bırakarak uyumamıza sebep olan bu kabus karakterin filmi neden çalışmıyor ?
Yazalım , sıkıntının başında senaryo geliyor daha doğrusu filmle birlikte bir senaryo gelmiyor .
3-5 korku filmi izlemiş türe meraksız bir seyircinin bile bu öykülemeye tav olması imkansız !
13 Sins’i yazan David Birke’ün kaleminden bu hikayenin çıktığını ve Stomp the Yard’ı çeken Sylvain White’ın onu filmleştirirken daha da sıkıcılaştırmasını neyle açıklayacağımı bilmiyorum .
Yoğun stüdyo baskısı mı , bilmiyorum ama hayranların beklentisine bu kadar uzak düşen bir film yaratmak ancak ¨sabotaj¨ kelimesiyle tanımlanabilir .
 
Slender Man , sıkıcılaşmış klişelerden medet uman , aşırı tahmin edilebilir bir olay örgüsüne sahip ve ucuz numaralar yaparak seyircisini korkutmayı amaçlayan bir film .
Bunu bu şekilde yapabilen çok iş var aslında yeni nesil korku filmlerinin özellikle cilalan James Wan filmlerinin alayı böyle ama en azından onlarda bir türe saygı çabası seziliyor .
Sabah kalkmış da daha dişlerini fırçalamamış yorgun birine benzeyen Slender Man’in neye benzemeye , nereye yaranmaya çalıştığı gerçekten belli değil .
10 milyon USD’lik bütçesiyle boyundan büyük bir işe kalkışan filmin hap yapmadan para kapmaya çalıştığı ortada .
Oyuncu yönetiminin tür sinemasında geleceği olan bazı genç oyuncuları kolayca harcamasını da ayrıca not düşmek lazım .
 
Afişi kendisinden daha korkunç olan Slender Man’i yeni başlayanlara bile tavsiye edemiyorum .
Seyredin unutun diyeceğim ama unutacağınızdan o kadar eminim ki seyret tavsiyesi veremiyorum .
Ne zamandır bu kadar sert bir kritik kaleme almamıştım , o da bu filme kısmet oldu .
Keşke olmasaydı .
 
murattolga@gmail.com
