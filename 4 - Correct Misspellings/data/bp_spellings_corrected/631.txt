1951 yapımı orijinal Dünyanın Durduğu Gün , halen bol efektli bilim - kurgu macera türünün kilometre taşlarından biri olarak anılır .
Ne zaman bilim - kurgu sineması veya uzaylılar hakkında bir belgesel gösterilse , Dünyanın Durduğu Gün'den uzay gemisinin kente gölge düşürdüğü sahne ile insanımsı aluminyum robot Gort'un gözünden çıkan ışıkla askerlerin silahlarını erittiği efektler gösterilir .
Fakat zamanında çığır açan bu efektler , orijinal filmin ilk beş dakikasını oluşturuyor .
Hikayenin geri kalanı insanlar arasında saklanan uzaylı Klaatu'nun bir aile aracılığıyla ırkımızı anlamaya çalışmasını anlatıyor .
Klaatu'nun asıl amacı şiddet ve savaş ile yoketmekte olduğumuz dünyayı bizden korumak .
1951'in Dünyanın Durduğu Gün'ü diyalog ağırlıklı bir ikinci perde sonrasında Klaatu'nun insanlara değişmek için son bir şans verdiği ağır ve didaktik bir konuşma ile biter .
İkinci Dünya Savaşı'ndan yeni çıkmış , nükleer silahların yokedici gücüne kişisel olarak şahit olmuş zamanın seyircisi için Dünyanın Durduğu Gün , güçlü anti - militarist mesajı ile halen en akılda kalan barış çağrılarından biri .
Yirmi birinci yüzyılda ise dünya çapında terörizm ve askeri kaos felaket sınırlarında ; ve fakat bu problemlerin hiç biri ırkımızın geleceğini ciddi boyutlarda tehdit eden küresel ısınma kadar beynimizi meşgul etmiyor .
Haliyle yüzde yüz sorumlusu olduğumuz bu global probleme odaklanarak Dünyanın Durduğu Gün'ü yeniden çekmek , sınırsız evrenimiz içinde aslında ne kadar aciz olduğumuzu kendimize bir kez daha hatırlatmak fena bir fikir değil .
Aslına bakılırsa bu yeniden çekimin bol efektli ve patlamalı , mega bütçeli bir blockbuster çapında pazarlanmasına şaşırmıştım fragmanlarını ilk izlediğimde .
Bahsettiğim gibi orijinal Dünyanın Durduğu Gün , ilk bir kaç dakikasından sonra aslında gayet mütevazi bir film .
Bunun sebepleri arasında bilim - kurgu türünün zamanında B - tipi ucuz filmlerle eş tutulması sebebiyle bütçesinin kısıtlı tutulması olabilir .
57 yıl sonra ise olay sineması adı verilen yüzlerce milyon dolarlık efekt filmleri modern seyirci için artık bir kural olmuş durumda .
Yani bu yeni Dünyanın Durduğu Gün , bütçe problemlerinden pek yakınmıyor .
Bu yarı iyi , yarı kötü bir haber .
İyi haber , filmin modern versiyonu görsel olarak yeni seyircinin ilgisini daha çok çekecektir .
Orijinal filmde artık klişe olmuş ters tabakımsı UFO ile aluminyum elbisesi göze batan robot Gort'u Yıldız Savaşları ile büyümüş seyircinin ciddiye alması zor .
Bu sefer UFO'nun yerini gayet yaratıcı uçan parlak bir küre alıyor .
Orijinal dizaynı birebir taklit eden yeni Gort ise bu sefer CGI destekli gerçek anlamda dev bir robot olarak karşımıza çıkıyor .
Gort'un yeni görüntüsü orijinal hikayenin yaratıcılarının aklındaki resme en yakın temsili bence .
Kötü haber ise haliyle bir olay filmi yaratmaya çalışan yönetmen Scott Derrickson'ın ( Şeytan Çarpması ) Klaatu'nun insanlar arasına karıştığı hikayesini kısa keserek araya gereksiz efekt sahneleri sıkıştırması .
Askerlerin Gort'a saldırdığı ve dünyanın dört köşesinde kürelerin yaşam örnekleri topladığı sahneler yüzünden ilk filmde en akılda kalan bazı sekanslar kısa kesiliyor .
Mesela orijinal yapımın en ilginç sahnelerinden biri Klaatu'nun profesör Barnhardt ile ( Bu filmde John Cleese tarafından canlandırılıyor ) insanlığın sağ kalıp kalmaması üzerine girdiği tartışma .
Yeni filmde benzer bir sahne var ama ne yazık ki bir iki diyalogla sonuçlanan sekans bir türlü aynı oranda somutlanamıyor .
Ayrıca bu versiyona yeni , 70 yıldır Dünya'da gizli yaşayan başka bir uzaylının insanların doğası üzerine girdiği monolog yaratıcı olsa da daha çok ilgiyi hak ediyor .
51 yapımı filmin en büyük kozlarından biri kitlelerce tanınmayan tiyatro oyuncusu Michael Rennie'nin Klaatu'yu canlandırması sayesinde seyircinin bilinmeyen bir yüzü uzaylı olarak kolayca kabul etmesiydi .
Yeni filmde Keanu Reeves gibi bir yıldızın bu klasik role bürünmesi bilinmeyişlik avantajını yerle bir ediyor tabii .
Fakat Reeves , ifadesiz suratına rağmen içten gelen bir merak hissi ile ilerletiyor Klaatu'yu .
2008 model Dünyanın Durduğu Gün , bazı kusurlarına rağmen en azından görsel olarak modern seyirci ile ilişki kuracaktır .
Özellikle bir ırk olarak yok olmaya yaklaştığımız şu günlerde bu klasik ibret kurgusuna bir kez daha göz atmak fena bir fikir değil .
Filmin Dünya gezegeni üzerinde uzun durduktan sonra siyaha solan son görüntüsü akılda kalsın lütfen .
