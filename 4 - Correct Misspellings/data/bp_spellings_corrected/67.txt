Arınma Gecesi ( The Purge ) için getirilen hemen hemen bütün olumsuz eleştiriler , ilgi çekici orijinal bir fikri , tipik bir ev istilası gerilimine dönüştürme noktasında toplanıyor .
Bu bakımdan haklı olabilirler , sonuçta filmin bariz düşük bütçesi büyük ihtimalle senaryonun yarattığı spekülatif konseptin bir mekana odaklanmasına , bu yüzden Köpekler ( Straw Dogs ) veya Ziyaretçiler ( The Strangers ) gibi ev istilası korku filmi türüne uyarlanmasına sebep oldu .
Bence asıl problem yazar / yönetmen James DeMonaco’nun yarattığı ilginç fikrin kendisinin korku türünün gerektirdiği görsel ekstrem şiddet için kullanılması haricinde ne yeterli bir mantıkla , ne de iğneleyici bir enerjiyle kullanılmaması .
Filmin konusunu kısaca özetleyecek olursak , yakın bir gelecekte ABD’de şiddet ve suç oranı neredeyse sıfıra inmiştir .
Bunun sebebi olarak da her sene 12 saat boyunca cinayet dahil bütün şiddetin yasal olduğu " Arınma Gecesi " gösterilmektedir .
Teoriye göre insanlar senede bir gece , içlerindeki negatif enerjiyi boşaltıp istedikleri her şeyi yaparlarsa o yılın geri kalanı boyunca daha barışçıl olacaklardır .
 Bu teorinin spekülatif kurmaca platformunda bile işe yaraması için dünyadaki bütün suçların psikolojik olduğunu kabul etmek lazım , ki çoğu suçun gerçekte ekonomik bağlantılı olduğunu düşünürsek bu teklifi bir filmde bile kabul etmek zor .
Filmin yarattığı ABD devleti , " senede bir Arınma Gecesi’ni yaratmakla beraber uyuşturucu satışı veya soygun gibi suçlardan para kazanan suçlulara da mı yıllık maaşlarını yatırıyor ? " sorusu akıllara geliyor .
Belki de otoriter bir devlet bütün suçluları hapse atmıştır , ama bu konuda bir bilgi vermiyor yönetmen bize .
Zenginlerin fakir ve evsizleri öldürdüğü bir sınıf savaşına göndermeler var , fakat bu elementler ne yeterince bilgi verici , ne de olabileceği kadar iğneleyici .
Detaya fazla inmişim gibi görünebilir , sonuçta bir korku filminden bahsediyoruz .
Fakat senaryonun yarattığı ana kavram yeterince veri ve enerji ile inşa edilmeyince , bütün hikaye yapısı darmadağın oluyor .
Yazık ki bu kadar absürt bir konseptten iğneleyici kara komedi ile dolu bir eğlencelik çıkabilirdi .
Tür filmlerine politik ve sosyal iğnelemeler doldurmaktan haz alan George A. Romero veya Paul Verhoeven gibi yönetmenler , bu konudan bayağı iş çıkarırlardı diye tahmin ediyorum .
Fakat DeMonaco’nun ellerinde film , iki yıl içinde ikinci bir Straw Dogs yeniden çekimine dönüşüyor .
Koruma sistemleri satan James Sandin ( Ethan Hawke ) , eşi Mary ( Lena Headey ) ile ailesini Arınma Gecesi için hazırlar .
Gecenin ilerleyen saatlerinde James ve Mary’nin oğlu Charlie ( Max Burkholder ) , bir grup katilden kaçmakta olan evsiz bir adama yardım eder .
Ev istilası korku filmlerine özgü , acayip maskeler takan katiller grubu , evsiz adam kendilerine verilmezse Sandin ailesini öldürecektir .
Bu noktadan sonra bu türe ait olan herhangi bir filmi izlediyseniz hikayenin akışını sonuna kadar tahmin etmeniz zor olmayacak .
DeMonaco , beklenmedik bir sürpriz son sunmaya uğraşıyor , fakat filmin o ana kadar düz ilerliyor ki ciddi tonu , bu denli kara komedi stili bir sonun altından kalkmaya yetmiyor .
Kanımca Arınma Gecesi , ortalama bir tür filmi olmaktan ileri gidemiyor .
İlla da bir ev istilası korku filmi görmek isterseniz orijinal Straw Dogs’u tavsiye ederim .
