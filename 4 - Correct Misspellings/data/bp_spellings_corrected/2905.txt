Cannes Film Festivali’inde , yönetmeni Sofia Coppola’nın da katıldığı bir gösterimde izleme fırsatı buldum Bling Ring’i .
İsmi " Pırıltılı Hayatlar " olarak Türkçe’ye çevrilen filmin o gün elime geçen basın bülteni bile adına yakışır derecede renkli , çekici ve davetkardı .
Bling Ring / Pırıltılı Hayatlar , 2009 yılında yaşanmış gerçek bir olayı konu ediyor .  Daha doğrusu yönetmen , yaşanmış olayla ilgili yazılmış bir makaleden ( Nancy Jo Sales'ın Vanity Fair'de kaleme aldığı The Suspects Wore Louboutins adlı makale . )  etkilenerek , “bu bir film olmalı” diyor ve kolları sıvıyor .
2009’da yaşanmış olay şöyle cereyan ediyor :   Hollywood’da , maddi açıdan gayet iyi durumda olan ailelerin 18-19 yaşlarında çocukları olan 5 genç , ünlülerin  “pırıltılı hayatlar”ına olan özentilerinin bir takıntı haline gelmesi sonucunda Paris Hilton , Lindsay Lohan , Megan Fox , Orlando Bloom ve Audrina Patridge’nin evlerine girerek hırsızlık yapıyorlar ve elbette yakalanıyorlar .
Yakalandıktan sonra da bu olayın medyaya yansıması sonucu , onlar da bu yolla “ünlü” olmuş oluyorlar .
Film de birebir bunu konu ediyor , ne eksik , ne fazla .
Böyle bir olayı sıradan bir vatandaş olarak gazetede okuduğunuzda ,  deli mi bu çocuklar , durumları da iyiymiş , dertleri neymiş , deyip geçebilirsiniz .
Bir köşe yazarı iseniz , bu konuyu sosyolojik açıdan değerlendirebilir , araştırabilir ve konunun üzerine yorumlar yapabilir , detaylı bilgi verebilirsiniz .
Bir sinemacı iseniz , yine bu konudan etkilenebilir ve esinlendiğinizi belirterek olayı sosyolojik ve dahi psikolojik açıdan değerlendirebilir , yaşanan olaylara biraz daha sinemasal ruh katabilir , senaryoyu derinleştirebilir , yönetmen olarak bu konuya olan yaklaşımınızı her türlü tercihinizle  - kamera , müzik , kurgu , karakterler , renk vs - ortaya koyabilirsiniz . “Lost in Translation / Bir Konuşabilse " ve “Somewhere / Başka Bir Yerde”  gibi filmlerinden anladığımız kadarıyla Coppola , " ünlü " olmanın getirdiği sıkıntılara epey kafa yormakta . Belki kendisi de ünlü bir ailenin artık ünlü olmuş kızı olduğundan , empati kuruyor meseleyle , kimbilir . Fakat "
Lost In Translation " filminin senaryosundaki başarıyı maalesef yakalayamamaya başladı sanki son son . Lost in Translation’da bulup , "
Somewhere " ve "
The Bling Ring " ’de bulamadığımız şey aslında karakterlerin derinliği ve yönetmenin filmi yönlendirişi , kendi bakış açısını hissettirmesi sanırım . Gerçi Coppola röportajlarında izleyiciyi yönlendirmeyi sevmediğini , durumu anlatıp , kalanı izleyiciye bırakmayı tercih ettiğini söylüyor . İzleyiciyi aptal yerine koymak istemediğini söyleyen ve sinemada alışılmış göze sokma tekniklerini kullanmadan , kimi seçimleriyle vermek istediği mesajı dolaylı yoldan veren çok yönetmen var ve bu yaklaşımı da takdirle karşılamak lazım . Fakat bu durum , o durum değil . The Bling Ring o kadar yönsüz bırakıyor ki meseleyi , sanki bir haber programı izliyoruz . Kamera , olanlara şahit olmak dışında hiçbir görev üstlenmiyor adeta . Konu ihtişamla , zenginlikle , şan şöhretle ilgili , ee film de şıkır şıkır bir görselliğe sahip . Lüks arabalar , şık gece kulüpleri , barlar , şık sosyetik insanlar , lüks evler , mücevherler , elbiseler , saçlar , makyajlar … Bling Ring filmi de , posterinden basın bültenine , jenerikte kullanılan  fontlardan müziğe kadar , yeterince “makyajlı” ve “abartılı” . Bu anlamda filmin teknik başarısından ,  filmden sonra rahmetli olan ünlü görüntü yönetmeni Harris Savides’in sinematografik açıdan harikalar yarattığından bahsedebiliriz . Fakat birşeyi anlatmak için onu tam da olduğu gibi göstermek mi gerekir , işte burasını tartışırım . Keşke pırıltının abartısını anlatmak için pırıltının abartısını sunmasaydı bize Coppola … Gelelim oyunculuklara … Filmde bu gençleri canlandıran oyunculardan “ünlü” olanı sadece Emma Watson , diğerlerinin ilk oyunculuk deneyimleri . Fakat Watson dahil hepsi çok iyi oyunculuk sergiliyorlar . Zaten sorun oyunculuklarda değil , senaryoda yazılmış olan karakterlerde . Bu karakterlerin sığlığında … Evet , yaşanmış bu olaya tepeden bakarsanız , “sığ ve içi boş birkaç gencin şımarıkça ünlülerin evlerine dalması ve hırsızlık yapması , yakalanınca dahi ders almayıp bu şekilde ünlü olmaktan bile haz almaları , bu çocukların bu yaptıklarıyla Amerikan popüler kültür fantezisine hizmet etmekten başka bir işe yaramamaları” olarak değerlendirebilirsiniz olup biteni ama o zaman da böylesine içi boş bir öyküden neden film yapasınız ki ? Ancak eğer biraz daha eğilebilirseniz duruma ,  toplumsal bir eleştiri getirebilirsiniz bu yaşanmışlık üzerine , ya da " y kuşağı " denen bu gençlerin psikolojik durumlarına dem vurabilir , her türlü maddi imkanın gencecik insanların elinde olması , internetteki gelişmeler sonucu artık hiçbir özel hayatın kalmaması , kimsenin ulaşılmaz olmaması , bilgiye saliselerle ulaşabiliyor olmamız sonucu yaşanan travmalar , eksiklikler , doyumsuzluklar , başıboş kalmışlıklar , idealsizlik , düşülen boşluklar ve gidişatın nerelere varabileceği gibi çok yönlü çıkarımlar yapabilir , bunun üzerine kurabilirsiniz tüm sinemasal örgünüzü . Belki Sofia Coppola , olanları sadece olduğu gibi vererek , eh seyirci de kendi çıkarımlarını yapsın diyor ama olayı bize izletişi o kadar uzaktan , o kadar tepeden bir bakışla ki … Ya yorum yapmaktan kaçınarak kolaycılık yapıyor ya da bu çocukların anlatılacak başka hiçbir tarafları yok demek istiyor ve bir bakıma onları küçümsüyor … Ben gene de kolaycılık olduğuna inanıyorum … Coppola sosyolojik açıdan önemli bir konuya sahip olan filminde görselliğe verdiği önemi senaryosuna da verseydi , karşımızda çok önemli bir yapıt duruyor olabilirdi kanımca . Sıkılacağınız bir film değil Pırıltılı Hayatlar . Size pırıltılı bir film sunuyor , modern hip hop örneklerinden Kanye West , Sleigh Bells , Deadmau5 ve Frank Ocean'a parçalarıyla , göze olduğu kadar kulağınıza da hitap etmeyi biliyor . Velhasıl , doğru formüller , eksik senaryo . İzleyin , yaşanmış bu gerçek hikayeyi rengarenk izleyerek öğrenin . Eleştirmesi size kalmış … twitter . com / blossomel
