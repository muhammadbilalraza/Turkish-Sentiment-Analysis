2007 yılında Cesur Balık ( Shark Bait ) ismiyle ülkemizde vizyona giren filmle , cesur balık Pi ve ahalisiyle tanışmıştık .
Ailesini kaybeden Pi halasının yanına , mercan kayalıklarında yaşamaya gitmiştir .
Burada hayatının aşkı , güzeller güzeli Cordelia ile tanışır .
Cordelia’ya kancayı takan tek kendisi değildir , köpekbalıklarının en dişlilerinden biri olan Troy da Cordelia’nın peşindedir .
Aşk , inanç ve bireysel hâkimiyet ile minik fiziksel yapısına rağmen kocaman köpekbalığını alt eden Pi , hem Cordelia ile beraber olur hem de mercan kayalıklarına huzur ve mutluluğu getirir .
Cesur Balık 2’de ise ( The Reef 2 : High Tide ) ilk olarak , insanların eline geçen Troy’un acı çeken haliyle karşılaşıyoruz .
Yalnız bu durum çok uzun sürmez .
Saf gözüken fakat oldukça zeki köpekbalığı Ronny sayesinde bulunduğu kafesten kurtulur ve tam bir yıl sonra mercan kayalıklarına geri dönerek Pi’den intikam alma peşine düşer .
Planı hem mercan kayalıklarındaki tüm yaşam alanını yerle bir etmek hem de Cordelia’ya sahip olmaktır .
Bu sefer yanında başka köpekbalıklarıyla kayalıklara gelen Troy , gelgit yüzünden alçalan sular yükseldikten sonra planını gerçekleştirmek için harekete geçecektir .
Dört günlük bekleyiş boyunca mercan kayalıkları ahalisi de boş durmaz .
Tek başına köpekbalıklarıyla savaşamayacağını anlayan Pi , hepsini kendisi gibi bir savaşçıya dönüştürmeye uğraşır .
Oysaki hepsinin özelliği farklıdır .
Ronny ise Troy’un elinden kurtulmak için balıkların Troy’a karşı hazırlanmasını önlemek amacıyla , onları kandırarak dans şovu hazırlıklarına çağırır …
Bir markanın 23 Nisan Egemenlik ve Çocuk Bayramı için sahiplenerek Cumartesi günü çocuklara ücretsiz olan sunulan bu film için ilk söylenecek olan sıfat ‘sıkıcı’ olsa gerek .
Sinemadaki çocukların dahi tek kahkaha atmadan , yer yer salonda dolaşarak izlediği film , özellikle yine bu hafta üç boyutlu olarak vizyona yeniden giren Kayıp Balık Nemo ( Finding Nemo ) ile karşılaştırıldığında çok güçsüz kalıyor .
Kayıp Balık Nemo’nun üç boyutlu filmini de izlemiş biri olarak ; yaratılan dünya , karakterler , hikâyenin mesajı ve yer alan esprilerden sonra mercan kayalıklarındaki hayat , tüm renklerine rağmen tatsız kalıyor .
Hikâyede , aslında herkesin başarılı olduğu bir özelliğe sahip olduğu ve bunu bulması için kendini keşfetmesi gerektiği çocuklar için pozitif bir mesaj olurken , filmde bu özellikleri gerçek bir ‘savaş’ için kullanmaları , çocuklara kılıçları kuşanıp savaşma mesajını da vermiş oluyor .
Serinin ilk filmindeki seslendirme kadrosunda Mehmet Ali Erbil , Okan Bayülgen , Özgü Namal ve Ali Poyrazoğlu yer alırken bu filmde seslendirmede marka diyebileceğimiz isimlerle çalışılmamış .
Bu da ilk filmle karşılaştırılınca Cesur Balık 2’nin eksi yönlerinden birini oluşturuyor .
Sonuç olarak , Küçük Denizkızı ( The Little Mermaid ) , Köpekbalığı Hikayesi ( Shark Tail ) , Kayıp Balık Nemo ve Cesur Balık’la deniz altında yaşanan hikayeleri çok sevdik .
Mercan kayalıklarındaki rengârenk dünya , denizdeki hayata meraklı olanlar için - eksilerine rağmen - filmi davetkâr kılıyor .
Konuşan , sevimli balıkları kim sevmez ?
