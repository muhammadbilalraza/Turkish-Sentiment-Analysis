Claude Chabrol'u nasıl bilirsiniz ?
Fransız .
" Yeni Dalga " nine öncülerinden .
Burjuvaziyi eleştiriyor , bunu sık yaparak onları ehlileştirme pahasına .
Nedense Hitchcock'a takıntılı .
Marksist .
Sonunda " ist " ya da " izm " olan her düşünce sisteminde olduğu gibi Chabrol de radikal değişimlerden hoşlanmıyor .
Burjuvaziyi , cinsel kıskançlığı , cinayeti her konu edişinde , yola nasıl çıktıysa öyle bitirmek istiyor .
Kara komedi ya da gerilim , hep aynı filmi çekmeye çalışıyor ( Biri Haneke'nin Funny Games U. S. ' i mi dedi ! ) .
İçinde " yeni " sözcüğünün geçtiği bir akımın kurucularından sayılan bir adamın , sinemasını yenileyememesi ironik .
" İkiye Bölünen Kız " , TV'de hava durumu sunan sıradan Gabrielle ( Ozon'un havuzundan çıkmış balık şaşkınlığındaki Ludivine Sagnier ) ' e nedense aşık olan yaşlı - ödüllü yazar Charles ( François Berleand ) ile aynı sarışında bizim göremediğimiz bir şey bulduğu aşikar genç - züppe Paul ( Benoit Magimel ) ' ün çatışması üzerine .
Burada ikiye bölünen , kızdan çok , yakın çevresinin hatta ailesinin karşı çıkacağını bile bile bu aşka gönlünü kaptıran iki erkek bence .
Kızımız ise son derece rahat .
Annesiyle yemeğe çıkıp yaşlı bir adamdan " neler öğrendiğini " anlatmaktan imtina bile etmiyor ( Oysa adam öpüşmeyi bile bilmiyor ! ) .
Sanki Chabrol , burjuvaziyi değil de burjuvaların baştan çıkarttığı saf bir kızı eleştirmeye çalışır gibi .
Sevdiği kadının yaşlı yazarla birlikte olmasını sindiremeyen Paul ise , gururu ile aşkı arasındaki kısa süreli savaşı kaybediyor , sonuna kadar direniyor .
Chabrol'ün Gabrielle karakteriyle seyirci arasında bir özdeşleştirme gayretinde olmasını zaten beklemiyorduk .
Bunu daha önceki filmlerinde de pek tercih etmemişti .
( Ona karakterlerine mesafeli " donuk bakışlı Tanrı " demeleri bu yüzden ) .
Ama inandırıcılıktan bu kadar uzak düşmek niye ?
Chabrol , genç kız ile yaşlı yazar arasında tutkulu bir aşk olduğu konusunda neden tek bir karede bile ikna edici değil ?
Hava durumu sunucusu kız üzerinden TV dünyasındakilerin kokuşmuş ahlaksızlığı , zengin entellektüellerin tiksinti veren sapıkça fantezilerini anlatmak , doğru bir tercih olmuş mu ?
Oyumuzu neye kullanacağız ?
Burjuvazinin gözyaşlarına mı , yoksa aşkı için acı çektiğine bir an bile inanmadığımız karakterine mi ?
Adını sinema ansiklopedilerine yazdıran bir adamın filminde , fetiş öğelerden ziyade sinematografi açısından heyecan verici birşey bulmak istiyor insan .
Beyoğlu'nda iki üç kişinin bulunduğu bir sinema salonunda perdeye bakarken bir şeyler öğrenme , farketme arzusu sarıyor bünyeyi .
Oysa Chabrol'ün kamerası , en az kendisi kadar yaşlı . ( oysa yaş sorun olmamalı zira ondan yalnızca 5 yaş genç Woody Allen da her sene bir film çekiyor , üstelik kendisini yenileme cüretini göstererek ) .
Filmin finalinde Gabrielle ile dayısı arasındaki sahneye dikkat edin .
Kız onu sokak ortasında yakaladığında , kibar dayısı yürürken kameramana çarpmamak için resmen manevra yapmak zorunda kalıyor !
Chabrol'ün kamerası pan denilen yatay hareketten de nasibini almamış görünüyor .
Yemek masasında insanların birbiriyle etkileşimini kesmelerle vermek hala hoşuna gidiyor ( Bir de şaraptan hala anladığını bilmemizi istiyor ) .
Usta anlatıcı , bu yeni filminde iç mekanlara o kadar fazla ağırlık veriyor ki , en mahkum ruhlu olanların bile içi sıkılacaktır .
Dahası Hitchcock'u bu kadar iyi bilen bir adam olmasına rağmen , herhangi bir klostrofobik plan ya da gerilimi artırıcı plan - sekans kaygısı gütmeden dar mekanlarda kalmakta ısrar ediyor .
Bir sahnede , Paul ve Gabrielle dışarıya birlikte elele çıktıklarında içimiz ferahlıyor , orasının kent dışında bir tatil beldesi olduğunu anlamamız gerektiğini geç farkediyoruz !
Eleştirmenlerin kullandığı genel ifadeyle " İkiye Bölünen Kız " , Chabrol'ün iyi filmlerinden biri değil .
Ama zaten iyi bir film de değil !
Başka bir ismin hanesine artı olarak yazılabilecek sinemasal bir başarı yok ortada .
İki farklı erkek arasında kaldığı falan da yok kızın .
İkiye bölünenin bile kendisi olmadığını öneriyorum .
Bir ustanın , bir tarihin elinden çıkmış bile olsa ortada eskimiş bir sinema örneği olduğunu düşünüyorum .
Eski ile tarih farklı şeyler çünkü .
