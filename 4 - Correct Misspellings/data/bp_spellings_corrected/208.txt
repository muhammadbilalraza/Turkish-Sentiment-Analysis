Sinema dünyası ile az çok ilişkisi olan çoğu kişinin bildiği , yine türü sevse de sevmese de iyi bildiği filmler vardır .
Dramdan tutun da korku filmlerine kadar geniş bir yelpazeden bahsediyoruz .
Genellikle de adını tarihe bir şekilde yazdırmayı başarmış ve kendi türünün klasiği olarak bilinen yapımlardan .
Misal Francis Ford Coppola’nın efsanesi Baba gibi .
Keza dünya çapında gördüğü yoğun ilgi sayesinde çok sayıda devam projeleriyle hayatına devam eden kült Jaws serisi .
Farklı duygular uyandıran , bambaşka hikayeler paylaşan ama zihinlere kazınan filmler .
Örnek olarak verdiğimiz Jaws , uzun seneler boyunca sayısız sinema seyircisine denizden korkmak için çok sağlam sebepler sunmuştu .
Öldürmesi de , kaçması da imkansıza yakın olan dehşetengiz bir köpekbalığının turistik plaj misafirlerini katlederken , bölge yöneticisinin kazancı düşünerek olan biteni hasır altı etme çabası .
İlgi çekici bir aile , denizleri iyi bilen kahramanımız Martin Brody ( Roy Scheider ) ve ölümün ıslak yüzü Jaws .
Aradan geçen zaman izleyicilerin bu tip hikayelere olan açlığını bitirmedi ,  Piranha serisi ,  Deep Blue Sea ve hatta tamamen işi absürdlüğe vuran Sharknado’lar .
Geçtiğimiz senelerin çok ses getiren Denizdeki Dehşet ve Karanlık Sular da cabası .
Şimdiyse sırada aksiyon sinemasının as isimlerinden biri olarak tanıdığımız Jason Statham’ın başrolde olduğu Meg : Derinlerdeki Dehşet var .  Büyük Hazine filmlerinin yönetmeni Jon Turteltaub’ın başında olduğu film , 1997’de okuyucuyla buluşmuş ve satış rakamları sayesinde devam kitaplarına da kavuşan Steve Alten’ın Meg : A Novel of Deep Terror’undan uyarlanmış .
Çin kıyıları , Pasifik Okyanusu ve derinlerde gezinen Mana öne adında bir araştırma merkezi .
Milyarder Jack Morris ( Rainn Wilson ) ’ın yatırımıyla inşaat edilen Mana öne ve buradaki ekibin hedefi ise insanlığın şimdiye kadar gidemeği kadar derinlere inebilmek .
Ne insan bedeninin , ne de teknolojinin şimdilik izin veremediği kadar karanlık sulara .
Ekip sorumlusu Celeste ( Jessica McNamee ) , okyanus bilimcisi Minway Zhang ( Winston Chao ) ,   biyolog olan kızı Suyin ( Li Bingbing ) ve diğer üyeler proje üzerinde çalışırken tam da bu tür serüvenlere yakışacağı şekilde doğayı rahatsız edip , Mana One’ın yarattığı yoğun ısı yüzünden milyonlarca yıl önce nesli tükendiği sanılan bir canlıyı sahneye davet ediyor .
Yapıma ismini de veren Megalodon’un öfkesinden kaçmak isteyen ekibi kurtaracak isim de , Zhang’in eski eşi Jonas ( Jason Statham ) ’dan başkası değil .
Birkaç yıl önceki hatası yüzünden hayatı kararan ve kendini alkole veren Jonas , eşini kurtarmak için karmaşanın tam ortasına atlıyor .
Meg : Derinlerdeki Dehşet , aslında örneğini çok gördüğümüz aksiyon – gerilim ve hatta korku filmlerinin güncelleştirilmiş , biraz daha yumuşatılmış , hem çok heyecanlı hem de eğlenceli bir varyasyonu .
Sevdiğini kurtarmak için hayata tekrar bağlanan kahraman , doğanın dengesini bozarak cezalandırılan karakterler , varlığı gereği dehşet saçan yaratıklar , ardı arkası kesilmeyen aksiyon sahneleri , ufak tefek espriler ve tabii ölüm .
Yönetmen Turteltaub açık konuşmak gerekirse stüdyonun kendisinden beklediği her şeyi yerine getirmiş .
Yani ailecek izlenebilecek ama gerilimi de yerinde , vahşetin minimumda olduğu , arada patlatılan espriler ile ortamı yumuşatan bir heyecan yumağı .
Durumun farkında olan oyuncular da belli ki çekimlerde oldukça eğlenmiş , ortaya çıkacak iş için ellerinden gelenin en iyisini yapmışlar .
Buna teknolojinin ve setlerin sağladığı sağlam atmosfer de eklenince tam bir Hollywood popcorn’u çıkmış fırından .
Meg’in üzen taraflarına gelecek olursak , her şeyden önce prodüktörlerin tercihi yüzünden sansüre uğramış ya da filme eklenmemiş çokça kanlı sekans var .
Yönetmenin yanında Statham’ın da yaptığı açıklamalara göre , maceranın gerilim dozunu iyice tavana çekecek , hem şaşırtıcı hem de vahşi kısımlar , yaş sınırlamasına takılmamak için kurgu dışı tutulmuş , ortaya saf bir gerilim aksiyon çıkması engellenmiş .
Tabii proje gişede büyük bir başarı elde ederse , özel efekt çalışmaları tamamlanmamış bu bölümler bitirilip , en azından ev sineması için sansürsüz bir versiyon satışa sunulabilir .
Bolca klişe içeren , hatta genellikle kimin ne zaman öleceğini tahmin edebileceğiniz , biraz da sığ karakterlerle can sıkan Meg : Derinlerdeki Dehşet , belki adını tarihe yazdıracak bir yapım değil ama kesinlikle yaz mevsiminin dikkat çeken eğlenceliklerinden bir tanesi .
burcinaygun@gmail.com
