Paul Verhoeven son filminde de cinsellik üzerinden kadın ve erkeğe kedi ve fare rolü biçmeye devam ediyor .
Başrolünde Isabelle Huppert’in olması zaten ilginçlik basamaklarını bir bir tırmandırıyor O Kadın  / Elle’nin .
Bu çelimsiz ama bir yandan da fiziğiyle uyumsuz amansız oyuncunun hayat verdiği kadınların hikayeleri hep sıradan olanın dışına taşıyor ve değişik bir seyirlik sunuyor .
O kadın / Elle de bu tarz filmlerden .
Filmin kahramanı Michele kocasından boşanmış , kendi ayakları üzerinde durmaya çalışırken biraz sertleşmiş , hatta oğluyla olan uyumsuz ilişkisinden dolayı onun hastanede başka bir çocukla karışmış olacağından kuşku duyan bir kadın !
En yakın arkadaşı Anna’yla aynı hastande , aynı anda doğum yapmaları ve Anna’nın çocuğunu kaybetmesi ona böyle hissettiren .
Onların uyumu içini kemiren .
Michele’in rutin hayatı tanımadığı maskeli bir saldırgan tarafından cinsel saldırıya uğramasıyla başka bir evreye geçiyor .
Ama zaten Michele küçük bir çocukken ömür boyu hapse mahkum babasıyla şiddet olaylarına karışmış bir çocuk .
Babasından nefret ediyor ve toplumda onlardan !
Psikolojik şiddetin en ağırını çocukken yaşadığı için bu tecavüz vakası deyim yerindeyse sinek ısırığından öteye gitmeyen bir acı veriyor , asıl olanı olayın peşine düşmek !
Betty Blue romanıyla tanıdığımız Philippe Dijan’ın 2015’de çıkan son romanı ‘Oh . ’dan uyarlanan film , kitabı kadar beklentileri boşa çıkarmayacak yoğunlukta diyebiliriz .
Dijan’in ana malzemeleri kararsızlık ve kaybetme duygusu kitabın arasından fazlaca kafasını uzatıyor ve filmin içine yerli yerine yerleşiyor .
Filmde Michele ilişkin bir rahatsızlık detayı görmediğimiz gibi kararsızlık en fazla üzerinden geçtiğimiz duygu !
Yani cinsel saldırıya uğraması onda küçük bir tedirginlik yaratsa da , asıl duygusu belki onu bir ya da bir kez daha yaşayarak bulmak üzerinden gelişiyor .
O ararken biz de Michele’in peşine düşüyoruz ve o andan itibaren şüphelilerin sayısı artıyor .
Film kocasından boşanmış ve geçmişinde bir utanç olan bu kadına değişik bir anlayış duygusuyla davranıyor , bir nevi sınıyor gibi .
Kocasının yeni ve genç sevgilisi , oğlunun sinirli karısı , genç erkeklerle düşüp kalkan annesi ve karşı komşusunun kuşkucu ilgisi arasında Michelle bahçesinden eve dalarak kendisine ‘şiddet’le sahip olan adamın bunu yapma duygusunu da araştırıyor bir yandan .
Ceza mı yoksa değişik bir fantezi mi bu ?
Michelle kurbandan ziyade zaman zaman tekinsiz bir karaktere de dönüşüyor ve bu dönüşümü yönetmenin gayet sağlam adımlarla verdiğini söylemek mümkün .
Tabii sürekli geriye dönüşlerle hatırlatılan saldırı ve Michele’in tecavüzcüsünü öldürdüğü sahneleri düş efektiyle karşımıza getiren yönetmen biz de iki saatlik bir hafıza yaratmayı amaçlar gibi !
Ve başarıyor da Michele’i sürekli sevme / kızma , onaylama ve onaylamama git gelleri arasında ona teslim olmayı başarıyoruz .
Olumsuz karakterden olumlu dönüşüm yarattığını söylemek mümkün hikayenin .
Tabii bunda Huppert etkisi su götürmez , bize yaşattığı her şeye eyvallah diyecek hale geliyoruz .
Tabii bu işin küçük bir abartısı .
Değişik bir kadın duruşu sergileyen O Kadın çaktırmadan kendinizi de sınama imkanı sunuyor , kaçırmayın derim ! twitter . com / BanuBozdemir
