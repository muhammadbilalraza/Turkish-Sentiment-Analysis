Oscar'a adaylığıyla dikkat çeken ve !
F İstanbul'da izleme fırsatı bulduğum Aşk Dersi , 60'lı yıllarda Londra'da geçiyor .
Filmin önemli karakteri Jenny .
Carey Mulligan'ın canlandırdığı , 18'ine henüz girmemiş , zeki ve çalışkan bir öğrenci olan Jenny , daha özgür bir hayatın hayallerini kuran , Fransa hayranlığıyla yaşayan bir genç kızdır ve filmde olaylar onun etrafında döner .
Jenny'i canlandıran 24 yaşındaki oyuncu Carey Mulligan'ın başarısından sözetmekle başlamak lazım önce .
Tutkulu , meraklı , cesur ve atak Jenny'yi , parlayan gözleri , Audrey Tattou'yu andıran gamzeli mimikleri ve büyümüş de küçülmüş halleriyle gerçekten dikkat çekici bir karakter haline getirmiş .
Filmde dikkate değer oyuncular olmasına rağmen , bu küçük aktris adeta " oyun çalıyor " .
Audrey Hepburn saçları ve karakter iniş çıkışlarıyla gerçekten göz kamaştırıyor .
Film herşeyden önce bize 60'ların İngilteresini dekor ve kostümlerle , müziklerle adeta yaşatıyor .
Beatles öncesi dönem olan 60'ların müziklerini dinleyen Jenny'nin odası plaklarla doludur .
Hayalperestliğini , filmin müzikleri de destekler adeta , Melody Gardot , Billy Furry gibi caz ve pop sanatçılarını dinleriz bir yandan ve kendimizi o zamanın İngiltere'sinde zannederiz .
Konuyu kısaca özetlemek gerekirse , Oxford'da okuma hakkı kazanmakla , karizmatik ve kendinden yaşça geçkin bir adamın çekici teklifi ve hayatı arasında gidip gelirken , yaşından büyük işlere kalkıştığından , yaşı için ağır sonuçlara maruz kalır ve erken olgunlaşır Jenny .
Jenny'nin babası rolünde Alfred Molina'yı görüyoruz .
Kendisini en son Örümcek Adam 2'de Doktor Ahtapot olarak izlediğimden başta bir şaşkınlık yaşasam da , bir süre sonra kendisinin hem yüksek bütçeli , bol aksiyonlu Hollywood yapımlarında , hem de Avrupa filmlerinde sakin sessiz rollerde başarıyla izlemenin zevkini çıkardım diyebilirim .
Filmde , deneyimsiz bir anne babaya sahiptir Jenny , kızları için en iyisini isteyen ama " en iyisi " nin ne olduğunu kendilerinin de bilmedikleri bir şekilde davranmaktadırlar kızlarına .
Hırslı olmasını , başarılı olmasını , olmuyorsa da iyi bir evlilik yaparak iyi bir hayat sürmesini istemektedirler çoğu aile gibi .
Evet çoğu aile gibi çünkü aslında senaryoda dikkat çekici olan birşey varsa o da şu ki , 60'ların İngilteresi de olsa , 20'lerin Türkiyesi de olsa bazı şeyler hiç değişmiyor .
Aile kavramı belki de burada tartışılması gereken .
Veya bir kız evlada sahip olmak .
Veya maddiyat ve " iyi bir hayat " kavramı .
Veya hepsi .
Oxford'a gitmesini ve başarılı bir genç kadın olmasını isteyen babası , Jenny kendinden yaşça epey büyük bir erkek arkadaş bulsa bile , kendisini zengin ve gelecek vaadeden biri olarak gösteren David'e güvenmiş ve Jenny'nin tahsil hayatını bir kalemde çöpe atarak bu beyaz atlı prensle evlenmesini uygun görmüştür .
Gece eve geç gelmesi ve bunun gibi pek çok şey Jenny için yasakken , " gelecek vaadeden "
David , babada bu tarz tabuları da yıktırmış , 18 yaşına bile gelmemiş olan kızını onunla birlikte Paris'lere göndermiştir .
Filmin düşündürdüğü sorulardan biri de belki " ahlak nedir , nerede başlar , nerede biter " dir. Oscar adaylığı sayesinde bile olsa vizyona girmesi sevinçle karşılanacak değerli bir yapım olan Aşk Dersi , çok hareketli bir film olmasa da , senaryosuyla , dönemi iyi yansıtan görüntüleriyle , başarılı oyunculuklarıyla dikkate değer .
