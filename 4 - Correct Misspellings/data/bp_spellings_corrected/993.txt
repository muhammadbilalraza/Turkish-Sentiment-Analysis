Carl Ellsworth'un senaryosunu yazdığı , Derrick Borte’nin yönettiği Unhinged /  Dengesiz tamamı şehir trafiğinde geçen , şiddetin dozu ve insanların birbirlerine karşı umarsızlığı ve tutarsızlığı konusunda üstüne basa basa mesajlar vermeye çalışan bir film .
Russell Crowe’un başrolünde oynadığı filmde Crowe karşımıza takıntılı , şiddet yanlısı ve bir nevi trafik magandası olarak çıkıyor .
Filmin tamamı neredeyse trafikte geçiyor ve film akmayan , tıkanan ve vızır vızır arabaların geçtiği yollarda sadece Rachel ve onu kovalayan adam varmış gibi davranmayı başarıyor .
Yani ıssız bir yolda Rachel’in peşine takılan bir arabanın aksiyonunu izliyoruz .
Film başında trafikte yaşanan şiddeti belgeselvari görüntüleri sunarak bizi baştan uyarma gayretinde .
Ama Rachel’in bu kadar yalnız ve çaresiz kalacağını ummazdım doğrusu .
Tabii işin bir de adam tarafı var .
Neden bu kadar kararlı ve şiddete meyilli olduğu verilmiyor .
Gerçi verilmemesi daha iyi , çocukluğa inen , sorunlu anne ve babadan dolayı oluşan şiddet eğilimli bireyleri karşımıza çıkaran akışlardan da bıkkınlık geldi .
Rachel’in telefonunu bir şekilde ele geçiren adamın bir anda Rachel’in hayatının hakimi olması da ilginç .
Adam Rachel’e başka bir telefon bırakıyor ve onunla direktif veriyor .
Bu direktifler sonucu oğlunu okuldan almayı başaran Rachel , arkadaşının ölmesine , kardeşinin de şiddet görmesine göz yumuyor gibi .
Ama nedense bir polis merkezine gidip şikayetçi olmak ya da sığınmak aklına gelmiyor .
Olay Rachel açısından bu benim meselem durumuna dönüşmüş durumda !
Adamın cezasını kendisi kesmek istiyor .
82 dakikalık filmde adam kurgulu bir şiddet uyguluyor .
Mesela önüne gelene , keyfi bir biçimde şiddet uygulamıyor , Rachel’i gözüne kestirip , onun hayatına müdahil olmuş kişilere şiddet uyguluyor .
Bir telefon yardımıyla bir insanın bütün hayatını öğrenmiş olması da ayrıca ürkütücü .
Elimizde açık adresler tutuyoruz desenize !
Sonuçta film , genelde ıssızda karşımıza çıkıp , girdaba dönüşen şiddet filmlerinden farklı .
Ama film iyi bir kurnazlıkla Rachel ve adamı akıp giden trafikte yalnızlarmış gibi göstermeyi hedefliyor .
Arada bir kenara çek , yardım iste Rachel desek de , film kendi yolunda gitmeye devam ediyor .
Sonunu az çok tahmin edersiniz ama ben yolda geçen trafik magandası filmi izlemek istiyorum derseniz buyur !
Senaryonun hiçbir şeyi takmayan akışına da şapka çıkaralım madem !
