Bir evliliği sürdürmenin en zor süreci ilk bir yılda yaşanır derler .
İlk yıl atlatılırsa o evliliğin sürmesi için umut vardır .
Nat ( Rose Byrne ) ve Josh ( Rafe Spall ) çifti ise 9. aylarında , ilişkilerinde yaşadıkları zorluklarla yüzleşmişlerdir .
Bir partide tanışan ve kısa zamanda evlenmeye karar veren çift , karakterlerindeki farklılıkları artık görmeye başlarlar .
Bir de işin içine Josh’un eski büyük aşkı Chloe ( Anna Faris ) ve yakışıklı bir iş adamı olan Guy ( Simon Baker ) girince ortalık karışır .
İş evlilik danışmanıyla ilişkilerini toparlamaya kalır …
Borat ve Brüno’nun senaristliğini , Ali G’nin TV serisinin senaristliğini ve yönetmenliğini yaptığı dam Mazer’in ilk uzun metraj sinema deneyimi , Bu Aşk Fazla Sürmez’de vücut buluyor .
Komedi dili bence kaba olan Mazer’in bir romantik komedi filminde ilk yönetmenlik deneyiminde bulunması şaşırtıcı olsa da , filmde beklenilen bayağılıklara yer vermediği için bizi bir kere daha şaşırtıyor .
Yalnız yapımcılarının elinden “Dört Nikah Bir Cenaze ( Four Weddings and a Funeral ) ” , “Aşk Her Yerde ( Love Actually ) ” , “Aşk Engel Tanımaz ( Notting Hill ) ” ve “Bridget Jones Serisi” çıktığı düşünülürse , bu filmin bu RomCom dörtlüsünün yanında eğreti kalacağını söylemek gerekir .
Esprilerin anlatımı ve niteliği , absürt durumların yaşandığı sahnelerin samimiliği , oyuncuların başarısı , senaryonun tahmin seçeneklerini çoğaltan akışı , yan karakterlerin öne çıkarılması , oyunculuklar oldukça başarılı olsa da filmde hissel olarak bir şeyler eksik .
Buna sebep olan enerjisi düşük sahneler ve hikâyenin akışını değiştiren Chloe ve Guy karakterlerinin derinliklerinin ve özelliklerinin belirsizliği .
Buna rağmen yan rollerde olan damadın en iyi arkadaşı sapkınlığa yakın Danny ( Stephen Merchant ) , kocasıyla kavga eden sivri dilli evlilik danışmanı Linda ( Olivia Colman ) ve Nat’in sert ve sözünden sakınmayan ablası Naomi ( Minnie Driver ) hem karakter hem de oyunculuk olarak filme büyük renk katıyor .
Başrollerde yer alan Rose Byrne ve Timothy Spall’ın oğlu Rafe ise göz dolduruyor .
Hollywoodvari bir tonda olsa da İngiliz mizahını taşıyan Bu Aşk Fazla Sürmez , bu hafta çiftlerin ilgisini çekecek türden bir yapım ; hatta kız kıza gitmek isteyenler içinde güzel bir alternatif .  Ama yapımcıların adını görüp çok büyük beklentilere girmemek gerektiğini de belirtirim .
