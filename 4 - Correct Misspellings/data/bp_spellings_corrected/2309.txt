Popüler bilgisayar oyunlarından uyarlanan filmleri eleştirmek zor iş .
Her geçen yıl daha da görmezden gelinmesi imkansız milyarları kazanan , PC'lerimizi ( MAC'lerimizi de derdim ama kimi kandırıyoruz ? ) ve konsollarımızı meşgul eden oyunlar ile sinema dünyası apayrı iki yaratık .
Sinemanın amacı ilgi çekici ve eğlendirici hikayesi , oyunculuğu ve teknik başarısı ile pasif konumdaki seyircinin iki saat boyunca dikkatini ayakta tutabilmek .
Bilgisayar oyunlarının amacı ise ince ve iki boyutlu hikayesini uzun ve zor levellere geçiş yapabilmek için bahane olarak kullanıp oyuncusunu olabildiğince aktif bir konumda tutmak .
Oyun dünyasında cutscene denilen , iki leveli birbirine bağlayan kısa hikaye sahnelerinin kaçı oyuncuların aklında yer edinmiştir ?
Oyunseverler en beğendikleri oyunun hangi levelini hangi hareketle bitirdiklerini şefkatle anar , aynen sinemaseverlerin en sevdikleri filmlerin en bayıldıkları sahnelerini ezbere hatırladıkları gibi .
Aktif olması gereken bir ortamı pasif alana taşıdığımızda bu aykırı deneyin neden en temel anlamıyla işe yaramadığını anlamak için fizik profesörü olmak gerekmiyor .
İşin kısası : Pasif ≠ Aktif .
Bir sürü bilgisayar oyunundan uyarlanmış filmlerin en büyük iki problemi , klişe dolu ve sıkıcı cutsceneleri ESC tuşuyla geçemememiz ve en önemlisi gamepadi ele alıp karakterleri kontrol edemememiz .
Yani beynimiz aktif bir deneyimin parçası olacağımızı beklemesine rağmen o anın hiç bir zaman gelmemesi ve bilgisayar oyunlarının tam tersine %90 cutscene izleyip %10 oyunun levellerinden alınma aksiyon sahnelerine maruz kalmamız .
Bu rahatsız edici durum özellikle oyunla haşır neşirsek daha da bariz .
Doom filminin sonlarındaki uzun tekil şahıs kamera çekimi sırasında sinema koltuğumun etrafında bir gamepad bulamadığımda sinirlendiğimi hatırlıyorum .
Yeni oyundan filme örneği Max Payne'in başlarında milimetre karesine kadar ilk oyunun karbon kopyası metro istasyonunu gördüğümde bir an Max'i kontrol edeceğime hazırlanmadım değil .
orijinal Max Payne oyunlarının hikayesi bir çok diğer bilgisayar oyunu gibi gayet basit ve beklendik .
Vahşi suçlular tarafından ailesi öldürülen polis Max Payne , o suçluları öldürmek için şehri yerle bir eder .
Yani gayet alışılagelmiş bir intikam hikayesi var karşımızda .
Tabii ki özellikle 2001'de çıkan ilk oyunu özel kılan hikayesi değil , muazzam grafikleri , o zamanda görülmemiş nişan tekniği ve Matrix'le popülerleşen bullet - time efektini oyun dünyasına taşıması idi .
Max Payne gibi kolay unutulur bir hikayenin sinemaya taşınması çok ta ilgi çekici bir fikir değil .
Fakat bu oyunlar milyonlarca dolar para kazandıkça Hollywood'un bu para beygirinin sırtına körlemesine atlaması da pek şaşırtıcı değil .
Lafın kısası oyunlar para kazandıkça oyundan filme uyarlamaların sonu gelmeyecek .
Sinemaseverler olarak bu duruma ne kadar erken alışırsak o kadar iyi .
Peki bu durumda Max Payne gibi bir örnek nasıl eleştirilmeli ?
İlk opsiyon filmi oyundan ayrı tutup kendi ayaklarında eleştirmek , yani türünü göze almadan sadece hikaye , oyunculuk ve yönetim bakımından ele almak .
Bu açıdan tabii ki filmin utanmaz klişeleri , abartı görsellikleri ve gülünesi detaylarıyla dalga geçmemek mümkün değil .
Gladyatör'den alıntı ailevi cennet görüntüleri , kahramanımıza çok önemli bir bilgiyi tam verecekken öldürülen eski ortak .
Fragmanlarda ilgi çekici görünsün diye hikayeye sıkıştırılan ölüm meleği halisünasyonları .
Fakir olduğu izlenimi verilen getto polis istasyonunda reklam yapmak için yerleştirilen 30 dolarlık MacBook Air .
Max Payne gibi bir oyun uyarlamasını eleştirirken bu ilk opsiyonu kullanmanın filmi eşit bir alanda ele almak ve çekirdek seyircisi için eleştirmek bakımından çok yararlı olmadığı kesin .
Ayrıca ne zaman bu tür bir filmi mantık sınırları içinde eleştirip diğer daha başarılı aksiyon filmleriyle kıyaslasam , oyunun veya türün hayranları tarafından yollanan mesajlarda kaba ve elitist gibi hakaretlere maruz kalmaktan biraz sıkıldığımı da itiraf etmeliyim .
Peki diğer opsiyon nedir ?
Tabii ki filmi sadece orijinal oyuna kıyasla incelemek ve diğer sinema örnekleriyle karşılaştırmamak .
Çünkü bilgisayar oyunu filmlerinin kendi doğası yüzünden hikaye ve senaryo bakımından bazı beklentileri karşılaması imkansız .
Bu yaklaşımla yola çıktığımızda sorulacak sorular şunlar : Film oyuna benziyor mu ?
Evet , yönetmen John Moore ( Sinema tarihinin en gereksiz yeniden çekimlerinden The Omen ) , Max Payne'in karanlık çizgi roman görselliğini ve oyuna tipik film noir anlatımını koruyor .
Marco Beltrami'nin müzikleri de oyunun ağır havasını aratmıyor .
Çatışma sahneleri oyuna kıyasla nasıl ?
Fena değil .
En az iki sahnede bullet - time efektini görüyoruz .
Hatta çatışmalardan birinde oyunda bullet - time moduna girdiğimizde duyduğumuz kalp sesini duyuyoruz .
Bu bakımdan en büyük problem neredeyse ilk saat boyunca hiç hatırda kalır bir çatışma sahnesi olmaması .
Mekanlar oyunu hatırlatıyor mu ?
Evet , özellikle Max'in evi , metro istasyonu ve gökdelenin tepesindeki helikopter platformu oyunla birebir .
Sonuçta bu iki çatışan bakış açısı bir araya geldiğinde ortada ne kalıyor ?
Tekrar bir sürü şikayet mesajına maruz kalmadan en basitinden şu yorumda bulunabilirim : May Payne , oyunun hayranlarını tatmin edecektir .
Oyunla alakası olmayan basit aksiyon hayranlarına az çok eğlenceli bir kaç saat sunabilir , o kadar .
Bu arada , benim için Max Payne , yılın en kötü filmlerinden biri .
