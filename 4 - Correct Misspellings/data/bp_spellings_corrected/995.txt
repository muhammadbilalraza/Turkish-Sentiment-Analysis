Buz pateni ikonu Tonya Harding , 90’ları yarı zamanlı sportif yarı zamanlı medyatik bir figür olarak geçirmişti .
İçinde büyüdüğü , Amerikalıların ‘white trash’ olarak adlandırmaktan imtina etmediği mekânsal ve ailesel konum , kariyeri boyunca sadece götürüleriyle peşindeydi .
Tarihe ‘üçlü axel’ı başaran  ilk A. B. D’li kadın patenci’ olarak geçen Harding , önce arkadaşı sonra ezeli rakibi olan Nancy Kerrigan’ın diz kapağına cop darbeleri indikten sonra sadece bu ‘olay’la anıldı .
Neyse ki filmin yaratıcıları geçmişten bir : haber olanları sadece ‘olay’a kilitlemeyerek Harding’in hikayesini en baştan anlatmayı seçmiş .
Ziyadesiyle global bir skandala dönüşen ve Harding’in buz pateninden ömür boyu men edilmesiyle sonuçlanan süreç , süreci anlamlandıran gerçeklerle örülü .  Eş değiştirmeyi rutin haline getirmiş sevgisiz annenin , Tonya’nın yeteneğini ilk keşfeden kişi olmasına rağmen hem ruhsal hem de fiziksel açıdan büyük bir istismarcı olduğunu söyleyebiliriz .
Aynı şey bu zulümden kurtulmak üzere sığınacak bir liman anlamına gelen eşi için de geçerli .
İlk etapta aşık , sahiplenen ve korumacı yanları ağır basan bu adamın , annesinin modifiye edilmiş hali olduğu ortaya çıkması çok uzun sürmüyor .
Tonya’nın kimi şık olmayan , dengesizliğe varan hareketleri onu trajik bir karakter olarak konumlamamızın önüne geçemiyor .
Hayatı boyunca stabillik ve güven duygusundan uzakta yaşamış bir kadından bahsediyoruz .
Yakın zamanda işleri koyacak bir umut kırıntısı da yok ne yazık ki !
Kökleri kendisini sürekli ispatlamaya çalışan bir kadını beraberinde getiriyor .
Annesi , eşi , medya ve kendisinin buz üzerindeki hareketlerini yargılayanlar hazır kıta beklemede .
Tam anlamıyla zirveye çıkamadan başlayan sert düşüşün nedeni tam da bu .
Düştükten sonra üşüşmek ise nedenin sonucu .
Hikayesini bizzat oyuncuların rol aldığı röportaj sekanslarıyla destekleyip , tür gereklilikleri bakımından kusursuza yakın bir mockumentary denemesine soyunan yönetmen Craig Gillespie , ‘ironi barındıran , vahşice çelişkili ve tamamen gerçek röportajlara dayanan’ tanımlamasıyla durduğu yeri belli ediyor .
Evet , ciddi anlamda trajik bir hikaye bu ama izlediklerimizin trajikomik olmadığını kim söyleyebilir ki ?
Her karakterin kendi doğrularını anlattığı röportajların , hikayenin gerçek halinin geleneksele yakın anlatımıyla paralel ilerlemesi I , Tonya’yı olabildiğine eğlenceli bir seyirlik haline getiriyor .
Dördüncü duvarın yıkılmasıyla gidişata birebir dahil olan seyircilerden ‘yargılayıcı olanlar’ Tonya’nın hışmına uğrayabilir , benden söylemesi .
Gerçek yaşam hikayesi formülünü çizgi roman yapısıyla zenginleştiren Gillespie , özellikle görüntü yönetiminde Nicolas Karakatsanis ve Oscar’a aday gösterilen kurgu çalışmasında Tatiana S. Riegel ile muazzam bir takım oyunu sergiliyor .
İki saatlik süresine rağmen bir dakika bile tembelleşmeyen film , özellikle Tonya buz pistine çıktığında zincirlerinden boşanıyor , zarafet ve heyecanı en üst seviyede perdeye aktarıyor .
Margot Robbie’nin dublörüne yapılan yüz yerleştirme tekniği kimi zaman fazlaca göze batsa da bu durum anın coşkusu içerisinde rüzgara karışıyor .
I , Tonya’nın oyunculuk performansları  özene bezene hazırlanmış bir vitrini andırıyor .
4 Mart sabahı En İyi Kadın Oyuncu ve En İyi Yardımcı Kadın Oyuncu Oscar'ı dalında yarışa girecek olan Margot Robbie ve Allison Janney ikilisinin oyunculukları filmin ana kolonları işlevini görüyor .
Rakipler göz önüne alındığında Janney ödüle bir tık daha yakın olsa da Robbie’nin A listesine giriş yapması fazlasıyla hakkaniyetli görünüyor .
Axel : Axel’ın diğer atlayışlardan en önemli farkı , birli axel’ın 1,5 , ikili axel’ın 2,5 ve üçlü axel’ın havada 3,5 tur dönülerek yapılmasıdır .
Bu fark , axel’ın ileri doğru yapılan tek atlayış olması özelliğinden kaynaklanır .
Patenci , buza geriye doğru iniş yapmak zorunda olduğu için havada fazladan yarım tur daha dönmek zorundadır .
Bu nedenle , axel en zor atlayış olarak kabul edilir .
Puanı da , diğer atlayışlardan daha yüksektir .
