Luc Besson'un yeni " Nikita " Lara ya da yeni " Léon " Lara ortaya koyma hevesi bitecek gibi değil belli ki !
Artık yönetmenlikten ziyade yapımcılık ve senaristlik üzerine yoğunlaşan ama bunu da sığ sularda gerçekleştiren Besson , başyapıt düzeyindeki bu iki filminde kullandığı formülü ısıtıp ısıtıp önümüze koymayı sürdürüyor .
Kolombiyalı : İntikam Meleği ( Colombiana ) , Besson'un Nikita'sından nemalanan ama bu durumu taklit noktasından öteye taşımayan bir çalışma .
" Avatar " ın Neytiri'si Zoe Saldana'nın Anne Parillaud benzeri bir intikamcı hüviyetine büründüğü film , tek cümlede özetlenebilecek son derece basit bir entrikaya sahip : " Ailesini öldürenlerden intikam almak için tetikçi olan genç bir kadının amansız mücadelesi . "
Bu entrikanın içine herhangi bir ekstra derinlik unsuru katmayı denemeyen Luc Besson ve Robert Mark Kamen'ın elinden çıkma senaryo , dile getirdiğimiz cümlenin sınırlarına hapsolmuş bir yavanlığın emrine girmiş görünüyor .
Bu derinliksizliğe rağmen , intikam filmlerinin kendine özgü çekiciliğinden nasiplendiğini söyleyebiliriz bu filmin .
Zoe Saldana'nın , karakter olarak Anne ‘Nikita ' Parillaud ile Milla ‘Leeloo ' Jovovich arasında duran , fiziksel olaraksaHalle Berry ve Thandie Newton karışımı bir görüntü ihtiva eden havası , filmin intikamla ivmelenen yapısını seyredilebilir kıvama taşıyor .
Bu durum , öyle ahım şahım bir noktaya sürüklemese de , sıkılmadan izlenen bir görüntüye kavuşturuyor filmi .
Fransız eli , fikri ve zikriyle çekilen bir Amerikan aksiyonu atmosferine sahip olan " Kolombiyalı : İntikam Meleği " , ‘düz ' karakterleri ve yüzeyin altındakilere ulaşamayan entrikasıyla tipik bir ‘B movie ' görüntüsü verirken , zaman zaman kendini ciddiye alan bir yapıya doğru meylediyor , ki bu anlarda filmin ‘idare eder ' temposu epeyce düşüyor .
Hikâyenin tamamını bir boşluk hissiyatıyla seyredebiliyor olsaydık , bu düşüşü de engellemek mümkün olabilirdi diye düşünüyoruz .
Oysa kendisine ‘birinci sınıf ' muamelesi yapılmasını bekleyen bir ‘ikinci sınıf ' film var karşımızda ve böyle bir beklentiyi karşılamak zor bizim için .
Luc Besson'un adeta nefes almadan proje üretmesi , bunlar içinden bazılarının ‘tutan ' işler olması , çoğununsa akılda kalıcı herhangi bir işarete sahip olmaması , nihayetinde de ortaya garip bir ‘aksiyon çorbası ' çıkması , özellikle 20'li yıllardan bu yana kanıksadığımız bir durum .
Neredeyse her Luc Besson projesinde dile getirdiğimiz , ‘fabrika ' mantığının niceliğe katkı yapsa da niteliğe doyurucu katkılar getirememesinin yeni bir uzantısı " Kolombiyalı : İntikam Meleği " .
Bol miktarda patlama çatlama , birkaç güzel dövüş koreografisi , güzel kız - yakışıklı erkek bileşimi , Gary Oldman'ın " Léon " dakika ‘Stansfield ' karakterini hatırlatan bir kötü adam , aile kavramının yüceliğine alan açan bir entrika ve sayısız ‘haklı cinayet'le vücut bulan Luc Besson aksiyon geleneğinden sapmıyor bu film de .
İzliyoruz izlemesine , Zoe Saldana'nın canlandırdığı ‘Cataleya ' karakterinin intikam serüvenini sonuna kadar takip ediyoruz , ama finale geldiğimizde elde avuçta bir şey kalmadığını görüyoruz .
Dediğimiz gibi , sadece bir cümlenin içine sıkıştırılabilecek entrikadan da ancak bu kadarı çıkıyor .
Daha fazlasını beklemek anlamsızlaşıyor .
