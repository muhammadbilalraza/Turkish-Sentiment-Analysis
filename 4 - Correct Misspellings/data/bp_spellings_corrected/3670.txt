Hırsızlık özellikle kara mizahın sevdiği konulardandır .
Aptallar Çetesi ise Amerika tarihindeki en büyük soygunlardan birinin gerçek hikayesini anlatıyor .
Loomis Fargo adlı şirketin zırhlı araç şoförü David iş arkadaşı Kelly Cambell’e gönlünü kaptırır ve onun aklına uyarak 17 milyon dolar parayı arabaya doldurup çalar .
Tüm bu planı küçük hırsızlıklar yapan Steve Chambers organize etmiştir .
David parayı çaldıktan sonra nişanlısını da terk ederek Meksika’ya gider ve Kelly’nin gelmesini bekler .
David bir başına Meksika’da olup elindeki para tükenirken , Steve bir malikane alarak gününü gün etmekte ve görgüsüz bir hayat sürmektedir .
David’i öldürmesi için Meksika’ya soğukkanlı bir katil yollayınca işin rengi değişir .
1997 yılında yaşanan bu soygunun gerçek anti - kahramanlarının trajikomik hikayesi yönetmen Jared Hess ile komedi formatında anlatılıyor .
İlerisini düşünmeden , doğru düzgün planlanmamış bu girişimin başrol karakterleri David ve Kelly aptal olduğu kadar naif de .
David aşkın peşine düşerek bu adımı atıp , 17 milyona göre çok az bir parayla Meksika’ya giderek bu tezi destekliyor .
Filmdeki karakter ise şirin gülümsemesi , tipi ve sakarlıklarıyla sempatik bir hal alıyor .
Filmin en güçlü yanı oyuncuları .
Zach Galifianakis , Owen Wilson , Kristen Wiig , Kate McKinnon , Leslie Jones , Jason Sudeikis gibi yıldızları bünyesinde toplarken bu isimlere sırtını dayıyor .
Katil rolündeki Jason Sudeikis diğer karakterlere göre tipleme kalırken David’in nişanlısını oynayan Kate McKinnon ilgi çekici bir karaktere ruh veriyor .
Nitekim güldüren sahnelerini bile kısa sürede unutucakken kendisi sevdiğim karakterler arasında yerini aldı .
David’i canlandıran Galifianakis film hakkındaki düşüncelerini şu cümlelerle belirtmiş  “Jared'la bence , içinde biraz Bugs Bunny ve Daffy Duck olan Warner broş . çizgi filmlerinden çok da uzak olamazsınız .
O anlayışı seviyorsanız bu filmi de seveceksiniz çünkü çok eğlenceli .
İki saat bile sürmeyecek ve çok güleceksiniz .
Ayrıca zekanıza hakaret etmeyecek ve hikaye dikkatinizi dağıtmayacak . ” Filmde dahice öğeler bulamasak da komediyi küfürlü söylemlerden beslemeyerek Hollywood komedilerinden biraz da olsa farklılaşan , düşündürmese de güldüren bir yapım olarak çerezlik bir seyir sunacaktır .
