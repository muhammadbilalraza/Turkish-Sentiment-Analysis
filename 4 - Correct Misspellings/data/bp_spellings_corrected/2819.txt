Toz Ruhu , arabesk sevdalısı “gündelikçi” bir adamın , tekdüze hayatındaki küçük sarsıntılara dair bir kesit , özetle …
Oyunculukları ve sanat yönetimi ile öne çıkan film , yerli işi kötü yapıtlar bombardımanına maruz kaldığımız günümüzde , ferahlatan bir seyirlik , hiç değilse …
Adana ve Malatya film festivallerinde ödüllerle dönen Toz Ruhu , Metin adlı 37 yaşındaki bir adamın , küçük ve steril dünyasına odaklanıyor .
İstanbul’da gündelikçilik yapan kahramanımız , kendinden zenginlerin kirlerini temizleyerek yaşamını idame ettirmektedir .
Fantezi müzik , onun hayata tutunmasını ve mutlu olmasını sağlar .
Ezberleriyle iyi geçinen Metin , meslektaşı Neslihan ile asker yeğeni Ümit’in , sığınağına , yani evine gelmesiyle altüst olacaktır , haliyle …
Yeni olana alışmak , hiç kolay değildir , kalıcı değil , geçici olanı kabullenmek de , keza öyle …
Farklı gömlekleriyle , hayalleriyle , umuduyla , büyük sabrıyla , keşfedilmeyi bekleyen ve her tozun hakkından gelen elemanımız , bakalım , sahnelerin tozuna hazır mı ?
Hem toz , ışığa üşüşmez , sadece daha iyi görünür , o kadar .
İnsani hasletlerini yitirmeyen , geçmişinden ve teybinden vazgeçmeyen bir adamın , Toz Ruhu’nu , “Annem Sinema Öğreniyor” adlı kısa filmiyle hatırladığımız Nesimi Yetik çekti .
Filmin belli başlı rollerinde Tansu Biçer , Nihal Koldas ,  Settar Tanrıöğen ,  Aytaç Arman ,  Aytaç Uşun ve Selin Yeninci var .
Özellikle Tansu Biçer ve genç aktör Aytaç Uşun , karşılıklı döktürmüşler , haklarını teslim edelim .
Aksiyonu , temposu olan bir film değil bu , hayatın sade ritmini kuşanan bir yapım , tıkır tıkır ilerliyor , örgüler ve ilişkiler ile finale yürüyor .
Bize , " arabeskçi işte , bunu geç " gibi önyargılarımızı sorgulatıyor , " her insan değerlidir ve kendi çapında derindir " diyor .
Bir ilk filmin , beğeni çıtasını aşması , harbiden zordur .
Sıradan insanların , ufacık dünyalarına pencereler açmak , sinemamızın bir süredir sömürdüğü bir kaynak , hiç kuşkusuz .
Duruma yoğunlaşmak , hayat kesitine abanmak , zorlama yapıtlarla sinema salonlarını doldurmak demek , aynı zamanda …
Yozgat Blues filminden esintiler taşıyan Toz Ruhu , handikaplarına ve ufak aksaklıklarına rağmen , bunu ziyadesiyle başarıyor ve çıtayı aşıyor .
Genç yönetmenlerimizin , gelecekte , iyi projeleri hayata geçirebilmesi için , kesinlikle desteklenmeli ve izlenmeli …
