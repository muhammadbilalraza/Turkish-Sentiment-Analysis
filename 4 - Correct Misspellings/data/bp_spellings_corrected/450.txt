Daha evvel , farklı birkaç döneme yayılan serilerini izlediğimiz G. I. Joe için bu kez bir spin - of projesiyle buluştuk ve son yıllar Hollywood’da adet olduğu üzere , snacke Eyes karakterinin öncesini anlatan bir yapım izledik .
Tatoo , Red ve R. I. P. D gibi aksiyon - gerilim türüne hizmet eden filmlerden tanıdığımız Robert Schwentke’nin yönetmen koltuğunda oturduğu filmde , Henry holding , Andrew Koji , Haruka Abe , Takehiro Hira , Iko Uwais ,  Peter Mensah ve La Casa de Papel dizisiyle büyük üne kavuşan Ursula Corbero rol alıyor .
Yine , son zamanlar çoğu filmde gördüğümüz üzere hikaye , karakterin çocuklukta yaşadığı önemli bir olayla açılıyor .
Serinin hayranları filmden çok memnun kalmayacaktır ama özellikle , Uzakdoğu dövüş filmlerini sevenler için yeni bir suçlu zevk filmi Snake Eyes : G. I. Joe origins olabilir .
Film , 80’li yılların video kaset dönemindeki Uzakdoğu filmlerinin bütün klişelerine sahip .
Küçükken babasını kaybeden ve büyüyünce tek amacı intikam almak olan iyi bir savaşçımız var .
İçlerine girdiği ve onlar adına çalışmaya başladığı bir Yakuza klanı da mevcut .
Bir dizi WriteReviews ve eğitimlerden geçeceği , onur ve sadakatin önemli olduğu bir başka klan daha var ve baş karakterimiz intikam duygusuyla , sadece kendi amacını düşündüğü için ikili oynuyor .
Klanlar arasındaki savaşa ve karakterlerin seyrine göre de birkaç kez taraf değiştiriyor .
Bunları okuduktan sonra , hemen herkes filmin geri kalanında ve - - küçük detaylara sahip olsa - finalinde neler olacağını kolaylıkla tahmin edebilir .
Bir G. I. Joe filminden ziyade , özel kanalların ortaya çıktığı ve video kaset sektörüyle mücadele ettiği zamanlardaki üçüncü sınıf bir dövüş filmi izliyoruz gibi hissedip , karakterin G. I. Joe evreninde ne anlam ifade ettiğini adeta unutuyoruz .
Tabii ki bunu , bir suçlu zevk filmi bulduğu için bağrına basacak , özlediği Uzakdoğu filmleriyle özdeşleştirecek seyirciler olacaktır .
G .
I. Joe serisi hayranlarına gelirsek , ilk olarak snacke Eyes karakterinin hem resmedilen fiziki özelliklerinden , hem de karakter oluşumundaki yansımasından pek hoşnut olmayacaklar .
Bir de alışılmışın dışında bir hikaye anlatımıyla ve klişelerle dolu manevralarla karşılaşınca filmden nefret bile edebilecek noktaya gelebilirler ama tek amaçları / beklentileri aksiyon ve eğlence olursa belki en azından izle - unut filmine dönüştürüp iki saatliğine dünyadan kopuş gerçekleştirebilirler .
Film , gerek suçlu zevk , gerekse “bomboş” aksiyon filmlerini sevenleri elbette memnun edecektir .
Biraz olsun derinlik ya da “onurunla dövüş” dışında yakalayabilecek bir motto arayanlar muhtemelen 2021’in kendileri adına en vasat filmlerinden birini izleyerek salondan ayrılacaklar .
Belki , devam filmi ve olası Strom Shadow hikayesi , serinin geleceğini kurtarmak için bir ışık verebilir .
Aslında , klişe de olsa güzel işlenebilecek ve her yaşta izleyicinin seveceği bazı anlar filmde mevcut .
snacke Eyes’ın klana kabul edilmek için üç aşamalı bir testten geçmesi gerekiyor .
Bu testler , elbette Uzakdoğu kültürü ve insani yönleriyle her zamanki gibi ilgi çekici .
Ancak , bu anlar o kadar yavan geçilmiş ve soğuk bir tat bırakıyor ki etki seviyesi de oldukça zayıf kalıyor ve izleyici , yine aksiyon sahnelerine tutunmaya çalışıyor .
Bu bölümlerin başarısızlığı bir nebze olsun estetik kamera hareketleri , heyecanlı dövüş sahneleri ve iyi hazırlanmış koreografilerle telafi ediliyor .
Yönetmen de bunun farkında ve bilinçli bir 80’ler tarzı tercih etmiş olacak ki bu sahnelerden bolca serpiştirmiş .
Bu hamle de filmi sevmeyecek izleyicilerin bile en azından sıkılmasını engellemiş ama 2021 yılında , tek kriteri “sıkmıyor” olan bir filme geçer not vermek pek mümkün değil .
Suçlu zevke uygunluğunu ise tekrar etmekte de fayda var !
Bu film , kendinden çok olası bir seriye ve G. I. Joe evrenine katkı sağlıyor , sağlayacaktır .
snacke Eyes’ın hikayesi hali hazırda devam edebilir .
Kendi klanına kızan ve Kenta’ya benzer bir yol çizme ihtimali bulunan Tommy ayrı bir noktada duruyor .
Ursula Corbero’nun katılımıyla ve Cobra ekibi anlatısıyla başka bir proje de mümkün .
Az evvel bahsettiğim gibi Strom Shadow anlatısı için de kapı aralandı ve şu sıralar belki de erken geliştirme aşamasında bulunuyor .
Adettendir , bir yerden sonra tüm bu isimlerin bir araya gelebileceği bir Avengers tarzı film de tekrar karşımıza çıkarsa sürpriz olmaz .
Bu filmin geçersiz notuna rağmen yapımcılar , evreni genişletmek için yakaladığı fırsatı kullanacaktır .
Yapmaları gereken en önemli manevra , biraz daha modern bir hikaye çatısı kurmak .
snacke Eyes , bizi 80’lere ve dövüş filmlerinin atmosferine götürmeyi başardı ama fantastik filmlerin izleyici kitlesi Avengers gibi hikayelerin içine doğdu ve türün geleceği onların ellerinde .
