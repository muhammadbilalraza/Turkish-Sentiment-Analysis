" Magnolia - Manolya " ' yıl tek cümlede özetlemek gerekirse , sanırım " pişmanlıkların filmi " demek yeterli olacaktır .
Zamanında ailesini terk edip gitmiş olan ölüm döşeğindeki Earl Partridge ( Jason Robards ) bunun pişmanlığını yaşamaktadır .
Zamanında sadece parası için evlendiği Earl Partridge'a tam ölmek üzereyken aşık olan Linda Partridge ( yine nefis bir oyunculukla Julianne Moore ) geçmiş yılların pişmanlığını yaşamaktadır .
Zamanında kızına cinsel tacizde bulunduğu için onun uyuşturucu bağımlısı bir kaybedene dönüşmesine sebep olan TV yarışma programı sunucusu Jimmy Gator ( Philip Baker Hall ) bunun pişmanlığını yaşamaktadır .
Filmin tüm karakterlerinin durumu bu şekilde devam etmekte .
Yönetmen Paul Thomas Anderson'a şaşırmamak elde değil .
Üçer saate yaklaşan ve aşan uzunluğa sahip son iki filmini bizlere rahatlıkla izletmesini bildi .
" Boogie Nights - Ateşli Geceler "
( 1997 ) 152 dakika , bu en son filmi ise 188 dakika .
" Boogie Nights " ' da olay ağırlıklı olarak Mark Wahlberg'in canlandırdığı Dirk Diggler üzerine kurulu olup yan hikayelere gerekli özen gösterilmezken ( örneğin Julianne Moore'un çocuğuyla olan sorunları ) , " Magnolia " ' da birbirine paralel sayısız hikaye o kadar rahat bir dille ve tempoyla anlatılıyor ki hayran kalmamak elde değil .
Paul Thomas Anderson sadece üç filmle Hollywood'da tüm oyuncuların birlikte çalışmak için can attığı , normal milyon dolarlık ücretlerinden vazgeçtiği bir deha haline geldi .
Uzun plan çekimlerini başarıyla kullanması ise onu apayrı bir yeteneği .
Robert Altman'ın " The Player - Oyuncu "
( 1992 ) ' un giriş sahnesi ve Brian De Palma'nın " Dressed To Kill "
( 1980 ) ' indeki müze sahnesi benim için neyse " Boogie Nights " ' ın giriş sekansı da benim için aynı önemi taşıyor .
Anderson teknik becerilerinin yanında tam bir oyuncu yönetmeni .
Oyuncularından en üst düzey performanslar bekliyor ve almasını biliyor .
Tom Cruise , Julianne Moore ve Melora Walters gerçekten kayda değer performanslar sergiliyorlar .
Birbirine paralel hikayeler anlatıp , filmin sonunda kahramanları bir şekilde bir araya getiren filmleri seviyorum .
Aklıma ilk gelenler haliyle Robert Altman imzalı " Short Cuts "
( 1993 ) ve Willard Carroll'un yönettiği " Playing bu Heart "
( 1998 ) .
Sonuçta " Magnolia " gerçek sinemaseverlerin kaçırmaması gereken bir yapıt .
" Stigmata " ise korku filmi severlerden çok fimlerde tarz düşkünü olan sinema izleyicilerinin kaçırmaması gereken bir film .
gerçekçi olmak gerekirse film bize yeni birşey vermiyor .
Biraz " The Exorcist - Şeytan "
( 1973 ) , biraz " The Omen - Kehanet "
( 1976 ) , biraz " Jacob's Ladder "
( 1990 ) , yoldan çıkmış din adamları ve buna benzer şeyler .
Bence bu filmin ne anlattığı değil , nasıl anlattığı önemli .
" Stigmata " kullanılan filtreler , ışıklandırma ve kamera hareketleriyle , yarattığı boğucu atmosferle en az " The Crow "
( 1994 ) ve " Se7en
- Yedi " ( 1995 ) kadar başarılı . Görüntü yönetmeni Jeffrey L. Kimball önceki filmlerinde olduğu gibi ( " Wild Things " ( 1998 ) , " The Specialist - Uzman " ( 1994 ) , " True Romance " ( 1993 ) , " Jacob's Ladder " ( 1990 ) ( izleyebileceğiniz en iyi paranoya filmlerinden biri ) , " Revenge " ( 1990 ) ( hayatımda izlediğim en kötü filmlerden biri ) ve " Top gün " ( 1986 ) ) çok başarılı . Çalışmlarını izlemekte ve kendisini gözden kaçırmamakta fayda var . Sonuçta "
Stigmata " , eğer sizi kan tutmuyorsa , tavsiye edilebilecek bir film . Başarılı . Not : "
The Sixth Sense - Altıncı His " ' de Haley Joel Osment'in performansını abartanlara tek bir tavsiyem olacak . CINE5'de yayınlanan Neil Jordan ( taparım ) imzalı "
The Butcher Boy - Kasap Çocuk " ' u izleyin . Eamonn Owens şimdiye kadar gördüğüm en başarılı çocuk oyuncu . Not 2 : Basın gösteriminde "
Toy Story 2 " ' yıl izleme olanağı buldum hafta içi . Film kalbimi en az birincisi kadar fethetti . Ayrıntılar önümüzdeki haftalarda . Saygılar .
