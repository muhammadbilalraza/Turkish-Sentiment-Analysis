Hemen konuya girelim Exit Wounds ( Kurşun ) , Steven Seagal'ın Under Siege ( 1992 ) ' den beri çevirdiği en iyi film .
Film , senaryo ne kadar bilindik , sıradan olsada zamanlama duygusuna sahip bir yönetmenin nasıl başarılı bir eğlencelik ortaya koyabileceğinin bir kanıtı .
Konumuz gayet basit Orin Boyd ( Steven Seagal ) bildiğini okuyan , suçluları dize getirirken kendi yöntemlerini kullanan , gerekirse bunun için şehrin yarısını havaya uçurmaktan çekinmeyen bir polis rolünde .
Haliyle her görevden sonra kendisine bağırıp çağıran , yıllardır dost olduklarını ama yöntemlerine daha fazla göz yumamayacağını belirten bir amiri var .
Işte yine istemeden karıştığı bir olay sonucunda Seagal kendisini zenci mahallesinde bulunan bir karakola sürülmüş olarak bulur .
Bundan sonrası bol bol kovalamaca , patlamalar , dövüş sahneleri , araba takipleri şeklinde finale kadar gidiyor .
Yönetmen Andrzej Bartkowiak , başrolünde Wu - Shu ustası Jet Li'nin yer aldığı Romeo Must Die ( Romeo Ölmeli , 20 ) ' dam sonra ikinci filminde de eli yüzü düzgün bir aksiyon filmi sunuyor bizlere .
Bartkowiak , aralarında Lethal Weapon 4 ( Cehennem Silahı 4 , 1998 ) , The Devil's Advocate ( Şeytan'ın Avukatı , 1997 ) ve Speed ( Hız Tuzağı , 1994 ) ' in bulunduğu filmlerin görüntü yönetmenliğini yaparak Hollywood'da isim yaptı .
Steven Seagal hakkında söylenecek çok fazla birşey yok .
Kesinlikle bir sinema oyuncusu değil ama kendisine verilen sert polis veya asker rollerini bir şekilde yerine getiriyor .
Bu konuda Kurt Russell ve Sylvester Stallone gibi kişilerle aynı kulvarda olduğu acı bir gerçek .
Bir dövüş ustası olarak ustalığı ise tartışılmaz .
ABD'de gişede gayet başarılı olan bu filmi takiben yine eli yüzü düzgün bir film çevirirse kariyeri yeniden çıkışa geçebilir .
Filmde kendisiyle ilgili olarak bizi en çok sevindiren son filmlerinde edindiği garip budist - kızılderili tarzından ve bunca yıldır simgesi haline gelmiş olan at kuyruğu saçlarından vazgeçmiş olması .
Seagal filmde kendi " sinirli " karakteriyle dalga geçmeyi bile başarıyor .
Zenci uyuşturucu satıcısı olarak DMX izinden gittiği benzeri rap şarkıcılarından ne daha iyi ne de daha kötü .
Filmin komedi unsuru Tom Arnold - Anthony Anderson ikilisi tarafından başarıyla götürülüyor .
Ufak bir tavsiye olarak sizlere filmin fragmanı bitmeden sinemadan çıkmamanızı öneririm .
Biraz daha düzgün bir senaryo ve kurgu ile film çok daha başarılı olurdu .
Özetle .
Exit Wounds ( Kurşun ) aksiyon severleri ve gidecek başka film bulamayıp çok da entellektüel kaygılar taşımadan yolu bu filme düşenleri tatmin edecektir . .
