Bu eleştiriye başlamadan önce okuyucuyu uyarmak istiyorum :  Peter Jackson'un ilk Hobbit filmine verdiğim yıldız puanı üç buçuk olmasına rağmen filmi izlediğim formatta , saniyede 48 kare oynatılan dijital 3 boyut versiyonu , taş çatlasa iki buçuk yıldızı hak ediyor .  Epik bir film değil de sanki , Asylum stüdyosu ucuz bütçe dijital kamera filmlerini hatırlatan bir parlaklığa ve oynatıma ait 48 kare projeksiyon .
Bu dikkat dağıtımının üstüne üç boyut zırvalığını da getirince , filmin hikayesine odaklanmak bir o kadar daha zorlaşıyor .
Yani filmi saniyede 24 kare projeksiyon , iki boyutlu izlemenizi tavsiye ediyorum .
Bu teknik uyarıdan sonra filme gelirsek , Peter Jackson'un Tolkien hayranları tarafından uzun zamandır beklenen aptasyonunun ilk filmi Hobbit : Beklenmedik Yolculuk ( The Hobbit : An Unexpected Journey ) sonunda sinemalara geldi , ABD ile aynı anda Avrupa'nın pek çok ülkesinde ve Türkiye'de de eş zamanlı olarak vizyona giriyor .
Filmde Yüzüklerin Efendisi ( The Lord of the ring ) kadar geniş , zamansız ve epik bir macera yerine , bu sefer tanıdık karakterleri , aile - akraba misali tekrar ziyaret ettiğimiz , yer yer durgun , yer yer Weta Dijital Efektler'den beklenen muazzam görselliklerle desteklenen çatışmalarla heyecanlandıran , gayet eli ayağı düzgün bir fantazi ortaya konuyor .
Kanımca zaten fazlası da beklenmemeli .
En baştan Hobbit'i hikaye kalitesi bakımından , Yüzüklerin Efendisi serisi ile karşılaştırmamak lazım .
Sonuçta Frodo'nun koskoca Orta Dünya'nın kurtarılması için tek umut olmasıyla , amcası Bilbo'nun " maceraya koşuyorum ! " diyerek Shire'ı terk etmesi arasında bariz bir motivasyon ve önem farkı var .
Joseph Campbell'in mitoloji yapısını anlatırken kullandığı " maceraya çağrı " terimi vardır , protagonistin tanıdık olduğu dünyadan kendisinden daha büyük ve önemli nedenlerle koparıldığı anı temsil eder .
Hatırlarsanız Yüzüklerin Efendisi'nde maceraya çağrı ' yüzüğün kendisinin yokedilmesi ' gibi devasa bir önem arz ediyordu .
Hobbit'te ise Bilbo'ya musallat olan 13 cücenin , krallıklarını kötü kalpli ejderha Smaug'dan kurtarmaları etrafında oluşan görev , en azından Bilbo için kişisel bir önem veya tehlike göstermiyor .
Her ne kadar Jackson , senaryoya Bilbo'nun daha kişisel olması için bir kaç monolog sıkıştırmış olsa da .
Aslında baştan Hobbit kitabının kendisini , Yüzüklerin Efendisi'nden daha zayıf bulduğumdan dolayı beklentilerim zaten çok yüksek değildi .
Yine de hayranları birbiri ardına devasa savaş sahnelerinden yoksun bırakmıyor Jackson , her ne kadar kitabın epizodik formatını pek kıramıyor olsa da .
Cücelerin Orklar ile savaştığı uzun mu uzun sekansların arasında , ilginçtir ki akılda kalan en muhteşem görsel sahne , tamamıyla taştan oluşan devasa yaratıkların epik kavgası oldu .
Yüzüklerin Efendisi'nden bir sürü karakteri tekrar ziyaret etmek , ne yazık ki nostaljik hislerimizi kabartmaktan pek de öteye gidemiyor .
Sanırım amaç da bu zaten .
Fakat taşa dönüşen ünlü trollerin nasıl bu hale geldiklerini görmek gayet tatmin edici .
Sıra Gollum'a geldiğinde sürpriz bozmadan belirtebilirim ki kitapta okuduğumda " bu sahneyi olduğu gibi aktarmazlar herhalde , yoksa çok sıkıcı olur " diye düşünmüştüm , korkum doğru çıktı .
Fakat her zamanki gibi ne Ian McKellen'a , ne de Gandalf'a laf yok .
McKellen bu efsanevi büyücüyü canlandırmak için doğmuş sanki .
Hobbit'in üç filme uzatılması ne kadar akıllı bir fikirdi onu zaman gösterecek , fakat bende kolayca iki filme sığardı hissini yaratmadı değil .
Yine de hayranlarını hayal kırıklığına uğratacağını sanmıyorum , Yüzüklerin Efendisi'ni beklemezlerse tabii .
Twitter : egekozakoktayegekozak@hotmail.com
