Uzun zamandır kişisel olarak bir filmin ana kahramanlarından bu kadar nefret etmemiştim .
Martin Scorsese’nin yeni gangster filmi Para Avcısı’nın bir sahnesinde karakterlerden biri jambon yerken neredeyse boğuluyor ve jambonun tarafını tutmaktan alamıyor kendini insan .
Para Avcısı belki de resmi olmayan bir üçlemenin gayri meşru son çocuğu olarak Sıkı Dostlar ve Casino ile karşılaştırılmayı hak ediyor .
Tabii ki film Scorsese’nin bu şaheserleri aracılığıyla bildiğimiz organize suç dünyasını takip etmiyor .
Fakat Ronald Reagan’ın başkanlığı sırasında yarattığı ‘Reaganomics’ bazlı olup , 80’li yıllardan beri Wall Street’in Amerika’lıların cebinden en büyük mafya organizasyonunun bile çalabileceğinin yüzlerce katını tırtıkladığı günümüzde , açgözlülüğü dinleri ilan eden bankerlerin ve broker’ların günümüz pop - kültürünün gangsterleri olarak gösterilmesine şaşırmamak lazım .
Yuppie kültürünün yükseldiği son otuz yıl boyunca bir sürü film kapitalist bir finansal sistemde kontrolsüz büyüyen açgözlülüğün sonuçları hakkında kendi duygusal yaklaşımlarını sundu .
Öfke ( Kapitalizm : Bir Aşk Hikayesi ) , hor görme ( Inside Job ) , ahlaki didaktizm ( Wall Street ) ve hatta gıpta ( Boiler Room ) gibi .
Scorsese’nin yaklaşımı , gösterdiği enerji bakımından diğer örneklerin ötesinde bir yer ediniyor çünkü tematik olarak acıma ve nefret arasında gidip geliyor .
Para Avcısı , Scorsese’nin ruhsallık yüklü filmleri The lastik Temptation of Christ ve Kundun kadar tutkulu neredeyse , fakat o filmlerin aksine karakterlerine sevgi değil , nefret ile bakıyor .
İlginçtir ki hedonistik , uyuşturucu , alkol , seks ve en önemlisi para bağımlısı milyoner broker Jordan Belfort ( Leonardo DiCaprio ) dördüncü duvarı kırarak parası , seksi eşi ve pahalı evi hakkında bize ne kadar övünse ona o kadar daha az gıpta ettim .
Bence bunun sebebi , Scorsese ve DiCaprio’nun , karakteri sonuna kadar hor görmesinden kaynaklanıyor .
Belfort , insan giysileri giyen bir parazit , savunulası hiç bir özelliği olmayan bir karikatüre dönüşüyor .
Genelde bu tür bir eleştiri derinlikten yoksun yazarlığı ve düşüncesiz bir yönetimi ima eder fakat bu seferlik Belfort gibi bir karakter bu muameleyi hak ediyor .
Bu yürüyen ve nefes alan çöp kutusunu insanlaştırmak zorlama gibi gelecektir ve Scorsese bu gerçeğin farkında .
Scorsese , klasik gangster karakterler ne kadar vahşice davransalar da onları insanlaştırmanın bir yolunu her zaman buluyordu .
Çünkü ne kadar aşağılık olursa olsunlar kendi yarattıkları belli bir ahlaki kanuna bağlılardı .
Jordan Belfort için ise ahlak ve saygı yabancı kelimeler .
O sadece para harcayan , fahişelerle yatan ve sünger gibi uyuşturucu çeken bir hırs makinesi .
Filmin başında 1987’nin küçük finansal krizi sırasında broker’lik işini kaybeden Belfort , ‘kuruş stokları’ aracılığıyla işçi sınıfı vatandaşlardan yasal olarak para çalmanın bir yolunu bulur .
Dolandırıcılık ( pardon , broker’lik ) ticareti geliştikçe Belfort , aralarında sırf yatmak istediği için kuzeniyle evlenen Donnie Azoff’un ( Jonah Hill ) da bulunduğu dejenere arkadaşlarını işe alır .
Tabii ki bu takım , ne yapacaklarını şaşıracak kadar para kazanır .
Bu noktadan sonra üç saat süren , mükemmel bir tempoya sahip , çoğu zaman rahatsız edici derecede komik ve her an hayret ettiren bir kendini beğenmişlik tribine katılıyoruz .
Bu yolculuk boyunca Scorsese hiç bir zaman Belfort’a şefkat duymamızı istemiyor , ona gülmemizi istiyor , onunla birlikte gülmemizi değil .
Belfort’u insanlaştırıyor gibi gösteren kısa bir sahnede bile işçilerinden birine yardım ettiğini anlattığı hikayenin kendini beğenmişlikten kaynaklandığını görüyoruz .
The Great Gastby’deki yüzeysel zengin adam performansından sonra Leonardo DiCaprio A - sınıfı bir yıldız için cesur bir performans sunuyor ve karakterde oluşabilecek en küçük saygınlığı bile lime lime ediyor .
Jonah Hill dahil bütün performanslar müthiş .
İlk bakışta Para Avcısı , Wall Street yaşam biçimini bu kadar aşırı bir bakışla aktardığı için hiciv türüne oturuyor gibi .
Fakat hicivde genelde bir özne abartılarak o öznenin negatif tarafları gösterilir . Wall Street dünyası hakkında bildiklerimizi göz önüne alırsak filmin en absürt konu elementleri bile dürüst ve direkt geliyor .
Korkak Wall Street : Money Never Sleeps’in aksine Para Avcısı bu dünyayı şirinleştirmeden , olduğu gibi sunuyor .
Para Avcısı , ana karakterin sapkınlıklarını filtresiz aktaran , seyirciye zorla mesaj yedirmekten kaçınan bir film .
Bu yüzden gösterdiği yaşam stilini onayladığını savunanlar da var .
Kanımca ahlakınız ve öncelikleriniz neyse Jordan Belfort’a o gözlerle bakacaksınız .
Filmi kapatan uzun plan bile bu konuda iki saatlik filmlerin kuramadığı tezi beş saniyede yaratıyor .
İzlenesi …
