Geçtiğimiz yıllarda ülkemizde de yayınlanan Judd Apatow prodüktörlüğündeki " Freaks and Geeks " bana kalırsa tüm zamanların en başarılı dizilerinden biriydi .
Özgün , sempatik ve sahici karakterleri , aciz durumları gülünç hale getiren olay örgüsü ve hayatın içinden gidişatıyla Apatow'un karakteristik komedi anlayışını yansıtan bu dizinin sadece bir sezon devam etmiş olması gerçekten de üzücü .
Ancak işin olumlu tarafından bakmak gerekirse " Freaks and Geeks " in bizleri Judd Apatow'un çekirdek oyuncu kadrosunun mihenk taşları Jason Segel , Seth Rogen ve James Franco ile tanıştırdığını söyleyebiliriz .
Diğer yandan , bu dizinin oluşumuyla beraber ilerleyen yıllarda " Kırk Yıllık Bekar " ve " Kaza Kurşunu " gibi başarılı komedilere imza atan Apatow ekibinin temellerinin atıldığını öne sürmek de mümkün sanırım .
Judd Apatow'un prodüktörlüğünü , Jason Segel'in hem başrolünü hem de senaryo yazarlığını , Nicholas Stoller'ınsa yönetmenliğini üstlendiği Aşkzede , atılan bu sağlam temelin ürünü işte .
Büyük oranda Apatow'un kendine has mizah anlayışına sadık kalan ve oyuncu kadrosuyla göz dolduran film , hiç kuşkusuz ki Apatow ekibinin bugüne kadar yaptığı en başarılı komedilerden biri .
Tıpkı " Kırk Yıllık Bekar " ve " Kaza Kurşunu " nda olduğu gibi başkarakterinin kendine has yaşam tarzına , kişisel tepkilerine ve duygusal sakarlıklarına dair esprilerle zenginleşen Aşkzedenin en güzel yanı her güldürü öğesini suyunu çıkarmadan tadında bırakması .
Televizyon yıldızı sevgilisi Sarah Marshall tarafından terk edilen Peter'ın acı çekme sürecini , melankoli durumunun en klişe hallerini gözler önüne sererek hicveden film , bu süreç sıkıntı vermeye başladığı an dikkatini farklı bir konuya yöneltiyor .
Aynı taktiği kullanarak Peter'ın Hawaii tatilinde Sarah'ya rastlamasıyla yaşanan komik tesadüfleri tam zamanında geri plana çeken Aşkzede , " bu noktada devreye Rachel karakterini sokarak filmin gidişatını anbean tazelediğini kanıtlıyor . Böylelikle izleyicilerin dikkatini her saniye ayakta tutmayı başaran film , sürükleyiciliğini ve dinamik ritmini koruyor . Bununla birlikte , baştan sona Jason Segel'in televizyon camiasında edindiği kişisel deneyimlerinden ve gözlemlerinden beslenen Aşkzede , nin güldürüyle eleştiriyi iç içe geçiren enteresan bir tarzı olduğunu iddia etmek de olası . "
CSI : Miami " ve "
Heroes " dizilerine yaptığı eğlenceli göndermelerle izleyenleri kahkahalara boğan film , anlattığı gülünç aşk hikayesinin yanında televizyon sektöründeki dalgalanmaları ve dizi oyuncularının alışıldık kaygılarını da gözler önüne sermekte . Apatow filmlerinin yanı sıra "
How I Met Your Mother " dizisinden tanıdığımız Segel'ın filmin başrollerini Kristen Bell ve Mila Kunis gibi televizyon yıldızlarıyla paylaşmasının önde gelen sebebi de öykünün altında alayla karışık televizyon camiasını eleştiren bir tavrın yatıyor olması belki de . Söz oyunculardan açılmışken , filmin başrolünde yer alan Jason Segel'in hayatının aşkını kaybeden melankolik Peter rolünde harikalar yarattığını söylemeden geçmek olmaz . "
How I Met Your Mother " ve "
Freaks and Geeks " dizilerinde de zaman zaman saplantılı , duygusal ve aciz aşık rollerine bürünmesine alışık olduğumuz Segel , Aşkzedede bu karakter tipinin piri olduğunu kanıtlamakta . Filmde , İngiliz rock şarkıcısı Aldous Snow'u canlandıran Russell Brand'inse Jason Segel'den sonra sivrilen ilk isim olduğunu söyleyebiliriz . Canlandırdığı karakterin banalliğini bütün çıplaklığıyla gözler önüne seren Brand'in etrafını saran yüzeysel enerjiye rağmen Aldous Snow'u böylesine saf , samimi ve içten bir simaya dönüştürmesi bence bir mucize . Diğer yandan Aşkzede , nin kadın yıldızlarından Mila Kunis'in eğlenceli performansıyla takdir topladığı filmde , Kunis'in karşı köşesinde konumlanan Kristen Bell'in fazlasıyla geri plana itildiğini üzülerek belirtmek gerek . Veronica Mars dizisinde canlandırdığı kurnaz dedektif rolüyle hayranlığımızı kazanan Bell'in canlandırdığı karakterden çok seksapelinin vurgulandığı Aşkzedede , yetenekli aktristen beklenen tadı almak pek mümkün değil . Sanıyorum ki Kristen Bell'i daha çarpıcı ve kendine yakışan bir filmde izlemek için "
Yıldız Savaşları " hayranı beş gencin hikayesini anlatan yeni komedisi "
Fanboys " u beklememiz gerekecek . Anlayacağınız Jonah Hill , Paul Rudd ve Bill Hader gibi alışıldık Apatow oyuncularının da boy gösterdiği Aşkzede , parlak esprileri , dengeli tutumu ve sürükleyici hikayesiyle "
Kırk Yıllık Bekar " ve "
Kaza Kurşunu " ekibinden çıkan en çarpıcı filmlerden biri . Cake ve Belle & Sebastian gibi sevilen grupların şarkılarına yer veren soundtrack'iyle de beğeni toplayan filmde , Jason Segel'in müzisyenlik yeteneğini konuşturması da ayrıca keyif verici . Daha çok Sinéad O'Connor versiyonuyla bilinen Prince şarkısı "
Nothing Compares 2 U " un Hawaii dilinde yorumlanan enteresan bir versiyonunu da içeren film , son sahnesinde eğlenceli bir sürpriz de barındırmakta . Son söz olarak , eğer Apatow komedilerinden hoşlanıyorsanız Aşkzedenin sizi hayal kırıklığına uğratmayacağını garanti ederim .
