Müthiş bir sinema nostaljisiyle donanmış dokunaklı aşk ve çöküş hikayesi The Artist’i çok sevmiştik .
Michel Hazanavicius'ın yönettiği filmin başrolünde Bérénice Bejo oynuyordu .   Film , önemli organizasyonlarda pek çok adaylık ve ödül kazandı , o güne dek bir gişe filmi yönetmeninden fazlası olmadığı sanılan Michel Hazanavicius'ın ismini de prestijli sinemacıların arasına taşıdı .
Michel Hazanavicius'ın yeni filmi Arayış’ta , yanına yine Berenico Bejo’yu alarak , daha ciddi bir sinema yapmanın peşine düşüyor ancak konu seçimi çok yanlış ! <br / Evet , Arayış muhteşem bir film ancak dünyanın geri kalanının Çeçenlerin başına gelenlerle falan ilgilendiği yok . ‘halklara zulmetmenin’ de bir borsası var .
Örneğin bu sene yükselenler soykırımın 100. Yılında Ermeniler ve Işid cehenneminde yaşayan Ortadoğulu halklar …
Ruslar ve Çeçenler arasındaki kanlı mücadele hiçbir zaman dünya kamuoyunun vicdanını , olması gerektiği gibi harekete geçirmedi .
Aslında yönetmen de bunun farkında , filmin bir sekansında başkarakter Carole’ü Rus - Çeçen savaşı sırasında parçalanmış ailelerin ve yetim kalan çocukların trajedisine dikkat çekmesi için , konuşma yapmak üzere Avrupa Birliği binasına yolluyor .
Elbette sağır ve dilsiz duvarlardan başka onu dinleyen , dikkat kesilen olmuyor .
Arayış , ben bu yazıyı yazmazdan evvel basınımızda yer buldu .
Pek çok kalem , Michel Hazanavicius'un sinemacılığının böyle zor ve ciddi bir hikayeyi anlatmaya yetmediğini ve hatta daha da ileri giderek , komedi çekmeye devam etmesini tavsiye eden yazılar yazdı .
Açıkçası politik sinema adına meselesi güçlü - sineması berbat filmleri ayakta alkışlayanların Arayış’a neden saldırdıklarını , çamur atmak için de Fransız oyuncunun ( oynadığı karakter de öyle ) kötü İngilizce konuşmasına kadar deşmelerini anlayabilmiş değilim .
Michel Hazanavicius , Rus Kolia , Çeçen Hadji ve ablası ve Fransız Carole’ün savaşta kesişen hikayelerini ve kendi kişisel dramlarını sinemalaştırmayı başarmış , hikayenin çizdiği büyük çember , hatasız ve izlemesi hayranlık uyandırıcı .
Ayrıcı bir ‘savaş filmi’ görselliğinden daha ötesine de geçebilen bir film Arayış …
Hadji’nin kucağında kardeşi , Rus tanklarından saklanmaya çalışması , Kolia ve arkadaşlarının alev alev yanan bir Çeçen şehrinde savaşı umursamadan yaptıkları neşeli sohbet gibi pek çok unutulmaz sekans barındırıyor .
Filmde Hadji’yi canlandıran Abdul Khalim Mamutsiev’in oyunculuğu çok etkileyici , onu izlerken gözlerinizin dolmamasına imkan yok ama bana kalırsa Arayış’ın asıl ilgi çekici tarafı Hadji’nin savaşta parçalanan ailesiyle tekrar bir araya gelme öyküsü değil , Moskova sokaklarında aylaklık eden savaşla zerre ilgisi olmayan bir gençken , yavaş ama oldukça eziyetli bir şekilde , yaşadığı cehenneme alışan ve bir savaş makinesine dönüşüp ölüm saçan Kolia’nın metamorfozu !
Kolia karakterini canlandıran Maksim Emelyanov’un ortaya  koyduğu performans alkışı hakkediyor .
Arayış , görsel açıdan çok güçlü , prizmatik bir öykülendirme içeren , duyarlı ve dokunaklı bir film .
Seyircinin bu filmden hoşlanmama ihtimali olduğunu düşünmüyorum .
Filmi geçtiğimiz Kasım ayında Malatya Film Festivali’nde izledim ve salondan çıkan tek bir seyirci bile olmadı .
Savaşın insana , çocuklara neler yaptığını , masumiyetimizi nasıl kaybettiğimizi ve korumak için nasıl çırpındığımızı gösteren harika bir film …
Kimsenin ne yazdığına aldırmadan , Arayış’ı mutlaka izleyin ! murattolga@gmail.com
