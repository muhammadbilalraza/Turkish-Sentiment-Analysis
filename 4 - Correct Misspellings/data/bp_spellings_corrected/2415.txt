Eli yüzü düzgün olduğu kadar , mimikleri sayesinde midir bilinmez bir saflık , hatta hadi itiraf edelim salaklık ifadesini de oldukça başarıyla yüzüne giyebilen Adam Sandler , kuşkusuz son 10 yılın en sevilen komedyenlerinden .
Adı bir filmde geçiyorsa , o filme gidilir diye düşündürten cinsten bir başarıya sahip olduğu reddedilemez bir gerçek .
Hal böyleyken , bir Walt Disney yapımı olmasıyla da bir şekilde gişe garantileyen Gerçek Masallar , Adam Sandler dışında tanınan ve sevilen diğer oyuncu seçimlerini de yanına alıyor ve izleyiciye az şey vaat etmiyor .
Matt Lopez'in kitabından uyarlanan ve yazarın senaryo ekibinde de bulunduğu film , Adam Shankman imzası taşıyor .
Filmin bir Walt Disney yapımı olduğunu tekrar hatırlatmakta fayda var , zira filmde masallar anlatılırken kullanılan fantastik öğeler oldukça başarılı görsel efektlerle süslü sahnelerle hayata geçirilmiş .
Hal böyleyken , seyirciye vaat edilen , basit bir çocuk hikayesinin ötesine geçmeli diye düşünüyor insan .
Aslında çocuk hikayesi diyerek küçümsemek de yanlış çünkü çocuklar için yazılmış yönetilmiş bir çok film , yetişkin seyircilerin dudaklarını uçuklatacak türden olabiliyor artık günümüzde .
Fakat filmin gidişatı hiç de dudak uçuklatacak bir beklenti yaratmamaya başlıyor bir süre sonra .
Hayatta çok fazla başarılı olmayan , hakkını savunmayı pek fazla bilmeyen , yani Adam Sandler'in oynamayı çok iyi bildiği bir karakter olan Skeeter , iki küçük yeğenine uyumaları için uydurduğu hikayelerin , yeğenlerinin de hikayeye kattıklarıyla gelişmesi sonucu , kendi hayatında gerçekleşmeye başladığını farkeder ve artık o hikayelerin tutsağı olmuştur , bu hikayeleri istediği gibi değiştirerek hayatının istediği yönde ilerlemesini sağlamaya çalışır , bazen başaramaz , bazense yeğenlerinin ekledikleri detayları yanlış yorumladığı için hatalar yapar .
Kurduğu masalları bize izletirken kovboy , astronot gibi karakterlerle Sandler'i kılıktan kılığa sokan , her masalda karşımıza birbirinden değişik görüntüler çıkaran yönetmen , bu masalların anlatımında kullanılan değişik atmosferler , efektler , kostüm ve dekorlarla hayal gücümüzü zorlamaya çalışsa da , bir yandan bu sahnelerin filme yamanmış Walt Disney imkanları olduğu düşüncesini yaratıyor ve izleyiciyi çekemiyor .
Çok genel bir yorum olacaksa da , filmlerde izleyiciyi en çok çeken şeyin şaşırtmaca ve sürpriz sonlar olduğunu düşünürsek , bu konuda oldukça sınıfta kalan bir film olduğunu söyleyebiliriz Gerçek Masallar'ın .
Filmin konusunu anladıktan sonra neredeyse olacak her şeyi tahmin ede ede bitiriyor seyirci filmi ve yıl 2009 , elde bir çok teknolojik imkan ve bu kadar iyi oyuncular varken , bu kadar sınıfta kalmış bir senaryo için üzülmek dışında yapabilecek çok bir şey yok maalesef diye düşündürtüyor .
Sömestrde çocuklarınızı alıp gideceğiniz klasik , eğlenceli bir film desek bile çocuklarınıza haksızlık yapmış olabiliriz .
