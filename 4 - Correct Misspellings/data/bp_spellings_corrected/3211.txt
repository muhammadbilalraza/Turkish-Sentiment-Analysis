Bir Makedon kasabasında geçen hikaye bir kadın üzerinden dinin , geleneklerin , erkeklerin kadına olan bakış açısını sorguluyor .
Olaylar 32 yaşındaki Petrunya’nın başından geçiyor ama etkisiyle tüm dünyadaki sorunlu bakış açılarına bir mesaj yollamayı ihmal etmiyor .
Aslında olay bir hayli komik ve ironik .
Ama hem Petrunya hem de onu yargılayan sistem tarafından bir varoluş sorunu haline dönüşüyor .
Petrunya , yaşadığı kasabanın ve annesinin desteğini hissedemeyen ve hayattan ilahi olmasa da bir işaret bekleyen bir kadın .
Denk geldiği bir haç töreni sırasında erkekleri geride bırakarak haçı nehirden çıkarıyor ve o güne kadar tıkır tıkır işleyen sistemin çökmesine , sorgulanıp yargılanmasına neden oluyor .
Kurallara göre bir kadın asla haçı çıkaramaz .
Ama kuralların ne zaman , kime göre ve nasıl çıkarıldığı muamma !
Polis , suçlu muamelesiyle gözaltına alıyor ama resmi olarak suçlu değil , yazılı bir kanunu çiğnemiş değil , sadece o güne kadar süregelen işleyişe kendince çomak sokmuş oluyor !
Ve izleyiciyi de işin içine sokmaktan çekinmiyor !
Onun Adı Petrunya ,  kemikleşmiş sistemlerin kilidini çözecek olan şeyin dik duruş , dayanışma ve kararlılık olduğunu gösteriyor .
Çünkü sorgulanan ve yargılanan şey bir kadının nasıl olup da bir erkeğin önüne geçtiği !
Aslında Petrunya’nın derdi bir mücadele başlatmak değil , yani aklının ucundan geçen o değil .
O kendi dünyasının sularına dalıp , hayatına bir amaç , akış sağlamaya çalışmak ama eline alıp çıkardığı haç , onu çıkmaya çalıştığı duvarların içine yeniden hapsediyor .
Filmin ikinci yarısı o yüzden neredeyse tek mekanda , Petrunya’yı hapseden sistemin kontrolünde geçiyor !
Din olgusu kadını yaşamın dışına itmiş ve onun yapmak istediklerine dair yoğun yargılamalar ve cezalar içeren bir sistem .
Bu sadece Makedonya’da değil dünyanın birçok yerinde böyle .
Fetvaların çoğunluğu da kadının erkeğin arkasında durması , fazla gülmemesi , öne çıkmaması , kendisini kapatması ve toplum içinde de edepli bir şekilde var olması yönünde !
Filmde muhabir , yıl olmuş 2018 , hala bu karanlık uygulamalar , kararlar devam ediyor diye demeç veriyor .
Abartılı gelebilir ama sanırım böyle .
Dünya tekrar dinsel bir dönüşümün içine girmek istermiş gibi görünüyor ve yine en büyük zararı kadınlar görüyor !
Oysa eşitlik , birliktelik duygusu bu kadar yıpratıcı olmamalı !
Teona Strugar Mitevska ,  neredeyse 12 yıl sonra çektiği ikinci filmi Onun Adı Petrunya’da bir gazete haberinden yola çıkıyor ve suya atlayıp haç çıkarmanın kadının konumu , devletin bakış açısı , dinin sorgusu ve bireyin mücadelesi açısından iyi bir domino taşı etkisi yaratacağını hesaplıyor .
Gerçekten de öyle olmuş , Petrunya annesinin kendisini hapsettiği dünyanın sınırlarını da kırmaya çalışan bir genç kadın aynı zamanda .
Anne de zamanında kendisine uygulananları belki bilinçli belki bilinçsizce kızı için yapıyor ve sonuç bu !
Herkesi karşısına alan bir kadın !
Bir röportajda sorulduğu gibi yaşadıklarından sonra koyunken kurda dönüşen bir kadın !
