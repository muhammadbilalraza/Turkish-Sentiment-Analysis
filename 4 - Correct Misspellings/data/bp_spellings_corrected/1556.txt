Vagina Dentata psikanalizde , kadın cinsel organının içine giren erkeği iğdiş eden ' dişli ' bir ağız olduğu yolundaki inanış anlamına geliyor .
Bu inanıştan hareketle Teeth , erkeklerin iğdiş edilme kaygısından kaynaklandığına inanılan bu rahatsızlığı konu ediniyor .
Sadece konusunu okuyup , kaynaklık ettiği bu durumu dikkate alınca bile film ilgi çekici geliyor insana .
Öyle ya ; söz konusu korku - ya da inanç diyelim - sayısız kültür ve toplumun mitolojisinde ve tarihçesinde yer alıyor .
Sinema için de keşfedilerek kullanılması oldukça elverişli bir malzeme aslında .
Çeşitli kaynaklarda korku ve komedi türlerini kapsadığı belirtilse de , film aslında bu iki türün sınırlarına tam olarak dahil olamıyor .
Özellikle filmin korku türüne ait olduğunu iddia etmek çok isabetsiz bir yorum olacaktır .
Zaten son zamanlarda " komedi korku " adı verilen melez türün biraz kaçak güreşen bir tür olduğu yönünde düşünceler de yoğunlaşıyor .
Sanki korku filmi yapalım denip yola çıkanlar , bunun ne kadar zor olduğunu fark edince , komik duruma düşmek yerine direkt olarak yaptıkları filmin türünü " komedi korku " olarak ilan ediyorlar .
Şimdiye dek bu iki zıt türün iyi harmanlandığı film sayısı çok azdır .
Aklımıza geliveren ve başarılı dediğimiz çoğu film , aslında barındırdığı bu iki türden birinin ön plana çıkanıyla başarıyı yakalamıştır .
Yani komedi korku filmi diye yansıtılan birçok filmin komedi unsuru oldukça başarılı olduğu için , zayıf olan korku dozu dikkate alınmaksızın filmlerin başarılı addedildiğine şahit oluyoruz .
Teeth'te bu iki türden biri ön plana çıkıp filmi sırtlayamıyor .
Filmin yer yer absürt bir mizah anlayışı olduğunu kabul etmeliyiz ama korku namına bir iddia taşıdığını söyleyemeyiz .
Durumun kağıt üzerindeki ürkütücülüğü , filmi " komedi korku " türüne dahil etmek adına fazla ciddiye alınmış .
Zira gerçekten en iyimser yaklaşımla irrite edici bir durum mevzubahis .
Bu da saf bir korkudan ziyade , özellikle erkek izleyicinin özdeşleşme mekanizması devreye girerse hissedebileceği , filmin geneline yayılmayan , sadece kimi anlarda kendini hissettiren bir ürperti .
Ama kesinlikle korku ya da gerilim değil .
Kopan penislere ve erkeklerin acı içinde yakarışlarına komik gözüyle bakarsak , zaten bu filmin korku adına hiçbir şey vermediğini otomatikman belirtmiş oluruz .
Keza işin korkunçluğu biraz da bu anlardan kaynaklanıyor .
Ama film bunun korkunç mu yoksa komik mi olduğuna karar veremememize yol açıyor ki en büyük muğlaklık buradan kaynaklanıyor .
Tüm bu ürkütücülüğün içerisinde aslında bir saflık ve masumiyet arayışı da saklı .
Zira dişleri olan cinsel organının gazabına uğramayacak bir kahraman arıyor genç kız .
Aslında bunun ilk başta kendisi de farkında olmuyor ama zamanla bu lanetli özelliğini keşfettikten sonra erkeklerle yaşadıklarından bunu anlayabiliyoruz .
Genç kız sadece kendisini istismar etmeyen , gerçekten seven bir erkekleyken bu sorunu yaşamıyor .
Böyle bir erkek var mı yok mu ?
Bunu da filmi izleyince görün diyelim .
Teeth , tanımlandığı iki türe de tam anlamıyla yakın olamayan , en doğru tarifle " acayip " bir film .
İnsan her şeye rağmen izlediğine pişman olmuyor , tüm zaaflarına ve yetersizliklerine rağmen kabul edelim ki konu itibariyle değişik bir film .
Zaten film tüm ilginçliğini konusunun özgünlüğüne borçlu .
