Her uzun soluklu popüler seri için final beklentilerini karşılayabilmek ciddi bir endişedir .
Televizyon dizisi Lost'un çoğu kişide yarattığı hayalkırıklığı hala taze .
Harry Potter gibi tam 10 yıldır popüler kültürün en önemli işlerinden olmuş bir serinin finaline yönelik beklentiler de yüksek elbette .
Belki bu yüzden , herhangi bir Harry Potter filminden fazlasını bekliyorduk finalden .
Yazık ki bulamadık .
Serinin David Yates tarafından yönetilen dördüncü ve son filmi Ölüm Yadigarları : Bölüm 2 , finalin genel olarak beğeniyle karşılanmış ilk bölümünün devamı .
Harry ve arkadaşları , hortkulukları yok ederek Lord Voldermort'u önce zayıf düşürmeye , sonra da öldürmeye çalışıyorlar .
Savaş alanı ise Hogwarts Cadılık ve Büyücülük Okulu .
Şahsen kitapların hiçbirini okumadım .
Filmleri kitapla mukayese edenlerden değil , kendi içlerinde değerlendirenlerden biriyim .
Ayrıca seriyi hep ilgiyle takip ettim ama hiç büyük bir hayranı da olmadım .
Final için heyecanlandım ama beklentilerim bir Harry Potter fanatiğiyle eş değildi muhakkak .
Bunları söylüyorum çünkü filmi basın gösteriminde izleyen büyük bir hayranının " fiyaskodan hallice " diye tanımladığını biliyorum .
Böyle bir görüşü de bilmeye hakkınız var .
Benim gibiler içinse büyük ve çarpıcı bir final beklentisini karşılamayan , serinin ortalama filmleriyle aynı düzeyde , hatta yer yer altında bir işti .
Neden ?
Çünkü biz karakterler arasındaki duygusal çatışmaların çok daha derinlemesine işlendiği filmler gördük bu seride .
Merkezdeki temalar olan ergenliğin , çocukluktan çıkıp olgunlaşmanın , sorumluluklarının bilincine varmanın çok daha incelikli ele alındığı ; aksiyonun ve gizemin çok daha akıllıca kurgulanmış senaryolarla sunulduğu Harry Potter filmleri izledik .
Ölüm Yadigarları : Bölüm 2 belki de bir kitaptan iki film çıkarıp seriden biraz daha fazla para kazanma hırsının kurbanı .
Çünkü 80 dakika boyunca sadece son 45 dakikalık final bloğuna hazırlanıyoruz .
Kendi başına sağlam bir öyküsü yok filmin .
Ve o son 45 dakika boyunca da biraz fazla kolay çözülüyor her şey .
Bazı çok dramatik noktalar acele bir şekilde geçiştiriliyor .
Bazı detaylar unutulup bazı sorular cevaplanmıyor .
Bütün bunları , beklentilerinizi çok yüksek tutmayın diye söylüyorum .
Ölüm Yadigarları : Bölüm 2 , teknik mahareti ve katharsis'iyle serinin genel ortalamasının pek altına düşmüyor .
Sadece Azkaban Tutsağı veya ( benim şahsi favorilerimden ) Melez Prens düzeyine ulaşamıyor .
Bir önceki filmin de altında kalıyor .
Peki Hollywood , altın yumurtlayan bu tavuğun yerine ne koyacak ?
Percy Jackson ve benzerleri tutmadı .
Hobbit'lerden ancak iki film çıkacak .
Christopher Nolan , son Batman filmini çekiyor .
Serinin onsuz hangi yöne gideceği henüz belirsiz .
Ciddiye aldığımdan değil ama Alacakaranlık serisi de seneye bitiyor .
Superman'i yeniden canlandıracaklar ama onun da artık bir seyircisi kaldı mı sahiden ?
Bir tek The Avengers ve türevleri var galiba elde .
Ve sonsuza kadar devam edeceğe benzeyen Transformers ile Karayip Korsanları serileri .
Yani , hiç hafife almayalım , Harry Potter'ın yokluğu popüler kültür içinde bayağı boşluk bırakacak .
Twitter : aliercivan
