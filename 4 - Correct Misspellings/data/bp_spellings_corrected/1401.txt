Hay , Hak .
Türk filmlerinden yana zengin sezonun şahsen en fazla merak ettiğim yapımı , Neredesin Firuze'siyle umutlandığımız Ezel Akay'ın yeni filmi Hacivat Karagöz Neden Öldürüldü ? idi .
Velhasıl Akay , Neredesin Firuze'yi sevenler için neredeyse hatasıyla sevabıyla benzer nitelikte bir film olarak yeni yapımını tamamlamış görünüyor .
Zira Hacivat Karagöz Neden Öldürüldü , kurgusundan , süresine , diyaloglarından , oyunculuktaki tercihlerine kadar yönetmenin imzasını taşıyan , iyi niyetli bir film .
Niyeti sinema yapmak olan birinin filmi .
Film , temel aldığı Karagöz ve Hacivat'tan kaynaklanan " mizahi " imaj nedeniyle , izleyeceği filmin komik olduğu inancıyla salona gidecekleri şaşırtabilir , ama şaşırtmasın .
Zira hikaye eğlenceli bir biçimde anlatılıyor anlatılmasına ama , bir yandan da film son derece ciddi meselelere el atıyor .
Mevzu bahis efsanevi karakterlerin aslında mizah yaparken iğnelemeyi , izleyenlere gözün gör dediğini anlatmayı hedeflediğini düşünürsek eğer , olması gereken de zaten bu .
Filmin , gerek mizahın kendisi , gerekse yozlaşmanın tarihi gelişimi üzerine ettiği kelamlar , hikayenin üzerine sinmiş genel " eğlenti " havasının altında kesinlikle ezilmeyen , önemli unsurlar olarak izleyiciye geçiyor .
Ayrıca , filmin ses miksajının da katkısıyla bir dezavantaj gibi görünen Eski Türkçe kullanımı ise , kanımca son derece cesur bir karar olmuş .
Yerinde olmuş .
Akay , ilk filminde de birlikte çalıştığı görüntü yönetmeni Hayk Krokasyan'nın da el emeği göz nuru ile , yine görüntülerde hatırı sayılır bir başarı elde etmişse de , bu kez özellikle gündüz çekimlerinde önemli aksamalar , eksiklikler söz konusu .
Bunların geneli ise , gece çekimlerinde yer alan atmosferin , filme ruh katan gölgelerin , gündüz geçen sahnelerde kendisini her şeyin meydanda olduğu kişiliksiz bir aydınlığa bırakmasından kaynaklanıyor .
Yoğun emek harcanarak kurulan setler ise , yine aynı şekilde gündüz geçen seklanslarda nispeten daha fazla " set " gibi görünmekteyken , gece çekimlerindeki sekanslarda muhteşem bir işe dönüşüveriyor .
Yine filmin kurgusu , özellikle ilk yarım saat içersinde biraz dağınık ilerlerken , ortalardan itibaren oldukça toparlanarak dolu dizgin devam ediyor ki , Akay'ın kurguyla ilgili bu problemi Neredesin Firuze'de de yer alıyordu .
Ve büyük ölçüde de , filmin süresinden kısmamakla ilgili sorunlardı bunlar .
Kendileri kalıtsal olarak Hacivat Karagöz'de de mevcut .
Bununla beraber , film ilerledikçe pişen , sona doğru olgunlaşan , nihayet gözlerde güzel bir tat bırakan yapısıyla , eksikliklerini affettiriyor kuşkusuz .
Oyunculuklar bağlamında ise , iki başrol oyuncusundan özellikle Haluk Bilginer'in Karagöz rolünde müthiş bir başarı sergilediğini , neredeyse filmin önemli bir kısmını sürüklediğini belirtmemek olmaz .
Ancak Hacivat rolündeki Beyazıt Öztürk için aynı şeyleri söylemek zor .
Özellikle filmin ilk sahnelerinde izleyiciyi filme yabancılaştıran bir performans sergiliyor Öztürk .
Ancak ilerleyen sahnelerden , hatta garip biçimde sona vardıkça onun da hataları göze batmaz oluyor .
Kendisinin performans düşüklüğünün bir diğer sebebi ise bir takım sahnelerde sesin oturmaması .
Oyuncu kadrosunda performanslarıyla göz alan diğer isimler ise Güven Kıraç , Şebnem Dönmez ve sanıyorum ilk kez kendi sesiyle rol kesen emektar aktör Serdar Gökhan oluyor .
Her halükarda , bu topraklardan türemiş bir hikaye karşımızdaki .
Belli zümrelere değil sadece dürüste ve doğruya hizmet eden bir mizah ile ünlenip , aynı yolla satırın ucuna dayanan iki cengaverin izlenmesi gereken öyküsü .
