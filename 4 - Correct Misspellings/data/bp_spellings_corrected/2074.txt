Korku filmleri seyirci çekiyor , para getiriyor inancı hala sağlam .
Olmaması için de bir sebep yok .
Son dönemde Paranormal Activity gibi filmler , çok az masrafla büyük kar elde edilebileceğini de kanıtladı .
Orta ölçekli bir yapımcı için , az para harcayarak korku filmi yapmak mantıklı bir strateji .
3 Harfliler : Marid bu bakış açısıyla kotarılmış belli ki .
Ama seyirciye biraz daha özenli , biraz daha orijinal işler sunmak gerek .
Sadece elde edilecek kara bakmak , uzun vadede seyirciyi kaçıran bir hamle olabilir .
Çıkış noktası " Bizde bir korku filmi nasıl tutar ? " olunca , ortaya çıkan formül hep aynı .
Cinler , birkaç Kur'an alıntısı , muskalar , Japon filmlerindeki gibi saçları yüzüne dökülen esmer kız çocuğu , Exorcist'tekine benzer bir din adamı .
Sanırım hepimiz kabul ederiz ki , yamalı bohça .
" Peki bunu nasıl ucuza getiririz ? "
Filmin yüzde doksanı tek bir evde geçsin .
Henüz yeni tamamlanmış , reklama ihtiyacı olan bir siteden sponsorluk alınsın .
Sadece beş karakter .
Oyuncuların hiçbiri yıldız değil ama tanıdık yüzler .
Seyirciyi zıplatmak için de görüntü ve ses efektleri .
En kolayı .
Ama bütçe düştükçe , o efektlerin kalitesi de düşüp basit montaj oyunlarına dönüşüyor .
Mor bir blur efektiyle korkmamız bekleniyor hatta yer yer .
3 Harfliler , ite kaka uzun metraj haline getirilmiş bir film .
80 dakika civarında .
O da kahramanın evde uzun uzun muska aradığı sahneler ve benzerleriyle .
Hazırlık 60 dakika sürüyor .
Cinin gelip herkesi öldürmesi 15 dakika .
The Fourth Kind gibi filmler araya giren video röportajı fikrini vermiş .
Mevzuyu toparlamak için de sona bir ilahiyatçıdan bilgiler .
Bilgi mi hurafe mi , orası zaten ayrı bir konu .
Halkın cehaletini kaşıyalım , orada da ekmek var .
Cinle karşı karşıya kalındığında senaryoyu ilerletecek bir çözüm bulunamıyorsa , bu filmi izlemek için sebebimiz ne ?
Korkutucu , ürkütücü tek bir anı yok zaten karşımızdaki işin .
Muska , zemzem suyu , hiçbir şey durduramıyorsa cini ; Kuran'ı da elinden düşürdüğün an her şey bitiyorsa , bu cinlerden iyi korku filmi yapmak için malzeme çıkmıyor demek ki .
Ya da bu işe yeltenenlerin hiçbiri gerekli özeni göstermiyor .
Yeterince kafa yormuyor .
Senaryoya , prodüksiyona veya rejiye .
Aksine ikna olacağımız bir örnek yapıldı da ben mi kaçırdım acaba ?
Ama işte , sadece ilk haftasonunda 22 bin küsür seyirci , yapımcıyı kurtaracak bir gişenin elde edileceğini gösteriyor herhalde .
Kazanılan para daha özenli işlere mi dönecek ?
Benim pek ümidim yok .
