Sinemamız politik geçmişiyle hesaplaşmaya başladı başlamasına ama nasıl hesaplaşacağını henüz belirleyebilmiş değil !
Mahmut Kaptan imzalı Kafes de bunlardan …
Kafes 70’lere ve tabii akabinde yaşanan 80 darbesine ülkücü cenah açısından bakıyor , tabii o zamanlar islamcılar politik bir figür olarak ortalıkta olmadığı için çatışmaların en şiddetlisi devrimciler ve ülkücüler arasında yaşanmıştı .
Ve yaşanan kaos sonucu asker yönetime el koymuştu vs …   Film mahalle olgusundan , mahalledeki ‘ağabey’ figüründen başlıyor , ülkücülerin devrimcilerle yaşadığı atışmalara değinip ( bu ülkenin evlatları kardeştir teması temel vurgu )   asıl öcünü seksen darbesinden ve askerden alıyor .
Tabii araya bir aşk hikayesi ve ‘Divani’ kitabından dizeler de sıkıştırılıyor ve film ‘inanç’ kısmını da ülkücüler üzerinden tamamlıyor .
Bir kere bu tarz filmlerde dikkat edilmesi gereken ideoloji ve o ideolojiyi nasıl yansıttığın elbette .
İşin kendi ideolojini aklama kısmına bir şey demiyorum , sonuçta bir propaganda içeriyor bu filmler ve yanlış bakış açısı normal .
Ama filmlerin karşı tarafı yani kendilerine düşman olan tarafı gösterme de sorunları var .
Kötülük o kadar abartılıyor ki sonunda karikatürize bir boyuta geçiyor , sahicilikten uzaklaşıyor , burada da özellikle asker ve polis tiplemelerinde bunlar mevcut .
Bunlar filmin ideolojisinden çok savunduğu değerleri un ufak eden detaylar .
Filmin devrimcilere bakış açısını gayet ılımlı buldum , yukarıda da bahsettiğim gibi , aynı mahallenin çocukları bakış açısı hakim .
Tabii bazı yerlerde mesela okul sahnesinde absürt bir afişleme çalışması vardı .
Hem özensiz bir sanat yönetimi çalışması yapılmış , hem de gerçeğin uzağında .
Okulun her yani solcu afişlerle donatılmış , ülkücüler sınava dahi girmek de zorlanıyor vs …
Dediğim gibi film birkaç devrimci - ülkücü didişmesinden sonra darbe hesaplaşmasına geçiyor .
Fonu , ideolojiyi değiştir karşımızdaki tam solcu filmi diyeceğimiz kareler var !
Burada yönetmenin mi kafası karışık , yoksa ideolojiler aynı kapıya çıkar kafasını mı empoze etmiş bilemedim ama ılımlı çizginin sonuna kadar korunmaya çalışılmış olması ilginç bir detay gerçekten de !
Filmin ilginç detaylarından biri de ülkücü cenahı şiddetten arınmış bir oluşum olarak resmetmesi , belki de umut etmesi denilebilir .
Hatta öyle ki mahalle örgütlenmesi içindeki şiddetli yanlısı ülkücülere ders veren , onları örgütten atma yolunu seçen bir bakış açısı var .
Eli kalem tutan , şiir seven , aşık olan Mehmet deyim yerindeyse çizgisini bozmadan , sevdasını içine gömerek , işkencesini çekerek bu süreci atlatıyor kendince ama film geride birçok masum insanın harcandığını , solcuların aklandığını da söyleyiveriyor o arada .
Film bir ülkücü profili çiziyor , bütün kötü yanlarından arındırılmış , ideolojik olarak düzgün bir imaj bu .
Tabii bunun her ideolojik alt yapı gibi gerçek hayatta pek de karşılığı yok , mahalle delikanlısı tabiri daha denk düşüyor özellikle de Mehmet karakterine .
Sonuçta 80 darbesiyle her ideolojinin bir hesaplaşma isteği ortaya çıkıyor , film biraz da bunu yapıyor .
Ülkücüler belgeseli de bunun üzerineydi .
Evet onlar da bedel ödediler bu süreçte ve bunun bilinmesini istiyorlar ve bunun propagandasını yapıyorlar .
Filme ismini veren Kafes devrimci ve ülkücü öğrencileri aynı hücreye tıkıyor ve aynı kaptan su içirtiyor !
Filmden anladığım şu ; solcuları kötülemek için yola çıkılmış senaryonun daha ötesine eli gitmemiş ve başımıza gelen her şeyin sorumlusu olarak 80 darbesini hedef almış .
Mehmet karakterini oynayan İsmail Hacıoğlu’nu gayet iyi buldum , hafif külhanbeyi , mahalle ağabeysini iyi kıvırmış !
Ama yine de filmin karikatürize kişilikleri , dozajı kaçan sahneleri var ve bu filme çoğu yerde amatörlük katmış .
Onun dışında ideolojik olarak yakın olanları tatmin edecektir diye düşünüyorum . twitter . com / BanuBozdemir
