Üniversite'de okurken bir arkadaşım elime birkaç film tutuşturdu ve ’’Bunları izle !
Bu filmleri bize çocukluğumuzda seyrettirselerdi bambaşka bir hayal dünyamız olurdu . ’’ dedi .
Hayao Miyazaki ? yle bu vasıtayla tanışmıştım ve arkadaşımın ne kadar haklı olduğunu Miyazaki’nin filmlerini seyrettikçe anladım .
Aslında Alplerde yaşayan kız ’Heidi’ dizisi ile Miyazaki'nin adını bilmeden çizgisini seyrediyorduk .
Ama Isao Takahata bu çizgi dizinin yönetmen koltuğundayken Miyazaki , serinin sadece sahne dizaynı ve layout kısmıyla ilgileniyordu .
Aslında önceleri , Batı dünyasında animasyon çılgınlarının dışında da pek bilinmiyordu .
Ama Spirited Away ( Ruhların Kaçışı , 2001 ) filmi En İyi Animasyon Oscar Ödülü'nü aldığında , Batı ve ardından tüm dünya gözünü Miyazaki harikalarına ’sonunda’ çevirdi .
Öncesinde Japonya'da da , 1997 yapımı Princess Mononoke , Titanik vizyona çıkana kadar Japonya'daki en çok hasılat yapan film ünvanını elinde tutmuştu .
Ve dengeleri değiştiren 2008 yapımı son filmi Küçük Denizkızı Ponyo'yla ( Gake no ue no Ponyo - Ponyo on the Cliff ) , yine ustanın kendisi oldu .
Küçük Denizkızı Ponyo kendi ülkesi Japonya'da , Kara Şövalye’nin ( The Dark Knight ) vizyona girdiği zamanlarda onu tüm dünyada kırdığı rekorlara rağmen gerisinde bıraktırdı .
Tokyo Anime ödüllerinde 5 ödül kazandı , 65. Venedik Film Festivali’nin ana yarışmasında yarıştı .
Daha birçok başarıya imza atan film , bizde de vizyona girmeden önce Filmekimi ve Uluslararası Bursa İpekyolu Film Festivali ve 4. Uluslararası Avrasya Film Festivali programında yer aldı .
Okyanusun derinliklerinde yaşayan , fakat insan olmak isteyen bir denizkızı , babasının krallığından kaçıp yüzeye çıkar .
Burada 5 yaşındaki Sosuke ile tanışan küçük denizkızı , onunla arkadaş olur .
Sosuke ona Ponyo adını verir ve kısa sürede ikisi de birbirlerine ısınır .
Ama deniz hayatının da kuralları ve bedelleri vardır .
Bir denizkızının yüzeye çıkması , okyanusun dalgalarını coşturup tisunamiye sebep olur ve ekolojik denge bozulur .
Eğer Sosuke onu gerçekten seviyorsa her şey yoluna girecek , Ponyo da bir insana dönüşecek ve babası da onun yolundan çekilecektir .
Film , diğer ’Miyazakiler'e oranla daha az detaylı , hatta mekan kullanımı çoğunlukla boş .
Ama animasyon anlamında da tekniksel olarak daha karmaşık .
Sulu boya tekniği kullanarak animasyonlarını yapan ustanın 170.0 el çizimiyle en çok çalışma yaptığı filmi .
Fakat Ponyo , 1988 yapımı Komşum Totoro’yu anımsatıyor .
Usta az ayrıntılı ama çocuksu ruhu kuvvetli dünyasıyla , o döneme geri dönüş yapmış gibi .
Ama yine de Ponyo’nun Miyazaki filmlerinin en şirini olduğunu da belirtmek gerekir .
Ponyo aslında bildiğimiz Anderson'un hikayesi denizkızı Marmeid temeline kurulmuş .
Tabi bir denizkızının , babasının krallığından kaçarak insan olmak için yaşadığı maceraları al , Miyazaki'nin öngörülemez dünyasına yerleştir .
Bir de Batı’nın dayattığı kusursuz görünümlü karakterlerine karşı buradakiler , Miyazaki çizgisinde eğlenceli , daha bir ortalama insan gibi gözüküyor ya da daha olmayan bir ’şey’e benziyor .
Filmin hikayesi Miyazaki’nin diğer tüm karakterleri gibi derinlikli oluşturulmuş Ponyo üzerine kurulmuş .
Bu şirinlik abidesi kız çocuğu ile Sosuke'nın ilişkisi , arka plan bembeyaz olsun yine de etkilerdi .
Ama okyanusun dibi tamamen renkli bir dünya .
Hatta yer altının muhteşemliğine karşın okyanusun yüzeyiyle bir tezat oluşturulmuş .
Yeri gelmişken belirtmeli ki , denizin üstünün çerçöple dolu olmasıyla Miyazaki , çevreci duruşuna dikkati çekiyor .
Bu filmde tek sorun olarak tanımlayabileceğim olgu Ponyo’nun babası .
Eskiden bir insan olan Fujimoto , nasıl bir evrim geçirdi de okyanusun içinde yaşayabiliyor , gücünü nereden alıyor bilemiyoruz .
Dahası tansiyonun asıl sebebi olan bu karakterin ilk açılış sahnesindeki etkisi film ilerledikçe kaybolup anlamsızlaşıyor .
Ama her şeyin mümkün olduğu Miyazaki dünyasında pek de sorguya meyil vermeden filmin büyüsüne kapılmamak imkansız .
Teknolojiyi sonuna kadar kullanan Hollywood animasyonlarına karşın Stüdyo Ghibli , yine bir başyapıt çıkarmış .
El çizimi karelerinse çocukluğumun çizgi filmlerini anımsatması yaşıtlarım ve büyüklerim için ayrı bir nostalji .
Sonuç olarak izlerken ’’Ben seni yer , bitiririm’’ diye yerinizde hop oturup hop kalkacağınız karakterle , ortalama hayal gücünü fersah fersah aşan bir dünyada bir rüya , Ponyo .
Miyazaki’nin bilinçaltımıza başka dünyaları göstererek rüyalarımıza yine bir armağanı var bu filmle .
