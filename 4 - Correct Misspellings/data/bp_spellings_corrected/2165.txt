Savaş , hele hele başka bir ülkeyi işgal ve katliam , masumlara yönelik suçlar nedeniyle asla kabul edilemez !
Savaşlarda , kadınlar ve çocuklar kirletilip yok edildikçe , insanlık denilen o büyük muamma , daha içinden çıkılmaz bir hal almaktadır .
Düşünün ki , kendi karısı ve çocukları olan bir asker , başka bir ülkenin kadınları ve çocuklarına tecavüz edebilmekte , onları vahşi yöntemlerle öldürebilmektedir .
Bu çılgın histeri , bu toplu vahşileşme hali neredeyse gerçeküstü gibi görünse de , insan binlerce yıldır aynı insandır : Güçlü hissettiği an , zayıf olan avını işkenceyle öldürme tutkusu açığa çıkan , vahşi bir tür !
1958 doğumlu Çinli kadın yazar Yan Geling , " Savaşın Çiçekleri " romanında , savaş mağdurlarının , en ağır koşullarda ve umutsuz bir ortamda bile insan olmanın mucizelerini yaratabildiklerini , yüreklerinden gelen sevgi ve cesaretle fedakârlıkta bulunabileceklerini , trajik biçimde anlatmış .
Olaylar , Japon İmparatorluk Kara Kuvvetleri'nin Çin'i işgali sırasında , başkent Nanking'in yıkıma uğratıldığı süreç sonunda , 13 Aralık 1937 günü düşürülmesiyle başlıyor .
Rahip kılığında ama aslında bir tahnitçi ve sevimli bir yalancı olan John Miller ( Christian Bale ) , bombalanmaması uluslararası teminat altına alınmış büyük kiliseye geldiğinde burada sadece bir Çinli erkek öğrencinin kaldığını görür .
Kısa süre sonra , ergenlik çağına yeni girmiş kız öğrenciler ile genç seks işçisi kadınlar da buraya sığınır .
Japon askerlerin acımasız saldırganlığı ile kaçma planları arasında sıkışan bu bir grup kadın ve kız çocuğu için özgürlüğe kavuşmak hayal midir , yoksa birilerinin fedakârlığı diğerlerinin kurtuluşu mu olacaktır ?
Öncelikle , kadın yüreğinin özveride bulunma gücü , korkusuzluğu , cesareti ve içine sızılmasına kolayca izin vermediği ruhunun zerafeti üzerine bir hikâye bu .
Aynı zamanda , giderek gözü kara biçimde çocuklarla kadınlara yardımcı olan John ve kanının gerçekten son damlasına kadar savaşan genç Çinli asker gibi erkek karakterler üzerinden altı çizilen , insan olmanın onuruna dair bir eser .
Cesaret , şeref , özveri gibi temaları , " Kahraman ( Ying Xiong ) " gibi , Parlayan Hançerler ( House of Flying Daggers ) gibi , iki binli yıllarda çektiği gösterişli filmlerde de işleyen , Çin'in belki de en etkili yönetmeni Zhang Yimou , Savaşın Çiçekleri ( The Flowers of War ) filminde , hem dramatik hem de üslupsal anlamda yüksek düzeyi yakalamış .
Yönetmen , altı hafta süren işgal süresince Japonların öldürdüğü sivil ve silahsız asker sayısının iki yüz bini aştığı , hatta Çin resmi kayıtlarına göre üç yüz bini bulduğu , tarihin gündemine pek getirilmeyen bu büyük katliamı olabildiğince sert yansıtıyor .
On binlerce kadının da tecavüze uğradığı Nanking Katliamı'ndan verdiği vahşi örnekler ve gerçekliği aynen yakalamış sert çatışma sahneleri , öyküdeki erdemlerin tam zıddı olduğu oranda , bu erdemleri ve iyiliği yoğunlaştırıyor .
 " Her şey zıddı ile kaimdir " diye düşünürsek , kadınların ve kızların her manadaki güzellikleri , bu inanılmaz kötülüğün olduğu ortamda en ulvi ifadesine ulaşıyor .
Bir de , ilginç biçimde , ilk başta kiliseye sığınan kız öğrencilerin de , seks işçilerinin de sayısı aynı : Her iki grup da on dörder kişi !
On dört , bilindiği gibi güzellikle bağlantılı .
Kızlar zaten masum birer çocuk .
Erkeklere çok eski çağlardan bu yana hizmet veren mesleğin emekçileri , toplumsal bakış açısının aksine içlerindeki çocuğu hiç kaybetmemiş ve kızlara baktıkça kendi çocukluklarını gören fahişeler ise insan hissetmenin meslekle bağlantısı olmadığını ispatlıyorlar .
Evet , güzellik , çok geniş anlamda " Savaşın Çiçekleri " nin temalarından biri , bana göre ana teması .
Bu güzelliğe değerli katkılarda bulunan , başta Ni Ni ( Mo Yu ) ve küçük Xinyi Zhang ( Shu rolünde ) olmak üzere kadın oyuncuların tümünün performanslarını seyretmek gerek .
Ayrıca , kendini kurtarma şansı varken vicdanının çağrısını reddedemeyen , vahşetin yakın tanığı John rolündeki ' bukalemun oyuncu ' Christian Bale'in de , filme önemli katkıda bulunduğunun notunu düşelim .

ali . ulvi . uyanik@gmail.com
twitter : @aliulviuyanik
