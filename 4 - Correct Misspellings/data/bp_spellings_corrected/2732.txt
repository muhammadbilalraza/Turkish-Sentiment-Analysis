Bundan tam tamına 10 yıl önce vizyona giren bir korku – gerilim filmi , o dönemde pek de alışkın olunmadık bir yol seçmiş , kapalı alanda hayatları için mücadele eden insanlar klişesini olabildiğine gerçek ve karanlık hale getirmişti .
Bir yandan kurbanların gözünden bakarak sık sık “neden ? ” sorusunu soruyor , diğer yandan ise olan bitenin aslında sizin de başınıza gelebileceğini düşünüyordunuz .
İnsan özünde gerçekten de kötü müdür ?
Yoksa kötü olmayı mı seçer ?
Peki ya iyi olmaya karar verenler ölenler mi olmalı ?
Yer yer yaşattığı gerilimle , gerçekçilik ve çaresiz kalmanın en iyi örneklerinden biri olan Michael Haneke’nin 1997 tarihli Funny Games’inin yeni bir yorumunu izliyormuşsunuz gibi hissettiren Ziyaretçiler akıllara bu şekli ile kazındı .
Sıradan insanların başına asla olmaz diye düşündükleri şeylerin , hem de en kötü şekliyle gelmesi , ümitsizlik , anlam verilemeyen bir kötülük ve kafalarda dönen “neden” sorusu .
Cevap ise çok basit : “Çünkü yapabiliyoruz” ve “Çünkü evdeydiniz” .
Yıllar boyunca beklenen , ha geldi ha geliyor derken sürekli iptal edilen devam filmi en nihayetinde bizlerle .
Aradan geçen koca bir 10 senenin ardından işte Ziyaretçiler : Gece Avı .
Üç amansız psikopat katil ve iki sevgilinin aynı evdeki ölümcül kabusları bu sefer farklı bir formül üzerinden anlatılıyor .
Canilerin avladıkları kişiler dört üyeli bir aile ve koca bir park alanı , katillerimizin oyun sahası .
Kısıtlı mekan tercihi yerine bu sefer daha çok seçenek sunacak , kahramanların saklanıp hayatlarını kurtarmak için içinde debelenecekleri , bir bakıma bir karınca çiftliği .
İlk bölümün yönetmeni Bryan Bertino bu kez senaryo yazarı olarak görev alıyor ve kendisine hazırladığı metni elden geçirecek Ben Ketai eşlik ediyor .
Ziyaretçiler’den sonra Ölümcül Kayıt ve ondan çok daha başarılı bulunan The Monster’ı yöneten ismin yerine gelen kişi ise Johannes Roberts .
Kendisini , türün sağlam örneklerinden biri olan Denizde Dehşet ile hatırlamak mümkün .
Kısacası işin yönetmenlik ve senaryo açısından pek fazla sorunu yok ; en azından beklenti o yönde .
Peki gerçekler ne alemde dersek ?
Orijinal filmin kurbanlarını oynayan Liv Tyler ve Scott Speedman yerine bu kez dört başı mamur bir aile var .
Annemiz Cindy ( Christina Hendricks ) , babamız Mike ( Martin Henderson ) , genç ve asi kızımız Kinsey ( Bailee Madison ) ve ailenin pırlantası ağabey Luke ( Lewis Pullman ) .
Sorunlu bir kız olan Kinsey yatılı okula gidecektir ve hemen öncesinde bir akraba ziyareti planlanır .
Ancak geceyi geçirecekleri karavan parkında sakinleşmeye çalışan ailenin planları istedikleri gibi gitmeyecek , hatta gün ışımadan muhtemelen feci şekilde can vereceklerdir .
Dört bir yana dağılmış olan karakterler deyim yerindeyse kendileri için en uygun ölümü arayacaklardır .
Ziyaretçiler : Gece Avı filmi her şeyden önce seksenler ve bir parça da doksanların klasikleşmiş korku – gerilim filmlerini kendisine örnek almış .
Yönetmen Roberts , daha önce dile getirdiği gibi janranın üstadı , Halloween serisi ve The Thing’in yaratıcısı John Carpenter’a olan hayranlığını filmine de yansıtmış .
Adeta o yapımlardan bir örnek gibi öne çıkan müzikler , tercih edilen renk paleti , tekinsiz geniş alanlar ve tek noktaya odaklanan kameranın yarattığı huzursuz bekleyiş .
Buna puslu bir atmosfer , durmak bilmeyen kötülüğün ayaklı hali katiller de eklenince seyirci olarak kendinizi eski usül bir korku serüveninin içinde buluyorsunuz .
Üstelik bu sefer ölümüne üzülebileceğiniz daha fazla insan var .
Havuzdaki kovalamaca sekansındaki gibi , suya yansıyan ışıklar , sessizlik ve olası bir kurtuluşun yarattığı çarpıntı da tüm bunları destekler nitelikte .
Christina Hendricks ve Martin Henderson gibi iki yetkin ismin öne çıktığı Ziyaretçiler : Gece Avı filmi bu artıların yanında önemli bir eksikliğe de sahip .
Ben Ketai’nin yeniden şekillendirdiği senaryo , maalesef ki iki boyutlu karakterler ve onların gerçekleştirdiği ahmakça kararlarla dolu .
Şekil ve ruh yerli yerindeyken , bunun en önemli öğeleri olan masum kurbanlar , onlara sempati duymanızı sağlayacak kadar gerçekçi değiller .
Bilindik ailenin üzerine titreyen anne , biri ümit vaat eden , diğeri sorunlu çocuklar ve hepsinin ortasında duran bir baba .
İlgi çekici , heyecan uyandırıcı bir yanları yok ve ilerleyen dakikalarda da bu iki boyutlu sunum kesintisiz olarak devam ediyor .
Bu da gerilimi törpüleyen en önemli etken .
Nitekim Ziyaretçiler’deki çift oldukça sıradan olmakla beraber bir bakıma geleceklerini merak edeceğiniz , bir süre sonra kendilerine ısındığını , gerçekçi tiplerdi .
Gece Avı’nda ise ne her gün gördüğümüz sıradan insanlar var , ne de sivri yanlarıyla öne çıkan orijinal karakterler .
Sadece Hollywood’un klasik kalıp ailelerinden bir tanesi .
Uzun süredir beklenen ikinci bölüm , senaryosu yüzünden aksayan , gerekli detayların kahramanlarından esirgendiği , öte yandan atmosferi , müzikler ve üç bilinmez psikopatıyla birlikte sağlam bir gerilim sunmayı başarıyor .
Bu da türün sevenlerini salonlarda misafir etmek için fazlasıyla yeterli .
Not : Filmdeki otomobil sahnesi ile Stephen King romanı Christine ve Carpenter’ın aynı isimle uyarladığı filme de sağlam bir saygı duruşu var . burcinaygun@gmail.com
