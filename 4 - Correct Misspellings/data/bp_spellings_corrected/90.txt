2019 ,  Stephen King uyarlamaları konusunda oldukça bereketli bir yıl oldu .
Pet Sematary , It Chapter Two ve Netflix yapımı In the Tall Grass’ın vasatlık ve kötülük arasında seyreden hallerini gördükten sonra , en az umut bağladığım ancak en çok merak ettiğim doktor Sleep’e geldi sıra .
Kuşkusuz merak hissiyatı ve umutsuzluğun sebepleri birçoğumuz için ortak temellere dayanıyor .
Kitabın sinemaya uyarlanacağını ilk duyduğumuzda aklımızda beliren sorular bile birbiriyle tutarsızken , bu soruların cevapları nasıl tutarlı olabilir ki ?
Stanley Kubrick’in hikayede yaptığı tüm değişiklikleri görmezden gelerek yazılan doktor Sleep’i , Kubrick’in klasiğinin direkt devamı olarak nasıl düşünebiliriz ?
Filmin tam anlamıyla reddedilmediğini ve her iki metnin ‘ne şiş yansın ne kebap’ mantığıyla birbirine yedirildiğini varsaydığımızda filme yaklaşımımız nasıl şekillenir ?
Orijinal filmin , orijinal romandan kitlesel olarak daha çok bilinmesi ve bunun getirisi olarak pazarlama stratejisinin film üzerinden kurulması King’in her iki kitabını da değersizleştirmez mi ?
Bu noktada içinden çıkılması gereken sarmalı çözecek bir şeye ihtiyacımız var .
O da ‘klasik bir romandan öznel bir şekilde uyarlanan ikonik bir filmin , bizzat romanın yazarı tarafından kaleme alınan devam hikayesini perdeye aktaracak yetkinlikte bir sinemacı ! ’ .  Mike Flanagan , bu isim mi ?
İşte , bu film de dahil olmak üzere hiçbir zaman cevabını net olarak alabileceğimizi sanmadığım bir soru daha !
‘Aktif korku sineması yönetmenleri’ tamlamasını ‘oldukça aktif’e çevirirken zorlanmayan bir isim Flanagan .
Absentia ( 2011 ) ile başlamasına rağmen Oculus ( 2013 ) ’tan sonra ivme kazanan uzun metraj kariyerinde her seneye en az bir film sığdırması bunu ispatlıyor .
Kabul etmek gerekiyor ki en ufak ilgi kırıntısı beslenmeyen filmlere bile dokunuşunu katmayı başarıyor .
Mevzu , bu dokunuşun sihirli olmaması . ‘Memur’ tanımı fazlaca acımasızlık barındırsa da azımsanmayacak bir kitlenin kendisine yüklediği otör sıfatını hak edebilmesi pek mümkün görünmüyor Flanagan’ın .
Dizilerle aramdaki ‘akıl sır erdiremediğim’ mesafeden dolayı izlemediğim ve övgülere boğulan The Haunting of Hill House’u bir kenara bıraktığımızda , güvenli sularda yüzen , yeni şeyler denemekten imtina eden bir sinemacı duruyor karşımızda .
Gelelim altına girdiği bu ağır ‘Doctor Sleep’ yükünün altında ezilip ezilmediğine …
Size bir iyi bir de kötü haberim var .
İyi haber : Öyle bir şey yok !
Kötü haber ise : Batı yakasında değişen bir şey yok !
Stephen King’in Overlook Hotel’de yaşanan o travmatik kışın 40 sene sonrasına gittiği kitabı , çok katmanlı ve zamansal atlamalı bir olay örgüsüne sahip .
Yaşadığı korkunç olayların etkisiyle babasının ayak izlerini takip etmeyi seçen dam , iflah olmaz bir alkoliğe dönüşmüş durumda .
Işıltısı devam etse de parıldamıyor .
Normal bir hayata dönmek için İsimsiz Alkolikler toplantılarına katılmasının faydasını görse de zihinsel olarak iletişime geçtiği Abra’yla kurduğu dostluk , geçmişiyle hesaplaşacağı bir dizi olaya sebebiyet veriyor .
Filmin konusunu bu şekilde özetleyebilseydik keşke .
Başını Şapkalı Rose’un çektiği True Knot adlı tarikat , Abra’nın peşinde .
Yalnızca Abra değil , neredeyse tüm ışıltılı insanlar radarlarında .
Özel güçlere sahip insanları öldürerek elde ettikleri buhar ömürlerini uzattığından , zevk için değil yaşamak için yollardalar .
Filmin neredeyse yarısına kadar yolları kesişmeyen üç ana karakter ve bu karakterlerin motivasyonlarını anlayabilmek için neredeyse tüm Amerika’yı dolaşacağız .
Bu denli yoğun bir gündemde 152 dakikalık süre bile size yardımcı olmuyor .
Başına aldığı dert yetmezmiş gibi kurgu masasına da kendisi oturan Flanagan , - elinden geleni yapsa da - cevapsız kalan sorulara yanıt veremiyor , karakterlerini benimsememizi sağlayamıyor .
Kimi anlarda yaratmayı başardığı tansiyon , olan biteni umursamamıza değil teknik başarıya bağımlı kalıyor .
Dağınıklık baki olsa da ilk filmle aramızdaki bağı kuran Dan’e eğilmekte elini korkak alıştırmaması en büyük artısı .
Ana teması bağımlılık olmayan filmlerin düştüğü tuzaklardan mümkün mertebe uzak duran Flanagan , The Shining özelinde hiç de klişe olmayan baba problemlerinin , boş boş bakılan şişelerden daha önemli olduğunu hissettiriyor .
Jack Torrance / dam Torrance / alkol üçgeninde yaşananlar birbirine sıkı sıkıya tutunan neden sonuç ilişkilerine bağlı ama karakterin rehabilitasyonu alışıldık ezberlerden uzak .
Çemberin tamamlanmasıyla görece doyurucu bir baba - oğul hesaplaşmasına bağlanmamız , etkisi kısıtlı olsa da arınmayı beraberinde getiriyor .  
Romanda çok daha fazla yer alan Dan’in hasta bakıcılık günleri , ‘Doctor Sleep’ sıfatının nereden geldiğini açıklarken filmin en duygusal anlarına ev sahipliği yapıyor .
Ölmeye yakın olan insanların huzurla öteki dünyaya geçmesini sağlayan dam , karanlık bir King fantezisinin dört başı mamur karakteri olduğunu bas bas bağırıyor .
Paralelde devam eden True Knot - Abra eşleşmesi filmin aksiyon kaynağı .
Yine de Shining evrenine katılan süper kahraman sosu ağızda buruk bir tat bırakıyor .
Son zamanların en keyifli fantastik film sekanslarından biri olarak anında bağrıma bastığım astral seyahat sahnesiyle bu kısmın zirvesini yapan Flanagan , aynı anda 10 farklı mekanı idare etmeye çalışan filminin dağılmasına yakın ‘WriteReviews edilip onaylanmış’ dala tutunuyor : Nostalji !
King’in romanının sonunda yerle bir ettiği , Kubrick’in ise ayakta bıraktığı Overlook Hotel’e dönüşümüz , Scorsese’nin Marvel filmleri için yaptığı benzetmeyi akıllarımıza getiriyor .
Neyse ki bir Shining Lunaparkı’ndayız ve bu konuda hiçbir şikayetimiz yok .
Baltayla parçalanmış tuvalet kapımız yerli yerinde .
237 numaralı oda içine girilmeyi , koridor kanla kaplanmayı , labirent keşfedilmeyi , altın salon müziğin ritmine kapılmayı ve hayaletler harekete geçmeyi bekliyor .
Nostalji hissiyatı içimizi kaplıyor , tüylerimiz diken diken olmaya hazır ama bir şeyler eksik .
Hikayenin fazla parçalarının bozduğu dengenin artçı şokları duygu durumumuzu kontrol altında tutuyor . ‘Keşke’ diyoruz … ’Keşke King , aklından her geçeni kağıda dökmeseydi de Flanagan , Dan’in üzerinden ilerlemeye devam edebilseydi .
Belki o zaman olabildiğine dramatik olan bu son , bizi hüzünle karışık bir coşkuya sevk ederdi … ’
