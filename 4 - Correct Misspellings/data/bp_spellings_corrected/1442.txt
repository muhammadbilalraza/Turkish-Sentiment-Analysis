3D teknolojisi bazı film ve animasyonların yeniden beyazperdeye taşınmasına imkan tanıyor .
Aslan Kral ( 3D ) ( The Lion King ( 3D ) ) ve Titanik ( Titanic'e ) ' ten sonra 1991 yılında vizyona giren Güzel ve Çirkin ( Beauty and the Beast ) de 3D teknolojisiyle yeniden doğmuş gibi oldu .
Güzel ve Çirkin'i izlerken insanın dikkatini çeken en bariz şey teknolojinin ne kadar ilerlediği oluyor .
Güzel ve Çirkin'den önce vizyona giren Rapunzel'in devamı niteliğinde on dakikalık kısa film gösterildi ve aradaki teknik fark ayan beyan ortaya çıktı .
Sanki çok eskiye gitmiştik ve onu gözlüklerimizle yenileştirmeye çalışıyorduk .
Aslında yapılmak istenen tam da bu !
Ama Güzel ve Çirkin , Aslan Kral kadar tatmin edici ve ilgi çekici değil !
Klasik bir görünüş değil , iç güzelliği önemlidir anlatısı .
Disney klasiklerini tekrar vizyona sürüyor ama nedense bir yandan da değişen teknolojiye , geçmişe öykünüyor gibi .
Güzel ve Çirkin Fransız yazar Jean - Marie Leprince de BeaumontPrince de Beaumont'un , güzel , genç bir kız ile canavara dönüşmüş bir prensi konu alan masalına dayanıyor .
Ayrıca filmdeki bazı ayrıntılar 1946 yapımı Güzel ve Hayvan filminden ilham alıyor .
Kibirli olmak ve cezalandırılmak arasında derin bir bağ kuran film , güzel Bel ile canavarın kesişen yollarından etkilenmiş .
Fazla şarkılı sözlü gelen ve dublajıyla kulağımızda çın çın çınlayan animasyon , ‘çocuklar için ' olduğunu bas bas bağırdı kulağımızın dibinde !
Tabii Güzel ve Çirkin'i izlerken aynı zamanda eskiden animasyonun bir adet belirgin mesajının olduğunu , çizgisi , anlatımı ve diyaloglarıyla sadece çocukları amaçladığını bir kez daha gördük .
Son dönemde yapılan animasyonların ise çocukların hayal gücünü genişletmek adına daha çok biz büyükleri hedeflediğini anlıyoruz .
Tabii alışkın olduğumuz tarz kesinlikle bugünün teknolojisi , hafıza yeni olan şeyi hemen daha iyi kılıyor !
Güzel ve Çirkin tamamen mesaja yaslandığı için filmdeki herkesin bir amacı var !
Sürekli olarak iyiyle kötülük , kibirle alçakgönüllülük çarpışıyor .
Tabii filmde büyüyle boyut değiştiren kişiler , çaydanlık , fincan , saat ve muma dönüşen insanlar var .
Bu anlamda çocukların ilgisi fantastik düzleme ancak bu kadar çekiliyor .
Tabii etrafta büyüyle canavara dönüşmüş bir prens var ama onun da mantığı gayet düzgün biçimde kurulmuş .
O yüzden algımız fazla sıçrama yapmıyor .
Güzel ve Çirkin'i televizyonda izlediğimiz , görmeye alışkın olduğumuz bir tarzda izliyoruz .
Film Howard Ashman ve Alan Menken'in müzikleri ve ona eşlik eden vokaller sayesinde En iyi Film Oscar'ına aday gösterilen ilk animasyon unvanını elinde tutuyor .
Ama sağolsun dublaj bu özelliğini tamamen yok etmiş filmin .
Ben sadece kulağımda şarkı adına bağıran ve rahatsız eden sesler duydum !
Filme 3D eklemesi yapılacağına , tekrar çekilse daha mı iyi olurdu diye düşünmeden edemedim , zira büyüklerle alakası yok .
Tam da çocuklara göre , hatta onlara bile eski .
Film vitraylarla başlıyor , prensin canavara dönüşmesi hikayesi böyle tasvir ediliyor .
Sonra güzel ve akıllı bir kız Belle'ye , babasına , ona aşık olan kasabalı genç Gaston'a uzanıyoruz .
Belle ve canavar arasında filizlenen aşkın nedense altı çok dolmuyor , film daha çok yan olayları çarpıştırıyor o sırada .
Kendi adıma sıkıldım ama çocuklar adına güzel ve çirkin kavramının tanımı için iyi bir anlatım .
Bir de eminim hizmetkarların mobilya olması fikri çocuklara hoş gelecektir . ( banubozdemir@gmail.com )
