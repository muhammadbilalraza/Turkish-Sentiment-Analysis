Özellikle 70'li yıllarda Yeşilçam bazı Hollywood filmlerini uyarlar , kendine göre keser , biçer ve çoğunlukla burun kıvrılan ürünler ortaya koyardı .
testere teşebbüsü tam anlamıyla bu tatta olmasa da o dönemki eğilimi akıllara getiriyor .
Esasen Scary Movie serisinin izinden giden film , son yıllara damgasını vurmuş Testere'den hareketle , Trakya yöresi üzerinden ünlü seriye kendince mizahi bir yorum getiriyor .
" Bu filmler neden yapılıyor " , " insanlar sıkıldı artık " gibi yakınmalarda bulunmak , en az film kadar sıradan ve anlamsız bir hal de almaya başladı .
O nedenle sadece film hakkında konuşmak gerek .
Neden çekildiğine dair isyankar yakınmalarda bulunmak , " halk bunuistiyor , izliyor " cevabı kadar sıkıcı .
Malzemesini kendisine kaynaklık eden Testere'den alan film , üzerine yerel espriler , tek başına müthiş bir mizah potansiyeli taşıyan Trakya ağzı ve  küfürlü diyaloglar ekleyerek ortaya absürt bir komedi çıkarmaya çalışıyor .
Söz konusu ' yerellikten faydalanma arzusu'nun , mesela bir Dondurmam Kaymak filmindeki kadar etkili olduğunu da söyleyemeyiz .
Popüler figürler her zaman izleyiciyi sinemaya çekmiştir .
Bunun üzerinde belli bir sayıyı ne kadar ortalamanın altı bir film olsa da garanti eden aynı tornadan çıkmış filmler küfür dozunu da yüksek tutarak da amaçlarına ulaşmaya çalışıyorlar .
testere de bu anlamda gözünü budaktan sakınmamış .
Elbette küfüre karşıyız anlamı çıkmamalı buradan . '
Steril bir dil olmalı ' gibi saçma sapan bir düşünceyi savunmuyoruz .
Ama küfür ancak espriyi güçlendirmek için yan bir öğe biçiminde olunca dozunda ve isabetli oluyor .
Küfür esprinin kendi gibi kullanılınca , filmi ortaya çıkaranların güldürmek konusunda bir güvensizlik hissi yaşadığını düşünüyor insan .
Destere'de küfürler Trakya yöresinin doğasına yorulmaya çalışılmış ama bir yerden sonra dozunu aşmış da aşmış .
Tekrar hassasiyetle belirtelim ; dert filmde aşırı küfür kullanılmasında değil , küfürün işlevsizliğindendir .
Her ne kadar Ferhan Şensoy'un o meşhur sözünde dediği gibi , ' bazı yörelerimizde küfür virgül yerine kullanılsa da ' , sinemada bu durum iyi kullanılamadıktan sonra pek de işlevsel olmuyor .
Aslında film muadillerine göre daha özenli montajıyla ayrışıyor .
Bu anlamda epey dikkatli davranılmış .
Fakat iyi yanlarını görmeye çalışmak büyük çaba isterken , olumsuz yanları kendisini rahatlıkla belli ediyor .
Film içinde durmadan tekrar edilen espriler gözden kaçacak gibi değil mesela .
Zaten hareket noktası orijinal olmayan , popüler komedi filmlerinin yarattığı formülleri kullanmaktan sakınmayan bir filmin hızla tüketilip hafıza çöplüğümüze atılması doğal bir şey .
Bu filmler de açıkçası bu iddiada .
Amacı vizyondayken hitap ettiği izleyiciyi öyle ya da böyle güldürüp ya bir marketin DVD mezarlığında ya da TV kanalında hortlamayı beklemek .
Film Testere serisine özenerek bir seriye gider mi ?
Evet demek büyük iyimserlik olacaktır .
Ama belli mi olur , bir de bakmışsınız deste deste yeni testere filmleri çekilmiş .
Er şey mümkündür a be !
