Karnaval’ı ve arkasından da Altın Koza’da Daire ve Gözümün Nuru’nu izledikten sonra sinemamızda gerçeküstücü filmlerin artmaya başladığına iyice ikna oldum .
Bu konuda son dönemde fazlaca öne çıkan ve hatta yolu açan isim Onur Ünlü biliyorsunuz .
Karnaval da absürt bir şekilde açılış yapan filmlerden .
Arabada yaşadığını anladığımız ve yaşam tarzı annesi tarafından desteklenen Alis’i ( ismi bir masal kahramanı zaten ) görünce , hikayede bir gariplik oluğunu anlıyoruz .
Filmini mizahi bir üslupla anlatma yolunu seçen Can Kılcıoğlu ilk uzun metrajında anne ve baba güdümünde kalan , kendi kişiliğini oluşturmak konusunda geç kalanların dünyasına eğiliyor .
Tabii onları görmezden gelenlere de bakıyor !
alış etrafımızda saf ve temiz kalan insanları temsil ediyor , yıllarca babasının yanında çalıştıktan sonra ‘sıkıldığı’ için başka işler denemek istiyor .
Ama geleneksel aile yapısını temsil eden babası tarafından evin dışına konuluyor .
O yüzden evin birkaç sokak aşağısındaki evde yaşaması …
Aslında çok yakıp yıkası , başını alıp çekip gidesi yok .
Küçük bir isyan onunki !
Yine aynı mahallede , annesinin kendisine yemek getireceği mesafede kuruyor yeni düzenini de !
Filmin mantık dengesiyle absürt dengesi sürekli çatışma halinde .
İş bulma isteği gayet ayakları yere basan bir istek olsa da bulduğu iş farklı .
Halı yıkama makinesi pazarlamacısı olan alış , üzerine zimmetli makineyle İzmir sokaklarında dolanıyor .
İşini o kadar sahipleniyor ki arabanın ön koltuğunu dost , sevgili edasıyla makineye ayırıyor !
Demet’le tanışması ilginç oluyor tabii .
Aslında Demet Alis’in dünyasının dışında bir karakter .
Ayakları daha yere basan , biraz bıçkın , çabuk kızan , motosiklet kullanan , pasta yapan ve babasıyla düğün salonu işleten Demet’in sahneleri yönetmen tarafından özelikle kısa tutulmuş , o yüzden Alis’in dünyasına girip çıkanlar kısmında izliyoruz Demet’i .
Oysa Demet’in pasta merakı , motosikletli hali ve Alis’e kayan yönü daha uzun tutulabilirdi .
Filmin dikkat çeken bir yanı da tüm masalsılığının yanında bu masala çok yakışan oyuncuları .
Filmi izledikten sonra Alis’i Serdar Orçin’den başkası oynamaz diye düşündüm , yani film bana bunu düşündürttü !
Tülin Özen de keza öyle .
Aynı ışıltıyla bakan iki gözün uyumu diyorum buna ben .
İpek Bilgin de çok başarılı , oğlunun dengesini tutturan , kimi zaman onun önüne geçen ve onu yönlendiren anne rolünün altından gayet akıcı bir biçimde kalkıyor .
Bir anlamda filmin ters köşe etkisi de burada ortaya çıkıyor .
alış babasıyla sorunlu bir adam gibi görünse de aslında sorunun asıl kaynağı hep yanımızda olup , bize destek atan annelerdir demeye getiriyor film .
Bir anlamda büyümemize ket vuran .
Filmin bayram sabahı , herkesin toplandığı kahvaltı sofrasında yaptığı ise ‘normal’i sorgulatmak .
alış ve Demet’in kendi iç dünyalarındaki farklılık , insanların abartısı yanında çok naif kalıyor , bu da ikisi arasındaki ilişkiyi masal dünyasına taşıyor .
Karnaval 32. İstanbul Film Festivali’nin yarışma filmlerindendi .
Ödül kazanamadı , aslında festivallerin hakim olan ‘festival filmi’ mantığının dışında olduğunu düşünüyordum ki Adana Altın Koza bu tezimi biraz yıktı .
Yozgat Blues ve Gözümün Nuru arasındaki yaptığı dağılım festival filmi ile seyirciyi de hedefleyen filmin bir bileşkesi oldu adeta .
Karnaval da bu yolda yürüyen bir film , hedefini iki tarafa da yayıyor !
Karnaval karakterleri , konusu ve anlatımıyla gayet rahat izlenen bir film .
Alis’in farklı dünyası ve ona eşlik edenleri izlemek gayet iyi .
Herkese iyi gelecek filmlerden ! twitter . com / BanuBozdemir
