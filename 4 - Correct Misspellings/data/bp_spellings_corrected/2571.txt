Yemekle ilgili filmlerin sinemaya çok yakıştığını düşünüyorum .
Hem yemek yapmanın etrafında dönen rutin mutfak ( doğrama , sos tatma , tabak hazırlama ve tava cızırdatma vs ) hareketlerinin hem de iyi yemek yapmanın kalbe uzanan çetrefilli öykülerinin çok keyifli olduğunu düşünüyorum .
Şeflerin Savaşı’nı izlerken aklıma yakın tarihli iki film geldi , benzer unsurları da var filmlerin .
İki ay önce izlediğimiz The Hundred Foot Journey / Aşk Tarifi çatışan mutfaklar üzerine çok keyifli bir filmdi .
Fransız ve Hint mutfağının kapışmasıyla başlayan iki mutfağın kaynaşması ve aşkıyla bitiyordu .
Gerçekten de tencerenin sıcaklığının ortama yaydığı buharı hissediyor insan bu sosla tatlandırılmış filmlerde .
Fransız yapımı Le Chef / Şeflerin Savaşı başrolüne Jean Reno’yu taşıyarak geleneksel mutfakla moleküler ( kimyasal ) mutfak dediğimiz tarzın çekişmesine göz atıyor .
Yemek sanatına inanılmaz meraklı Jacky ile yıldız şef Alexandre Lagarde’ın atışması , birlikte hareket etmesi ve ikisinin de ortak zafer duygusuna ulaşmasına hizmet eden film Fransız komedisinden de eksik kalmıyor .
Özellikle de ağızdan azot çıkaran moleküler yemek kısmında .
Yemek yemenin geleneksel tadı ile teknolojik karışımlı tatsızlığını karşı karşıya getiren film iki adamın burnunun dikine giden hayat yolculuklarına da katıyor seyirciyi .
Bu anlamda da Jon Favreau imzalı Chef / Şef filmine benziyor , zira oradaki Carl Casper da istediği yemeği yapmak için uzun yollar kat etmek durumunda kalıyor ve başarıyı da hayat bulduğu yollarda yakalıyor .
Hepsi de azim hikayelerinin başarılı birer parçası olmaya aday filmler !
Filmin konusu üzerinde hafifçe dolanırsak ; Jacky yemek konusunda inatçı olduğu için restoranlardan kovulur ve bir yerde boyacılığa başlar .
Hamile karısına yalan söylemek uğruna boyasını yaptığı yaşlılar evinin mutfağına dadanır , sonra da yolu şef Alexandre Lagarde ile kesişir .
Film işte bu kesişme anından sonra ikilinin yaşadıklarını anlatıyor .
Yaşlılar evinin mutfağının aşçılarını da ekibe katan ikilinin kimyasal mutfağa göz kırparak geleneksel kalma savaşı filme güzel bir tat katıyor .
Neredeyse yemek filmlerine ait tüm ritüelleri kullanan film iyi yemek yapmanın yollarından birinin iyi bir alışveriş noktasından geçtiğine değiniyor .
Restoran sahibinin şef Alexandre’yı bitirme çabalarına direnen bu anlamda da tıkır tıkır giden filmlerden biri Şeflerin Savaşı .
Mutfakta yaşanan savaşın kısmen yemek yemeye gelen müşterilere de yansıdığı , yemek eleştirmenlerinin es geçilmediği , televizyonda yapılan yemek programının da olduğu bir film olmuş Şeflerin Savaşı .
Yemek filmlerinin içinde yanda mutlaka bir aşk da pişer yavaştan .
Burada da çok yanda kalsa da bir aşk yeşeriyor , Jacky’nin yemek yapma azmi gelenekten geleceğe uzanan bir yemek filmi ortamı yaratıyor .
Özellikle de hap yemekler geleceğin yemek alışkanlıklarına dair ufak eleştiriler içeriyor elbet ve filmin komedisi de buradan çıkıyor .
Sonuçta bir yemek temalı film izlemek diğer filmlerle benzer temalar içermesine rağmen hiç rahatsız etmedi , ilgiyle izlenebilecek bir film bence .
Jean Reno’yu sakin bir rolde görmek güzeldi , ona eşlik eden Michaël Youn da iyi bir performans sunuyor . twitter . com / BanuBozdemir
