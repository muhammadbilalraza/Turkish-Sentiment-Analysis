Yeni bir " tekinsiz ev " filmiyle karşı karşıyayız , yine hayaletler , kurbanlar ve medyumlar göreceğiz ancak bu defa söz konusu olan metruk ve gotik bir malikane değil , sıradan bir yaşamın sürdüğü basit bir apartman dairesi .
Ruh ( The Pact ) uzun uzadıya bir giriş yapmaktansa hemen konuya dalıyor .
Nicole ve Annie , anneleri ölmüş ve sonrasında onun evine taşınmış iki kız kardeş .
Standart altı bir yaşam sürüyorlar ve sorumluluk sahibi oldukları da söylenemez .
Annie daha anaç bir tip ve " belki bu evde bir şeyler yolunda gitmeye başlar " diye düşünürken Nicole evin içinde ortadan kayboluyor .
Annie umutsuzca Nicole'ü ararken işin içine Bill ( Casper Van Dien ) ve Liz ( Kathleen Rose Perkins ) gibi karakterler giriyor , sonra Liz'de ortadan kayboluyor ve evde bir takım paranormal olaylar yaşanmaya başlıyor .
Annie'nin kayıpları arayışı bir medyumu eve getirmeye kadar varıyor ve olaylar , olaylar .
Ruh , hakkında ne kadar az şey bilerek izlerseniz o kadar keyif alacağınız filmlerden biri .
Yönetmeni Nicholas McCarthy aslında bir kısa filmci .
Zaten filmin fikri de aynı adlı kısa filminden geliyor .
Kısa filmi uzun çekmeye kalktığınızda yaşayacağınız en büyük sorun yayılan zamana eldeki malzemeyi aynı seyir tatmini ile yerleştirebilmek sanırım .
Mccarthy , gizem ve merak unsurunu sonuna dek ( korku filmlerinin klasik bitiş numarasını saymazsak ) devam ettirebiliyor ancak filmi fazla diyalogsuz ve yavaş .
Dehşet sahnelerinin arasında seyirciyi ilgilendirmeyen , hikayeye yön vermeyen o kadar çok şey oluyor ki .
Özellikle Bill karakterinin başına gelenler .
Yine de modern korku sineması adına ilgi çekici bir örnek Ruh .
Orijinal bir iş değil , Merdiven Altındakiler ( The People Under the Stairs ) ' den , Dehşet ( The Changeling ) ' e ve Resimdeki Hayalet ( Shutter ) ' e kadar bir sürü iyi filmden esinlerle dolu ancak bunlar hikayeye güzelce yedirilmiş .
Bu da izleyenin " ben bunu daha önce izlemiştim " gibi hissetmemesini sağlıyor .
Hayaletin iletişim kurmak için modern teknolojiyi kullanması ise yine Ölümün Sesi ( öne Missed Call ) gibi Japon korkularından alışık olduğumuz bir şey ancak burada bir harman söz konusu .
Öte taraftakiler bir şekilde bize ulaşmaya çalışıyor .
Onlar gerekirse interneti bile kullanabiliyorlar ancak bizim tek çaremiz her zaman olduğu gibi bir cadı tahtası ( Quija Board ) !
Filmin fikir değil ancak duygu bakımından en yakın benzeşi ise Paranormal Activity .
Ruh da tıpkı onun gibi evin her şeyin dışarıda olduğu bir kale olduğu ancak sınırların ihlal edildiği zaman nasıl güvensiz ve tehdit edici bir ortama dönüştüğünün altını çiziyor .
Bundan sonra da bu tür filmlerle sıkça karşılaşacağımızı düşünüyorum .
Umarım hepsi bunun gibi izlenmeye değecek işler olur .
Ruh , korku filmi meraklıları için iyi bir seçenek .
Tüm kusurlarına rağmen etkileyici bir hikayesi var .
Oyunculuk her zaman ki Hollywood standartlarında .
Yönetmenlik anlamında da yetkin bir iş sayılabilir .
Hele ki Türk sinemasının tür adına ürettikleriyle kıyaslarsanız , karşınıza epey usta işi bir film çıkacaktır . murattolga@gmail.com
