Tarzını belgeselden kurmacaya doğru çeken Pelin Esmer son filmi İşe Yarar Bir Şey’de bir etkileşim hikayesi yaratıyor .
Şair Leyla’nın istemeden de olsa çıktığı yolculuğu farklı ve gizemli bir hale getirme çabası da diyebiliriz .
Leyla’nın kendi varoluşuna dair dertlerinin ötesinde bambaşka hayatların varlığına ilişkin merakını ve meramını anlatmaya çalışan bir film olmuş İşe Yarar Bir Şey .
Pelin Esmer ,  Barış Bıçakçı ile yazdığı filminin çok yollara girip çıktıktan ve karakterlerin kadın ve erkek olmasına dair kafa yorulduktan sonra son halinin ortaya çıktığını söylüyor .
Bıçakçı’nın yine filme alınan ( Seyfi Teoman )  Bizim Büyük Çaresizliğimiz filminin üç karakter üzerinden giden etkileşimine dair bana göre bir ipucu veren , bir yandan kadın dayanışmasıyla Yeşim Ustaoğlu’nun Tereddüt’üyle bağlantı kurduğum bir film oldu İşe Yarar Bir Şey .
Filmin ilk bölümü yani tren kısmı , dokusu , havası ve muhabbetiyle , yola dair bir şeyler söylemesiyle gerçekten de farklı ve güzel .
Trenin tekinsizliği , nostaljisi , insanların birbirlerinden sıkıldıklarında kalabilecekleri yalnızlık alanları …
Kara filme dair dokunuşlar barındırıyor .
Ama ikinci kısımla birlikte hava , doku ve duygular değişiyor .
Leyla tekrar şair kimliğine bürünüp havanın yere düşmeyen mısralarını koklamaya başlıyor .
Leyla’nın şair , Canan’ın hemşirelik öğrencisi olması , aralarındaki yaş ve sosyo kültürel yapının farklılığı ve bu yapıdan çıkan etkileşim ve dayanışma da hikayenin merkezlerinden biri Kimsenin geçmişi yok hikayede , Leyla’nın sadece geçmişten gelen arkadaşlarının bir masa etrafındaki sıkıcı muhabbetleri var .
Bana göre hikayeye çok etkisi yok , sadece Leyla’nın farkını biraz daha ortaya koymak için çekilmiş gibi .
Ya da hikayeye çoklu bir muhabbet katmak için .
Dayanışma haline gelirsek …
Leyla’nın Canan’a yardım etmesinin altında kendi merakı da var elbette , biraz sırça köşkünden çıkma isteği .
Yavuz’un denize karşı nazır evinde son bulan hikaye üçlü bir sırrın taşlarını döşüyor .
Bakıldığında herkes çıktığı yolun gerekliliğini yerine getirmiş gibi duruyor .
Akıllarda Leyla ve Yavuz’un lezzete taşınmaya çalışılan hikayesi duruyor .
Ama filmin ikinci yarısında değişen atmosfer tatmin edici olmadığı için ölüm ve yaşam arasında geçen bu kısa muhabbet de pek tatmin edici değil ne yazık …
Yavuz karakteri bu anlamda daha net duruyor hikaye içinde .
İşe Yarar Bir Şey çıktığımız yolda bize eşlik eden kişiler ve olayların bize ne kattığı , ne aldığı ya da ne sunduğuyla ilgili bir hikaye .
Kendi adıma fazla tatmin olduğum söylenemez ama Leyla’nın kendi gerçekliğinden başka bir dünyanın bilinmezliğine geçme hikayesi ilginç duruyor .
Bu anlamda İşe Yarar Bir Şey’e baktığımda mevzusuna  gayet normalmiş gibi yaklaşan bir film görüyorum .
Buradan da ülkenin aydın profiline dair bir izlenim de çıkartabilirim zorlarsam .
Her şeyi anlamaya dair …
Telaşsız muhabbetlerle , paylaşımlarla değişik bir kutsama hali .
Canan’ın tedirginliği ise daha gerçekçi , bir parça daha tavlayıcı .
Baktığımızda bir gün öncesine kadar birbirini tanımayan , kendi hikayeleri içinde eriyip kalmış üç insanın etkileşimiyle ayağa kalkmaya çalışan bir hikaye var .
Hikaye kendini kollamasa da filmin kendini kollayan , arada soğuklaşan bir yanı var .
Bu var olan sıcaklığı da yok ediyor zaman zaman .
Ama trenin atmosferinin kara film tarzı aramızda dolanmasını epey sevdim .
twitter . com / banubozdemir
