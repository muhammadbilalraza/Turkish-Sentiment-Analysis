Görkemli eğlence sinemasının ustası olan Steven Spielberg , sadece dinozorlarla ( Jurassic Park ) anıp geçebileceğimiz sıradan bir sinemacı değil .
Schindler's List ( 1993 ) , Amistad ( 1997 ) , Artificial Intelligence ( 2001 ) gibi kalburüstü pek çok işi var .
The Post , giriştiği en politik macera olabilir ama anlatmayı sevdiği türden bir film , meselesi olan bir sinema işi .
Eskiden küçük festivallerde dolanan Amerikan bağımsızlarının , son yıllarda Altın Küre ve Akademi ödüllerinde gösterdiği başarı önemli bir soruyu akla getiriyor ; bir filmi kıymetlendiren , iyi film yapan şey nedir , sinema mı mühim yoksa mesele mi , önce hangisi gelir ?
Gazetecilik mesleği üzerine bir etik hikayesi ( ve dersi ) olan The Post’u da bu iki uçta değerlendirmek gerekiyor .
Açıkçası , The Post için ilk elden edilen ¨Spielberg yine Oscar kazanmak istiyor¨ cümlesi sığ kalıyor .
Ayrıca bunu hangi sinemacı istemez ki !
Daha geniş bir pencere açıp baktığımda gördüğüm şey şu ; Spielberg büyük filmler çeken büyük bir sinemacı .
Onun dev bir vizyonu var ve bunu gösterişli bir şekilde yapmayı seviyor .
Onun sineması modern Hollywood’un aromatiklerinden biri ve bu film yapma metodunu korumak , Amerikan bağımsızlarına karşı stüdyo işi filmlerin direnişinde uç karakol olmak istiyor .
Büyük bütçeli bir yapımda , Meryl Streep ve Tom Hanks gibi A sınıfı Hollywood oyuncuları yanına alarak politik açıdan hala hassaslığını koruyan bir konuya girişmesi bu yüzden .
İşin özeti şu ; Spielberg yeniden 70’lerin yönetmen sineması zamanlarına dönmek istiyor .
Stüdyoların kotardığı büyük ve iyi filmler çağına .
Peki , daha önce onlarca ( iyi ) örneğini izlediğimiz bu gazetecilik hikayelerinin geçer akçeliği devam ediyor mu ?
Elbette çünkü ABD’de herkesin bir parodi niyetine izlediği ama gerçeğin ta kendisi olan bir iktidar var ve medyayı baş düşman ilan etmiş durumda .
Hal böyleyken şu cümleyi kurmak çok kolay ve gerekli ; The Post , sadece Oscar’a ayarlanmış bir film değil aynı zamanda Trump iktidarının medya üzerindeki etki arttırma girişimlerine karşı umut verici bir aşı görevi üstleniyor .
Başrolün Meryl Streep’e gitmesi dahi tesadüfle ya da iyi oyuncu olmasıyla açıklanamaz .
Peki , film bu meseleyi dahi sinemacı - usta oyuncu - mega bütçe elinde sinemalaştırırken ne kadar başarılı ?
İşte bir filmin meselesi sinemasından önce mi gelir , sinema meselenin önüne mi geçer sorusunun cevabını aramamız gereken yer de burası zira biz zaten al the President’s Men ( 1976 ) başta olmak üzere Hollywood elinden pek çok gazetecilik skandalına şahit olmuş bir nesiliz .
Bunlar unutulmaz ve iyi filmler .
Benim favori filmim olan Citizen Kane’i ( 1941 ) bile bir gazetecilik hikayesi olarak izlemek mümkün .
The Post , bu filmlerin yanına yaklaşıp bundan birkaç yıl sonra yapılacak ¨en iyi gazetecilik filmleri¨ listesine girebilir mi ?
Bu pekala mümkün !
Çünkü The Post , birkaç yıl önce izlediğimiz benzer bir film olan Spotlight’ın ( 2015 ) düştüğü tuzaklara düşmüyor , kendi detaylarında boğularak sıkıcılaşmıyor ve olay ufkunda uzaklaşmıyor , seyirciyle kalmaya devam ediyor .
Bu her şeyi takip edebildiğiniz , izleyebildiğiniz ve taraf seçebildiğiniz bir film .
Kimi eleştirmenler , The Post’u Spielberg’in cepten yaptığı , gayret göstermediği bir iş olarak nitelendirse de ben onun bir stili olduğuna inanıyorum .
Tıpkı Scorsese gibi ve bu stili modası geçtiği zamanlarda bile izlemeyi seviyorum .
Hatta bunun The Post’u bir on yıl sonra o eski muhteşem filmlere daha çok benzeteceğini de düşünüyorum .
Spielberg bunu amaçlamış ve kurgu odasına sırf bu duyguyu ortaya çıkarmak için dalmış olabilir .
Spielberg’in demirbaşlarından olan görüntü yönetmenliği dehası muhteşem Janusz Kaminski’nin seçimleri de bu amaca hizmet etmiş .
Artık bu yapım ölçeğindeki tüm Hollywood işlerinde muhteşem bir sanat - görüntü yönetimi , ses - ışık kullanımı var .
Bunları övmek yazıya ancak zaman kaybettirir .
The Post’ta görmeyi umduğum şey çok iyi oyunculuklar ve iyi bir kurgu idi ki bunu da aldım .
Hakkında sayfalarca yazılır ama son tahlilde The Post , mutlaka izlenmesi gereken bir film .
Yazı boyunca filmin konusundan bahsetmedim çünkü bunu sona sakladım .
Yine de yazmayacağım ama sadece şunu bilmenizi isterim ; bu film , yönetenler sizi kandırırken doğruya ulaşmanızı sağlamak adına verilen savaşı anlatıyor .
Ve bu yüzden , belki de Amerikalılardan sonra en çok bizim izlememiz gerekiyor !
Yani , o savaşı daha verenlerin büyük bedeller ödediği vermeyenlerin ise gazeteci olarak hava attığı bir ülkede yaşayanların .
Oscar şansı nedir diye sorarsanız ; birey sorunlarının toplum sorunlarının önüne geçtiği zamanlardayız .
Ayrıca geçmişte benzeri ve unutulmaz işler var , o yüzden The Post’un alkışlanacağı yer sinema salonu olacaktır .
Spielberg evine bir heykelcik daha götüremeyecek olsa bile sinemada izlenecek önemli bir film yapmış , siz de bu çabaya kıymet vererek sinemada izleyin , iyi seyirler !
murattolga@otekisinema.com
