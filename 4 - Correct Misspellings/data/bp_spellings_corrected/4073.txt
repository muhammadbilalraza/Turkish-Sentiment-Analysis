" Yıldız Savaşları , "
George Lucas'ın hayatımıza kattığı en değerli ve anlamlı film serilerinin başında geliyor .
Dünya çapında yüz binlerce fanatiği bulunan ve adına konferanslar , toplantılar , şölenler düzenlenen " Yıldız Savaşları " nine , fanatikleri üzerinde yarattığı hayranlık ve bağımlılık bile başlı başına bir filme konu olabiliyor .
Genç sinemacı Kyle Newman yönetmenliğindeki " Fanboys " da , " Yıldız Savaşları " nine sinemaseverler üzerindeki ruhani etkisini merkezine alan filmlerden biri .
" Yıldız Savaşları : Bölüm I - Gizli Tehlike " nin gösterime girdiği 19 senesinde geçen " Fanboys , " serinin tutkunu beş arkadaşın hikayesini anlatıyor .
Filmde her şey , lise yıllarından sonra en yakın arkadaşları Linus , Hutch , Windows ve Zoe ile kopan Eric'in eski dostları ile yeniden bir araya gelmesi ile başlıyor .
Bu buluşmanın ardından büyük bir heyecanla " Yıldız Savaşları : Bölüm I - Gizli Tehlike " nin gösterime gireceği tarihi beklemekte olan Linus , Hutch ve Windows , Linus'ın hastalığının etkisiyle Eric'in gündeme getirdiği eski bir plana uyarak harekete geçiyorlar .
Skywalker Ranch'e gidip , film gösterime girmeden bir kopyasını çalmaya karar veren dörtlü , kendilerini Amerika'nın bir ucundan diğer ucuna uzanan zorlu ve macera dolu bir yol hikayesinin içinde buluyorlar .
" Yıldız Savaşları " nı hedef alan zekice esprilerle süslü " Fanboys " un , George Lucas'ın efsanevi serisine itafen yapılmış en iyi film olduğu söylenemez .
Öyküsel açından izleyenlere özgün bir gidişat sunmayan filmin hikayesi , yer yer klişe bir surete bürünebiliyor .
Ancak senaryo yazarları Ernest Cline ve Adam F. Goldberg'ün karakter yaratmadaki başarısı , filmin öyküsü ile " Yıldız Savaşları " serisini iç içe geçiren hınzırlıkları ve serinin hayranlarını gülmekten kırıp , geçiren sürpizleriyle " Fanboys , " hayli eğlenceli bir film haline geliyor .
Kyle Newman'ın ikinci uzun metraj çalışması olan film , zaman zaman " Yıldız Savaşları " fanatikliğini fazlasıyla karikatürize etse de , serinin hayranlarına nasıl bir hayal dünyası vaat ettiğini elinden geldiğince gözler önüne sermeye çalışıyor .
" Yıldız Savaşları " nine fantastik alemini kendi dünyalarından daha heyecanlı bulan , bu nedenle de içinde yaşadıkları zamanın ' yetişkinlere ' özgü gerçekliğinden istifa eden karakterlerin ruh halleri , gizliden gizliye filmin gidişatına yayılıyor .
Fiziksel dünyanın acımasız kurallarından çok , " Yıldız Savaşları " evreninin fantastik yasalarına saygı duyan karakterlerin gündelik gerçekliğe meydan okuyan davranışları " Fanboys " a eğlenceli olduğu kadar aykırı bir hava katıyor .
Bütün bunların yanında , gidişat boyunca Eric'in babasıyla yaşadığı sorunların Darth Vader - Luke Skywalker mücadelesini aynalar biçimde yansıtılması , orijinal " Yıldız Savaşları " serisinde rol alan bazı oyuncuların hikaye içerisinde bir görünüp , bir kaybolması ve " Yıldız Savaşları " fanatikleri ile " Uzay Yolu " fanatiklerinin akıl almaz mücadelesi " Fanboys " un izleyenlerin yüzlerini gülümsetmesine yetip , artıyor .
Diğer yandan , daha önce de söylediğimiz gibi Kyle Newman'ın filmi , bugüne kadar " Yıldız Savaşları " serisine itafen yapılmış en iyi çalışma değil .
Bunun nedeni çoğunlukla gidişatın Linus'ın hastalığını gündeme taşıyarak seyredenlerle dramatik bir ilişki kurmakta ısrar etmesi .
" Fanboys , " öyküsünü sadece karakterlerin " Yıldız Savaşları " uğruna kalkıştıkları absürt olaylar üzerine kurduğu takdirde , Judd Apatow'un mutfağında yetişmiş yetenekli oyuncu kadrosu , başarılı prodüksiyonu ve espri gücüyle modern bir klasiğe dönüştürebilir .
Ancak senaryo yazarlarının , Linus'ın hastalığını karakterlerin Skywalker Ranch'e olan yolculuğunu tetikleyen ana unsur olarak sunmaktaki ısrarı ne yazık ki filmin temposunu düşüren bir karar .
Bununla birlikte , tüm lise arkadaşlarının " Yıldız Savaşları : Bölüm I - Gizli Tehlike " yıl izlemeye ömrü yetmeyecek Linus için yeniden bir araya gelip , maceralı bir yolculuğa atılmasını vurgulayan filmin , " Yıldız Savaşları " hayranlığının birleştirici gücünü başarıyla ön plana çıkardığını da söyleyebiliriz .
Linus'ın öyküsü filmin içinde zaman zaman iğreti dursa da , " Yıldız Savaşları " serisini fanatiklerinin zihinlerinde canlı tutanın sadece birlik ve beraberlik duygusu olduğunu vurgulamak için oldukça önemli .
Bu nedenle de katlanılmaya değer .
