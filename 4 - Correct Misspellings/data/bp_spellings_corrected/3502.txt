Çok zengin iş adamlarını gözünüzün önüne getirin , tek sorunları nedir ?
Kadınlar …
Onca paraya rağmen skandal yaşamaya bayılırlar .   Yaşadıkları skandal da oldukça nettir : evdeki eşlerini düşünmeyip , bir gecelik heves uğruna başka kadınlarla beraber olurlar .
Hayatlarında onları tatmin eden sadece kadınlardır , para hak getire …
Bunu konu eden filmlerde de mutlaka skandal olur .
Şimdi bunu niye anlattınız diyorsunuz belki de …
Şu sebeple anlattık : bu yazılanları konu alan “New York’a Hoş Geldiniz” filmi eski IMF başkanı Dominique Strauss - Kahn’ın odayı temizleyen bir otel görevlisini taciz edişini konu alıyor .
Dominique Strauss - Kahn’a bu yolla gönderme yapan yazar - yönetmen Abel Ferrara ,  Dominique Strauss - Kahn’a ait gerçekleri kurguladığı hikâyesine akıtıyor .
Acaba akıtabiliyor mu ?
Tartışılır … ‘Bad Lieutenant” filmiyle çıkış yapan Abel Ferrara , bu kez sıradan ve vasatı aşamayan bir film ortaya koyuyor ve denizdeki büyük dalgaları ne yazık ki aşamıyor .
Hollywood’da sayısız örneği olan skandal filmleri ile ilişki kuran Ferrara , yönetmenliğini konuşturmak yerine açık seçik sahnelerle insanın kanına dokunuyor .
Zaten Ferrara cinselliği öne çıkaran bir yönetmen …
Dominique Strauss - Kahn’ı canlandıran Gerard Depardieu’nun şekilsiz vücudunu neredeyse her sahnede izliyor oluşumuz rahatsızlık veriyor .
Gerard Depardieu anadan üryan soyunuyor !
Bu kadarını da beklememiştik doğrusu …
Erotizm kokan film , cinselliği merceğe yerleştirerek bir karakterin ( nam - ı diğer Devereaux ) neden bu kadar cinselliğe meraklı olduğunun nedenlerini araştırıyor .
Aklında kadınlardan başka bir düşünce olmayan Devereaux , ne parayı düşünüyor ne de evini …
New York onun özgürlüğünü yaşadığı yer esasında …
Ama ufak bir problem var .
Devereaux hem odasını temizleyen kadına tacizde bulunuyor , hem de diğer kadınlarla gününü gün ediyor .
Bu kadının Devereaux’u şikâyet etmesiyle Devereaux devre dışı kalıyor .
Ama bu Devereaux da çok vurdumduymaz !
Dünya yansa da umurunda olmaz ki …
Kadınları yanında olsun yeter !
Yalnız odasını temizleyen kadını taciz ettikten sonra Devereaux New York’u terk ediyor .
Yakalanması da an meselesi …
Peki , Devereaux bu yaptığından dolayı yargılanacak mı ?
Yargılanma süreci biraz sancılı çünkü Devereaux Fransız vatandaşı ve nasıl yargılanacağı konusunda epey tantana çıkıyor , sonuçta Fransız yasası ile Amerikan yasası arasında büyük bir uçurum var .
Belki de Devereaux bunun arkasına sığınıyor .
Nasılsa paçayı yırtarım diye düşünüyor .
Bildiğimiz bir konu yani …
Basit bir konuyu yavan bir şekilde anlatan Ferrara , monotonluğun klişelerinden kendini kurtaramadığı için , ağır çekim görselleriyle izleyiciyi bunaltıyor .
Ferrara’nın eforsuzca betimlediği tekdüze karakterlerin zorlu dönemeçleri bir türlü atlatamamaları da bir hayli ıraklaştırıyor izleyiciyi …
Sulu sepken filmlerden çok fazla bir farkı olmayan “New York’a Hoşgeldiniz” vicdansız Devereaux karakterinin iç yüzünü temcit pilavı gibi ısıtıp ısıtıp önümüze koyan tektip bir film …
Derinliği olmayan yapım , karakterlere eğilmektense cinselliği ve erotizmi hareketlendiriyor .
Filmi film yapan genelde yan hikâyelerdir , ancak ilk defa yan hikâyesiz bir film seyrediyoruz , sanki biraz zorlama ilerliyor hikâye kurgusu …
Cinselliğe bu kadar eğilimi olan karakterin , neden kadınlara bu kadar düşkün olduğunu öğrenebilseydik  filmin elle tutulur tarafları olacaktı , ama maalesef olamadı …
Aslında film gerçeklerden yola çıkıyor , o gerçekleri dinamizm ile anlatmayı başarabilseydi filme sempati duyardık .
En azından bir karakterin hayatının nasıl aniden terse döndüğünü seyrettik .
Buna da şükür diyelim .
Yönetmenin daha önceki filmlerine şöyle bir göz attığımızda , ortaya çıkan işlerin başarısı azımsanacak türden değil .
Hikâyelerin işleyişini güzel bir şekilde yürüten Ferrara’nın son çektiği filmle böylesi bir gerileme yaşaması bizi üzdü gerçekten !
En kötü tarafı da Ferrara’nın yönetmen Roman Polanski’ye atıfta bulunuyor oluşu …
Kanımızca filmin en büyük avantajı ve artısı Gerard Depardieu’nun oyunculuğuydu .
Depardieu , harika yönetmenler ve aktörlerle çalışan birikimli bir aktör , ve komik de …
Gelenekten gelen Depardieu , filmi tek başına sırtlanıyor neredeyse .
Bizi büyülemiyor belki ama baskınlığını ortaya koyarak , karakterin içindeki o rezil dünyaya kendini transfer ediyor .
Sönük neticeye göre ; “New York’a Hoşgeldiniz” başından sonuna kadar aynı tempoda ilerleyen ,   skandalı ortaya çıkaran , hatta skandal nedeniyle alıkoyulan , kendinden başkasını düşünmeyen , egoist ve psikolojisi bozuk bir karakterin cinsel macerasını ortaya koyan sıradan bir film …
Gönül isterdi ki , filmin nakışı daha pürüzsüz olsun … twitter . com / Cine_Deseo arzucevikalp@gmail.com
