Aynı dönemler içerisinde , ülke sinemalarının türlere bakış açısında tematik bir yakınlık vardır .
Fransız suç filmleri , Amerikan suç filmleri , İtalyan suç filmleri .
Hepsi kendi tarzını yakalamış , aşinâlık yarattığı ölçüde beklentileri tamamıyla karşılamış hatta kimi zaman müptelâlık yaratmışlardır .
Aşağı yukarı son on yılda İngiliz sinemasında da benzer bir eğilimin izleri görülmekte .
Trainspotting , Kapışma , Mean Machine , Ateşten Kalbe Akıldan Dumana bu eğilimin ana hatlarını belirleyen önemli filmler olarak öne çıkmış durumda .
Bir Dilim Suç da aynı izleri takip eden , benzer bir macera - komedi filmi .
İngiliz espri anlayışının bazı insanlarda nefret bazı insanlarda hayranlık yarattığı düşünüldüğünde , Bir Dilim Suç'un yeterince komik olup olmadığının tartışmalı olacağına kuşku yok .
Bu senaryoda , Samoa Barı gibi , Çingene Kampı gibi tepe noktaları yok .
Begbie gibi bir karakter de yok .
Ama kendine has , eğlenceli ve absürt birkaç karakter ve sahne mevcut .
Özellikle Dük karakteri ve Sırp tetikçi bir hayli dikkat çekici .
Her an yeni sürprizlere gebe , incelikle yazılmış , özgün olduğu şüphe götürmeyen senaryo filmin temel direğini teşkil ediyor .
Bir - iki dakikalığına ekranda gözüken oyunculara bile birkaç özellik eklenmiş , böylece hem oyuncular figür olmaktan karakter olmaya terfi etmişler hem de hikaye daha ilgi çekici ve merak uyandırıcı bir hale gelmiş .
Oyunculuklar açısından değerlendirildiğinde ; tiyatro kökenli oyuncularının üzerine düşeni fazlasıyla yaptığı bir gerçek .
Michael Gambon'un çizdiği Eddie Temple portresinin , bulunduğu tüm sahnelerde kontrolü eline alan , en güçlü karakter olduğu söylenebilir .
Her ne kadar gözler Jason Statham'ı veya Billy Connolly'i arasa da , Daniel Craig'in de başrolün hakkını verdiğini söylemek gerekir .
İlk yönetmenlik denemesi olduğu düşünüldüğünde Matthew Vaughn başarılı olarak nitelendirmeli .
Vaughn ; açılışta Casino ve Goodfellas karışımı bir üslup kullansa da zamanla , hem kurgu hem de plan uzunluğu açısından Guy Ritchie'nin klip estetiği tarzını benimsemişe benziyor .
Karmaşık olay örgüsünü anlatmakta son derece başarılı olmasına rağmen , yenilikçi ya da en azından dikkat çekici bir anlatımı yok .
Kısacası , bu filmde yönetmenin değil senaristin imzasının daha belirgin olduğu sonucuna ulaşılabilir .
Bir Dilim Suç ile beraber , sarmal bir yapıda ilerleyen şaşırtıcı olay örgüsü , enteresan tipleri , unutulmaz diyalogları ve insanı sıkmayan kısa planlardan oluşan sekanslarıyla kendini belli eden İngiliz suç filmlerine iyi bir örnek daha eklenmiş oldu .
Hoşça vakit geçirip , bir süreliğine bir şeyler düşünmek istemeyenlere tavsiye edilir .
