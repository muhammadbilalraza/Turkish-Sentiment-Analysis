Dedemin Fişi televizyonda skeçlere imza atan Güldür Güldür ekibinin filmi .
BKM yapımı filmin senarist kısmında Yılmaz Erdoğan'ın ismi yer alıyor , Erdoğan ekibin skeç ruhuna uygun bir senaryoya imza amaya çalışmış belli ki .
Filmin ilk göze çarpan özelliği kalabalık bir kadroyla , fazlaca karmaşa yaratmadan hem hikayeyi , hem de karakterleri eşit bir düzlemde toparlamış olması .
Filmin fazlaca karakter komedisinden beslendiğini söylemek mümkün .
Dedemin Fişi'nde beyin ölümü gerçekleşmiş bir dede var .
Ona bakan evlatları aracılığıyla dört bir yana dağılmış kardeşler ( Çirci ailesi ) fişin çekilip çekilmeyeceği konusunda dedenin etrafında yani Malatya'da toplanıyor .
' Dedemin ' kısmında torun Bora var , hikaye biraz onun anlatımıyla , ' dede ve torun ' arasında kurulmaya çalışılan kalp bağıyla dönüyor .
Film aile bağları kalmamış , birbirine uzaklaşmış bir güruhu komedi sınırlarını da zorlayarak bir araya getirmeye çalışıyor .
Anlatımın görsel diline kimi zaman bir sivrisinek , kimi zaman da bir kelebek eşlik ediyor .
Film bir süre aynı şekilde mal paylaşımı üzerinden ilerlerken , yani biz de aynı gidişattan sıkılıp , bundan sonrası ne olacak acaba diye sorarken film kendi içinde bir mitoz bölünme yaratıyor .
Aslında filmin aynı oyuncularla yarattığı başka karakterler / başka hikaye kısmı ikinci filme işaret eden bir açımlama ama filme de bir hareket kattığını söylemek mümkün .
Yoksa bir miras hikayesinin uzayıp giden karmaşası bir hayli boğucu olabilirdi .
Tabii filmimiz her şeye rağmen orta düzey bir komedi sunuyor , iyi yanlarından biri de bel altı esprilerle kendisini harmanlamaması , kendi içinde basit bir dil kullanması ve bunu tiplemeler üzerinden hikayeye katmaya çalışması diyebiliriz .
 Dedemin Fişi ekip ruhunun rahatlığını da ortaya koyuyor , o rahatlık da rahat bir akış olarak perdeye yansıyor .
Film baştan sonra güldür güldür güldürmüyor çünkü bir yandan araya mesajlar atma derdinde .
Orta karar bir komedi ama sıkmıyor , sürekli ana konudan sapmadan yeni bir şeyler ekliyor .
Bu da çok gülmeden hikayenin yolunu takip ettiriyor seyirciye .
Arada eliniz fişe uzanmak istemiyor da değil , çeksem de bitse diye !
Ama ikincisini muştuladığı için Dedemin Fişi biraz daha takılı kalacak gibi !
twitter . com / BanuBozdemir
