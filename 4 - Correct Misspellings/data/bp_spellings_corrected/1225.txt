The Hustle /  Düzenbazlar filmimizin geçmişi aslında epey eskilere dayanıyor .
İlk olarak çekilen 1964 yapımı Bedtime Hikayesi’nde Marlon Brando başroldeydi , 1988 yılında çekilen yine erkek merkezli versiyonunda ise Steve Martin ve Michael Caine oynuyordu .
Film Kirli , Çürük ve Adi ismiyle vizyona girip sinema tarihinin en komikleri arasında yerini almıştı .
Tabii iki film arasında cinsiyet değişimi dışında ufak tefek değişiklikler de mevcut !
Mesela birinde körü oynayan diğer filmde yürüyemeyen bir adamı canlandırıyor gibi .
Bir de Düzenbazlar’ın en komikler listesinde yer tutmak gibi bir kaygısı yok maalesef !
Adı filmin yapımcıları arasında da geçen Rebel Wilson , yer aldığı filmlerde genelde komik kadın imajıyla karşımıza çıkıyor .
Burada da öyle !
Rol arkadaşı Anne Hathaway ise erkekleri güzelliğiyle sarhoş edip dolandıran cazibeli kadın rolünde !
Kirli , Çürük ve Adi’de erkeklerin işi daha zordu , yine de zengin kadınların odağına girme işini gayet iyi kıvırıyordu ikili .
Burada ise hikayenin o anlamda pek bir cazibesi , zorluğu yok ama her iyi niyet , duygusal ve gerçekçi olduğunu düşündüğünüz sahne elinizde kalabilir !
Tabii iyi anlamda !
Bu tarz komediler genelde zordur , çünkü izleyicinin ilgisini belli bir akış içinde canlı tutmak zorundasınızdır .
Bel altına çok fazla inmeden , zıtlıklarla , beden ölçülerini de kullanarak seyirciye sağ gösterip sol vurmak gibi bir misyonunuz varsa bunu çaktırmadan , seyircinin gözüne sokmadan yapmalısınız .
Düzenbazlar bunu nispeten karşılıyor .
Josephine ve Penny arasında önce dostlukla başlayan ama sonra ortadaki pastayı paylaşamamaktan doğan bir zıtlaşma var ve biz film boyunca çoğunlukla bunu izliyoruz .
Josephine’in denizde kum misali bulduğu ve iki dakikada sepetlediği erkekler ordusu var , çünkü Penny aklı kıt kız kardeş rolünde erkekleri kaçırtmak için gayet iyi bir figür !
Filmin akılda kalıcı ve gayet uzun uzun devam eden sahnelerinden birisi de kör rolü !
Orada Rebel Wilson gayet iyi iş çıkarıyor .
İki oyuncunun bu anlamda uyumlu olduklarını söylemek mümkün , gayet iyi bir biçimde birbirlerinin hakkından geliyorlar !
Düzenbazlar dediğim gibi 1988 yapımı erkek versiyondan uyarlama bir film .
Filmde gelişen teknolojiye uygun olarak değiştirmeler de var .
Örneğin Penny ve Josephine bir iddia üzerinden birbirlerini denemek istiyorlar ve av olarak kendilerine yeni bir uygulama yazan , bol paralı olduğunu düşündükleri bir genci seçiyorlar .
Olayın büyük kısmı zaten o genç adamı kafalama fikri üzerine .
İkili bir yandan kavga ederken , bir yandan da birbirlerini tanıyıp , aradaki bağları sağlamlaştırdıklarını fark etmiyorlar ama bir çete olmaya doğru gittikleri aşikar !
Film , bir yandan ava giden avlanır fikriyle hareket ediyor , bir yandan da bu yolda her şeyi cesurca deniyor .
Çok çok gülmeseniz de eğleneceğiniz garanti bir film olmuş Düzenbazlar !
Filmin kamuflaj kıyafet giyme üzerine de esprili bir yanının olduğunu söylemek mümkün !
twitter . com / banubozdemir
