Aşk ve tutku .
Girdiği her bünyede farklı etki yapan bir ilaç gibi , bu ikilinin sinemada defalarca kez çok farklı hikayelerle anlatımına şahit olduk .
Romeo + Juliet'in lirik anlatımından , Katil Doğanlar'ın kanla beslenen tutkusuna , Aşk Zamanı'nın ' imkansız aşk ' acısından , Rüzgar Gibi Geçti'nin aşk - nefret sarmalındaki saplantısına kadar bir dolu faklı hikaye tarafından sarsıldık , tokat yedik , yalpaladık .
Yine bu ikiliyi kendisine konu edinen iki film , Kader ve Uğur Yücel'in Hayatımın Kadınısın , ardı ardına vizyonda yerini aldı .
Temel aldıkları konu ne kadar aynı olsa da , birbirlerinden çok farklı iki film olduğunu belirtmeden geçmeyelim .
Saplantıya varmış bir tutkunun devirdiği koca bir hayatın anlatıldığı Kader'deki aşk , boğazında yutkunsan da geçmeyen bir düğüm misali kalırken , Hayatımın Kadınısın , çok daha masalsı bir anlatımla başlayıp aşkın derinlerine dalan ( dalmaya çalışan ) bir seyir izliyor .
Masalsı demek boşuna değil .
Zira filme , Uğur Yücel'in oynadığı Tophaneli karakterinin , aşkını bir masal gibi anlatan sesini dinleyerek başlıyoruz .
Bu başlangıcın heyecanı ile hikayenin derinlerine dalmanın keyfini yaşamaya hazırlanırken ilerleyen dakikalar boyunca , değil hikayeye kapılmak , baştaki heyecanımızı bile kaybettiren bir film ile karşılaşıyoruz .
Filmin doruk yaptığı sahneler bile sıradanlığı aşmakta zorlandığı için anlatılanı hissetmekte zorlanıyoruz .
Filmleri etkilileyici kılan belki de en belirgin yan , hikaye çok bildik bile olsa bize bilmediğimiz bir şeyler söyleyebilmesidir .
Bunu yapabildiği an , klişelikten kurtulur ve kendi başına bir film olabilir .
Hayatımın Kadınısın , bu etkiyi yaratmakta oldukça zayıf kalıyor .
Bunun en belirgin nedenlerinden biri , roller , çok iyi oyunculara teslim edilmiş olsa da karakterlerin ve birbirleri ile olan bağlarının yeterince derin ve canlı olduklarının hissettirilememesi .
Sadece suyun üzerinde kalan kısmın görünüp suyun derinlerinde ne cevherler yattığını görememek gibi bir durum bu .
Aşk itirafları , edilen kavgalar , isyanlar , ruhumuzun içine işleyip bizi sarsmaktan çok uzak .
Karakterlerin aralarında kurulan bağların eksikliği , inandırıcılığı oldukça zedeliyor .
Filmin genel olarak Yavuz Turgul sinemasına benzeyen bir yanı var .
Ama detaylarda , onun filmlerindeki özelliklerden tamamen uzak bir tablo çiziyor .
Yavuz Turgul sineması için en belirgin olarak söylenen , Turgul'un karakter derinliklerini ve diyalogları oturtmada çok yüksek bir başarısı olduğudur .
Bir Yavuz Turgul filmi izleyen izleyici için o filmden en az bir tane çarpıcı diyaloğun beynine kazınmaması imkansız gibidir .
Söylenen sözler de , karakterler de içinize işler ve film bittiğinde o filmi izlemeden önceki halinizden çok farklısınızdır .
Artık o filmi izlemiş bir insan olarak hayatınıza devam edecek ve her gün olmasa da ara ara aklınıza gelen karelerle film üzerine düşünmekten kendinizi alamayacaksınızdır .
Nobokov'un deyimiyle " beklemiğimi titreten " cinsinden bir filmdir karşınızdaki .
Hikayesini işleyiş tarzı olarak Yavuz Turgul sinemasına , özellikle de Gönül Yarası'na yakınlaşan Uğur Yücel , maalesef ki sadece suyun yüzeyinde kalmakla yetiniyor ve derine inemiyor .
Örneğin Nejdet'in Asuman'ı bir türlü bırakmak istememesini ya da kızının sürekli olarak üvey babadan kaçıp çok daha beter bir batağa gitmesini belirgin nedenlere oturtamıyoruz .
Tahmin edebiliyoruz , ' öyledir ' diyoruz , ama hissedemiyoruz .
Uğur Yücel , kendi oynadığı eskilerin özlemini duyan , yalnız ama sevdalı , yeri geldi mi racon kesmesini bilen Tophaneli karakterini , keyif veren bir tempoda canladırırken diğer oyuncuların ona aynı derecede ayak uydurabildiklerini söylemek güç .
Oyunculuğunu tartışmanın bile gereksiz olduğunu düşündüğüm Türkan Şoray bile filme yeterince kendini vermekten çok uzak .
Asuman'ın arada kalmış çaresizliğini hissedemediği için hissettiremiyor sanki .
Uğur Yücel'in ilk uzun metrajlı sinema filmi Yazı Tura , akıllarda oldukça iyi bir başlangıç olarak yer etmişti .
Özellikle Olgun Şimşek'in başrolde olduğu ilk bölümde kurulmuş olan dramatik yapı ve karakter analizleri çok sağlamdı ve pek çok izleyicinin aklında yer etmişti .
İkinci filminde Uğur Yücel'in biraz olsun irtifa kaybettiğini düşünsek de , eski Türk filmlerine hala sadakatle bağlı olan ve o filmlerin özlemini duyan izleyiciyi , bu filmi ile de memnun edebilecektir .
