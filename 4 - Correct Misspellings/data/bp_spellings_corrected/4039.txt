Yaşı en azından 30 ya da üstü olan sinemaseverlerin çok iyi hatırlayacağı üzere , günümüz 3D animasyon film ve çizgi filmler kralığının aksine , geçmişte hepimizin yüzünü güldüren , klasik çalışmalar vardı .
İster çizgi seri olsun , ister çizgi sinema örnekleri , hepsi olmamakla beraber nice serüvene katılmıştık bu eski usul çalışmalarla .
Belki günümüzün o epik atmosferi , sivri espri ve şakaları ya da devamını delicesine bekleyeceğimiz hikayeler yoktu ama küçüklerin beğenisine sunulan bolca sıcak , samimi hikaye vardı .
Gerek Disney'in klasikleşmiş ( ve aslına göre epeyce yumuşatılmış ) masaldan çizgi uyarlamaları , gerekse düşük ya da orta bütçeli projeler birbiri ardına minik hikaye dinleyicileri için piyasadaki yerini aldı .
Pek tabii hepsi muazzam işler değildi ancak ( yaşımızın getirisi midir , bilmiyorum ) bambaşka bir tat taşıyorlardı .
Son 15 - 20 yıllık süreçte ise teknoloji , vizyon ve dünya kültürünün değişimiyle birlikte çizgi yapımlar da evrildi , bambaşka bir hale büründü .
İşin nostalji tarafını bir yana bırakacak olursak , sıkça karşılaştığımız modern animasyonlar genellikle mutlu etti bizleri , biz de bu gerçeği kabul ettik .
Peki ya geçmişimizin o leziz mi leziz serüvenleri , her biri elle çizilmiş müthiş çizgi filmleri ?
Artık benzerlerine neredeyse hiç rastlamadığımız bu çizgi hikayeler unutulmaya yüz tutmuşken , bazı cesur sinemacılar ellerinden geleni yaparak , sağlam işlerle yeni neslin karşısına dikiliyor .
Bu hafta vizyona giren Alman yapımı Küçük Şövalye Trenk , tam da böyle bir çizgi sinema projesi işte !
Kirsten Boies tarafından 7 kitap olarak piyasaya sunulan , yazarın harikulade bir macerayı küçük okuyucular ile paylaştığı bu seri daha sonra TV'lere çizgi film serisi olarak da misafir oldu .
Sadece ülke genelinde değil , dünya çapında da yavaş yavaş adı duyulan ve sevgili Trenk'in yolculuğunu anlatan marka , beyazperdedeki varlığıyla da mutlu etmeyi başarıyor .
Her şeyden önce sıradan bir bilgisayar yapımı , 3D CGI ürünü değil , baştan sona elle çizilmiş bir çizgi sinema filmi sözkonusu .
Yani ortada çok ciddi bir emek var .
Bir yandan da bazıları için eski moda olan bu tür ile sinema salonlarında yarışa girme cesurluğu , inancı !
Biliyorum , Küçük Şövalye Trenk'i anlatmaktan çok geçmişi yad ettim , o zamandan çıkıp gelmiş gibi olan çizgi filmi dolaylı olarak bu şekilde övdüm .
Açıkçası Küçük Şövalye Trenk çizgi filmi , bu övgülerin tamamını , sadece bu yönüyle bile almayı hak ediyor .
Kitap serisinin ilk üyesinden uyarlanan çizgi sinema serüveni , yönetmen Anthony Power'ın elinde yükselmiş .
Daha çok 10 - 12 yaşa kadar olan minikleri gözüne kestiren senaryo , orijinal markanın yaratıcısı Boies'in desteğiyle daha tatlı hale gelmiş .
Hem yıllardır bu hikayeyi takip eden küçükler , hem de Trek'i ilk kez sinemada görecek olanlar için .
Babası küçük bir şövalye birliği tarafından haksız yere hapse atılan Trek , sunulan " kötü ejderhayı öldür , istediğin dileğini yerine getirelim " fırsatıyla harika bir maceraya dahil oluyor .
Hem bir şövalye olmaya çabalıyor , hem de görevi yerine getirmek için uğraşıyor .
Tabii işler beklediği gibi gitmiyor , ejderin hiç de beklediği gibi çıkmamasıyla işin rengi değişiveriyor .
Yapılması gereken tercihler , sıkı dostluk bağları , günümüzde bile yadsınmayacak espriler ve başarılı bir Türkçe dublaj .
Baştan sona keyifle izlenecek , hem küçükler hem de aklı geçmişte kalmış büyükler için " e , sıradaki film ne zaman ? " dedirtecek hoş bir çizgi sinema filmi Küçük Şövalye Trenk .
Gidin , izleyin , izletin ve salondan yüzünüz gülerek çıkın .
Hem , orta çağı merkezine alan , böylesi sıcak bir hikaye paylaşan kaç örnek kaldı ki ? burcinaygun@gmail.com
