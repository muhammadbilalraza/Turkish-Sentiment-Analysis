70'lerdeki Irwin Allen seri üretimlerinden sonra daha uzun aralıklarla çekilmeye başlanan , 90'ların ikinci yarısında ' eski günlerine dönme ' emareleri gösteren felaket filmleri , 20'lerden itibaren Roland Emmerich tekelindeki bir zevksizlik sembolüne dönüşmüştü .
Yakın tarihte izlediğimiz buluntu film soslu Into the Storm'u saymazsak , son zamanlarda dişe dokunur bir örneğine rastlamadığımız türün son mahsulü San Andreas Fayı .
' Bu sefer ki doğal afet deprem ' cümlesi dışında içerik tanımlamasına girmeye gerek görmediğim filmin , her biri karikatür olan karakterlerini tanıyarak açalım bahsi .
Los Angeles İtfaiyesi'nin arama kurtarma ekibinden , tecrübeli helikopter pilotu Ray ( Dwayne Johnson ) .
İşler sarpa sardığında sıkıntıları çözecek kahramanımız .
Ray'in eski eşi Emma ( Carla Gugino ) ve ikilinin hayatta olan kızı Blake ( Alexandra Daddario ) .
Tek bir cümleden çıkarılabileceği üzerine aile daha önce yaşadığı bir dramdan ötürü ikiye ayrılmış .
Bu durumda Blake çok önemli bir konumda zira filmin aileyi bir araya getirecek ve bizi heyecana sürükleyecek ' survivor'ı o .
Emma'nın zengin ama kişiliksiz yeni beraberliği , Blake'e felaket zamanlarında yol arkadaşlığı yapacak , büyük olanı aşkı da hikayenin içine katma görevi üstlenen erkek kardeşler ve olacakları haykırsa da sesi çok uzağa gitmeyen jeoloji profesörü ( Paul Giamatti ) .
Süprizbozan vermeden süprizleri bozmak bu olsa gerek .
Post it'lerle oyunculara gönderilecek sadelikteki ( ! ) senaryosunu bir kenara atıp ' bu epik bir felaket filmi ve görsel efekte doymaya geldik ' deseniz dahi içerdiği karakter alışkanlıklarından dolayı tek bir noktaya takılıp kalacağı hissediliyor San Andreas'ın .
San Francisco teknik anlamda gayet doyurucu bir şekilde yerle bir olurken , yalnızca bu ailenin dertlerinden haberdar olmamız bekleniyor .
Perdede gördüklerimiz binlerce ölümün habercisi ancak birilerinin geçmişiye hesaplaşması , ailevi problemlerin ezbere şekilde çözüme ulaştırılması , gençlerin kaos zamanında aşkı bulması her şeyden daha önemli .
Böyle olunca Ray'in daha önce 600 küsür kişiyi kurtarmış bir halk kahramanı olması gereksiz bir ayrıntıdan öteye gidemiyor .
Helikopter , araba , uçak ve sürat teknesi içeren ' kızına ulaşma çabası '  içerisinde sergilediği sınırsız yetenekleri , kamera yıkılan binaların arasında dolaşırken heba ediliyor .
Sayılı insan arasındaki melodram dozu yükseldikçe doğallığı kaybolan film , kendine yarattığı güvenli alanda salınıp duruyor .
San Andreas Fayı'nın en büyük artısı , öncüllerinden farklı olarak ' beklenilen anı ' final bölümüne saklamaması .
Büyük depremlerden sonra devreye soktuğu artçı şoklar ve tsunami ile tüm süreye yayılan bir aksiyon temposu yakalayan film , CGI ağırlığı konusuna hakim ( bir önceki filmi Gizemli Adaya Yolculuk'a göz gezdirmeniz yeterli ) bir yönetmene sahip olmasının avantajlarını da sonuna kadar kullanıyor .
İçinde köprü geçen sekanslarda sarı okul otobüsünün olmaması da artı hanesine eklenebilir .
Gözümüze sokulan Amerikan bayrağı eşliğinde vuku bulan ' yeniden inşa etme ' söylemi ne kadar mide bulandırsa da ' felaket filmi ' adında bir suçlu zevk var ve buna karşı koymak imkansız .
Bu fay bir çok anlamda kötü olsa da zaman geçirmek için kötü sayılmaz . firat_atac@hotmail.com
