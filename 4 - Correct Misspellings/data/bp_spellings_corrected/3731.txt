Son yıllarda serbest piyasa ekonomilerinin yarattığı bireysel hatta kitlesel bunalımlara , tüketim toplumlarının tıkanma noktalarına ve küreselleşme sürecinin yarattığı umutsuzluğa umutsuz dair karamsar filmlerin sayısında büyük bir artış görülüyor .
Bireysel yıkım ve köşeye sıkışma hissine dair filmler içinde Amerikan Sapığı , grup çatışması ve varolma mücadelesine dair yapıtlar içinde Battle Royale , her iki eğilimi bünyesinde barındıran bir film olarak da Dövüş Kulübü son yıllarda tırmanan muhalif tavırlara giderek öfke ve nefret içeren bir tür sistem karşıtlığı / düşmanlığı ekleyen başyapıtlar olarak öne çıktılar .
Costa - Gavras'ın son filmi Ölümcül Çözüm de ; tıpkı yukarıda adı geçen diğer rejim karşıtı sinema filmleri gibi sağlam bir roman temeline dayanıyor ve asıl gücünü de hikayesine borçluymuş gibi gözüküyor .
Bruno Davert , bir kağıt fabrikasında üst düzey müdür ( departman genel müdürü ) olarak çalışan başarılı bir kimyagerdir ve birgün bir anda işsiz kalır .
Çok uzun süre işsiz kalınca , ailesi çatırdamaya başlar , psikolojisi bozulur ve aklına tüyler ürpertici bir fikir gelir .
Kendisi ile aynı işte çalışabilecek konumda olan işsizlerin başvurabileceği bir iş ilanı verir .
Başvuranlar arasından kendisinden iyi CV'si ( özgeçmişi ) olan 5 kişinin dosyasını bir kenara ayırır .
Gözüne kestirdiği bir kağıt fabrikasının genel müdürünün yerine geçmek ve hayatını eski haline getirmek için önünde 6 engel vardır .
Kendisinden iyi CV'si olan 5 kişi ve bir genel müdür .
Ve Davert rakiplerini hunharca öldürmeye başlar .
Tek tek ve büyük bir acımasızlıkla .
Görüldüğü gibi salt hikayesi bile insanı merakta bırakan Ölümcül Çözüm ; anlatım biçimi sayesinde yakaladığı çarpıcı atmosferi , arka planlarda göz kırpan reklam tabelaları sayesinde yarattığı alaycılık ve karamsar finalinin işaret ettiği umutsuzlukla süsleyen başarılı bir film .
Dövüş Kulübü'nün " sahip oldukların sonunda sana sahip oluyor " aforizmasıyla Amerikan Sapığı'nın ünvan - kart - görünüş üçlemesini birleştiren Ölümcül Çözüm , Fukasaku'nun Battle Royale'indeki " hayatta kalmak için hayat almak " felsefesini de hikayesinin merkezine oturtmayı başarmış .
Avrupa'da artan işsizliğin yarattığı çözülmeyi , aile içi ilişkilerin parasal tabana indirgenmiş olmasını , televizyondaki şiddeti ve tüm olan bitene rağmen reklam tabelalarındaki lüks tüketim teşvikini yansıtan Ölümcül Çözüm aynı zamanda Gavras'ın ustalığı sayesinde iyi bir gerilim filmi olma özelliği de taşıyor .
" Düşman mısınız ? / Hayır daha da kötüsü . Rakibiz ! " veya " Siz polissiniz , işsiz kalmazsınız . / Doğru . Ne de olsa büyüyen tek endüstri suç . " gibi son derece hoş diyaloglar içeren filmin süresinin uzunluğu dışındaki tek kusuru komedi türüne kayma çabası olarak gösterilebilir .
Birkaç gereksiz sahne ve espri filmin - bir anlamda - büyüsünü bozup , son derece sert ve yıkıcı üslubunu yumuşatıyor .
Son olarak ; " hem kapitalist düzende uzun süre yaşama , hem de mutlu olma " halinin aslında oksimoronik bir söylemden ibaret olduğunu ispatlayan Ölümcül Çözüm'ün ; Dövüş Kulübü , Amerikan Sapığı ve Battle Royale filmlerine - alt - metnindeki içerik açısından
- Avrupa'dan bir selam çakan , gerilimi ve dramayı ustaca harmanlamış , hem gerçekçi hem de gerçeküstü yanlar barındıran iyi bir film olduğu söylenebilir .
