Büşra filmi bu yılın ve çeşitlilik açısından kısır yerli sinemanın ilginç örneklerinden biri .
Daha önce de Tarkan , Kara Murat gibi yerli çizgi roman kahramanlarını , ya da Hüdaverdi gibi bant çizgi kahramanlarının sinema uyarlamalarını gördük ama süreli yayınlanan bir mizah dergisinde doğan ' Büşra ' karakterinin sinemadaki bu politik macerası hoş ve zamanlaması ile de anlamlı bir sürpriz oldu .
Yeni sinema seyircisine ' Büşra ' yıl anlatabilmek biraz dertli aslında .
Popüler kültür ittirmeleri yüzünden birkaç yıl önce okunmuş yazılmış şeyleri bile çabucak unuttuğumuz şu zamanlarda , sinemaya giden çoğu seyirci ' Büşra'nın çizgisel varlığından ya da anarşist çizgisinden bihaber !
Daha fragmanları dönmeye başladığı anda , filmin iyice kamplaşmış olan toplum yapımız yüzünden ne muhafazakarlara ne de diğerlerine yaranamadığını ve yoğun bir eleştiri yağmuruna tutulduğunu üzülerek izliyordum .
Bu anlamda filmin işi epey zor ama yapım ekibinin sinema yazan insanlara ulaşmaktaki gayreti sebebiyle ' Büşra ' , vizyonda geçireceği birkaç haftanın ardından daha doğru tahlil edilir bir film olacaktır .
Büşra , çizgiden sinemaya geçerken bazı deformasyonlara uğramış ve ciddileşerek politize olmuşsa da film hali ile çizgisel çılgınlığının ve marjinal olma çabasının ötesine geçip doğru bir fikrin savunuculuğunu yapıyor .
Filme yöneltilen en büyük eleştiri , dini ya da siyasal bir simge olan ' türban ' üzerinden sömürü yapıldığı , ki ' Büşra'yı seyrettikten sonra bu fikrin özellikle değişeceğini ve filmin samimiyetinin izleyenlere geçeceğini düşünüyorum .
' Büşra'yı biraz da film olma yetileri ile ölçecek olursak , tüm kusurlarına rağmen hem gerekli hem de epey başarılı bir iş ortaya çıkmış .
Yönetmen ve yardımcı senarist Alper Çağlar’ı da ilk uzun metraj denemesinden dolayı ayrıca tebrik etmek isterim .
Çektiği filmi önemsediğini her halinden belli eder bir şekilde , bu defa hem iyi başlayan hem de finale doğru yorulmayan , giderek daha zengin bir izleme deneyimi sunan ve gerçekten özel bir final ile sonlanan bir ' ilk film ' ile karşımıza çıkan bu 28 yaşındaki genç yönetmenin daha pek çok filmini izleyeceğiz gibi geliyor .
Ayrıca özellikle Yeşilçam sinemacılarının sıklıkla yaptığı önyargısal sallamaların yerine - ki bunların en ünlüsü ' diskoda kafa bulan ve kızları kandıran dansçı züppeler'dir , uzun ve doğru bir gözlemden geçirilmiş tespitlerle dolu bir film bu .
Özellikle ' öteki'nin rutin hayatını ve özlemlerini , kızgınlıklarını anlama ve anlatmaktaki başarısı , görsel stilinin önüne geçecek kadar iyi .
Türk sinemasının en büyük problemlerinden biri olan ' senaryo'yu da Bahadır Boysal ve Alper Çağlar’ın sıkı işbirliği ile aşılmış .
Üstelik ' deli çizer ' Bahadır Boysal’ın , filmde küçük de olsa bir rolü var !
( Ondan temiz aile çocuğu oynamasını beklemeyin ama . ) Filmi izledikten sonra , ' Büşra ' karakterini canlandıran Mine Kılıç’ın Türkiye’de bu rolü oynayabilecek tek kişi olduğunu düşündüm .
Fiziksel benzerliğin yanı sıra , Bahadır Boysal’ın yıllarca çizdiği Büşra’nın tüm referanslarına sahip bir oyunculukla gerektiğinden daha fazlasını başarmış .
Kast’ın geri kalanı da başta Tayanç Ayaydın olmak üzere filme inanmış bir performansla ellerinden geleni yapıyorlar .
Son sözlere sıra geldiğinde ise ; ' Büşra ' filminin sansasyon ya da polemik yaratmaktan öte bir derdi olduğunu ve tüm ekibin bu derdi anlatmaktan başka bir şeye odaklanmadığını gördüm .
Ama bunu anlamak için bilet alıp sinemaya gitmek gerekli .
Bu kadar ' kirli bilgi'ye maruz kalan bu film , kimseye yaranamadan , önyargı dağlarına toslayıp vizyondan ayrılmaz umarım .
