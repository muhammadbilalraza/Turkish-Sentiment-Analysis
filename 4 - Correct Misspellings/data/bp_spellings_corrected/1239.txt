Çernobil'in Sırları ( Chernobyl Diaries ) ' nı izledikten sonra bilgisayarımın başına oturdum ve ne yazacağımı bilmeden uzun süre ekrana baktım .
Genelde bir filmi izleyince kafam cümlelerle dolar taşar .
Sahi , biz bu filmi niye izledik ?
Çocukluğumun video zamanlarındaki ağzına kadar klişeye batmış o ucuz filmlerden ne farkı var ?
Buluntu film / Found Footage olayının suyu çıkalı zaten çok olmadı mı ?
Aslında projeden ilk haberim olduğunda epey umutlanmıştım .
" Yabancı diyarlara gelen batılı gençler " hikayeleri hep ilgimi çekmiştir .
Dünyayı Amerika'dan ibaret sanan bu fazla besili ve şımarık gençlerin başına gelenleri seyirci garip bir tatmin duygusuyla seyreder .
Sanırım bu konuda şimdiye kadar gördüğüm en iyi örnek , Kurtadam Londra'da ( An American Werewolf in London ) filmidir .
Yine video dönemlerinde bu malzemeden tonlarca film üretildi ve posası çıkmış bir Slasher bahanesi olarak unutuldu gitti .
Çernobil'in Sırları basit bir açılış yapıyor .
Altı fazla neşeli Amerikalı genç tatillerini geçirmek için doğu Avrupa'yı gezerken nihayetinde eski SSCB toprağı Ukrayna'ya geliyor .
Grubun en delifişek elemanı olan Paul'un aklına kanıp , bir rehber tutarak reaktör kazasından sonra terkedilmiş olan Çernobil'i görmeye gidiyorlar .
Yolculuk onlar için de , görsel açıdan seyirci için de ilginç geçiyor .
Çernobil , Stalker filminden fırlamış bir mekan gibi davetsiz misafirlerini karşılıyor .
O terkedilmiş bina senin , bu unutulmuş yerler benim diye gezerken bir ayının saldırısına uğruyorlar ve kısa süreli bir şokun ardından geldikleri köhne minibüse binip dönmeye çalışıyorlar .
Burada da en temel ' slasher ' klişesi olan " bir araba gerektiği zaman asla çalışmaz " devreye giriyor ve olaylar gelişiyor .
Sonrası için yazabilecek çok fazla cümlem yok .
Fazlaca tahmin edilebilir ve en ucuz tür filmlerinde bile kullanılmaktan hırpalanmış bir olay gelişimi izletiyor film bizlere .
Bu " aynısını daha önce de izlemiştim " duygusu filme o kadar hakim ki , karakterleri görür görmez sona kimin kalacağını dahi kolaylıkla tahmin edebileceksiniz .
Sürekli kaçan , bağıran , çağıran genç oyuncuların performansı böyle bir film için fena sayılmaz ancak buradan yürüyüp gidecek bir isim yok bana göre .
Yani , hepsi bu işte .
Fazla meraklı Amerikalılar ve ibret verici sonları !
Açıkçası senaristlerinden biri Paranormal Activity ile bütçesiz korku sinemasında devrim yapmış ören pelin olan bu filmden çok daha fazlasını bekliyor insan .
Bu arada , Çernobil'in Sırları buluntu film kurallarını da işine geldiği gibi kullanıyor .
Ekipten birinin kamerasından izlemiyoruz her zaman filmi .
Ayrıca kamera izlemesinde bir süreklilik yok .
El kamerasıyla çekilmiş görüntülerin kurgulanmış halini izletiyor ki bu haliyle bir buluntu film olmaktan çok ekipman olarak el kamerası kullanmış bir film olmaya sürükleniyor .
Stalker'ı özlettiren terkedilmiş , çürümüş , virane mekanlar dışında Çernobil'in bizim merak edeceğimiz bir sırrı yok .
Eskiden büyük filmmiş gibi yapan ve gişe çalan B filmleri vardı .
Şimdi onların yerine bu buluntu film sömürülerini izliyoruz .
Bir milyon dolar bütçeyle film çekip yirmi katını ( şimdilik ) kazanmak .
Şahane ticaret ancak seyirci bu alışverişin kaybedeni .
Çernobil'in Sırları , çoktan tüketilmiş fikirlerle , numaralarla dolu sıradan bir tür sineması örneği .
Sinemada izlemek için hiç acele etmeyin .
Murat Tolga Şen
murattolga@gmail.com
