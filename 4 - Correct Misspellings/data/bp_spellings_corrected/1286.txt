Baykuş Krallığı Efsanesi , Yukarı Bak ve Wall - E gibi yıllarca hatırlanacak bir animasyon klasiği değil .
Ama gayet yaratıcı , akıcı ve belli bir karaktere sahip başarılı bir üç boyutlu animasyon .
Animasyon ve " aile sineması " nine rastgele parlak renk ve pop kültür referansları cümbüşüne döndüğü günümüzde ilk ve ortaokul yaşında çocuklarını bu haftasonu sinemaya götürmek isteyen ebeveynler için gayet yerinde bir seçim olacaktır .
İlk ve ortaokul yaşında çocuklar diyorum çünkü bu filmden önce 300 SpartalıWatchmen gibi ultra şiddetli " anti - çocuk " yapımlarına imza atmış Zach Snyder yönetimindeki animasyon , son zamanlarda aile sinemasının varlığını unuttuğu , " genç yetişkin " adı verilen ilk ve ortaokul kesimi çocuklara sesleniyor .
Yani bu demektir ki film her ne kadar çocuk sinemasından beklenen , onur ve kahramanlık dolu bir fantastik dünyaya sahip olsa da , vampir yarasalar ve baykuşlar arasındaki savaş sekansı gibi bazı karanlık ve vahşi sahneler , anaokulu yaşındaki çocuklara fazla ürkütücü gelebilir .
Bence bu özellik filmin negatif bir yönünü değil , tam tersi pozitif bir yönünü temsil etmekle kalmıyor , Baykuş Krallığı Efsanesi'ni daha kişilikli bir animasyon olarak diğer boş kafalı animasyon kalabalığından ayırıyor .
Filmin tarafımdan okunmamış popüler bir çocuk kitabı serisinin ilk üç kitabından uyarlanan hikayesi , baykuş krallığına Nazi tarzı bir ırk ayrımı uygulamayı amaçlayan kötü kalpli St .
Aggie baykuşları tarafından kaçırılan idealist genç baykuş Soren'in , arkadaşları ile St .
Aggie'den kaçmayı başardıktan sonra efsanevi kahraman Ga'Hoole baykuşlarını bulup krallığı bu sömürüden kurtarmak için girdiği yolcuğu anlatıyor .
Yukarıda bahsettiğim gibi Baykuş Krallığı Efsanesi , gayet ciddi ve yer yer yetişkin bazı temalara ve göndermelere sahip .
Acımasız St .
Aggie krallığının Nazimsi görünümünün yanında kardeşler arasında ihanet ve genç idealistler tarafından romantize edilen savaşın aslında ne kadar çirkin ve şiddetli bir eylem olduğu üzerinde de duruyor .
İlk bakışta bu tür temalar her ne kadar bir çocuk filmi için fazla sert görünse de , bence eski usül , yer yer şiddetli ve yer yer korkutucu " gerçek " çocuk hikayelerini andırıyor .
Filmin gereksiz parlak renklerden kaçınan , çoğunlukla rüyamsı bir sepya renk tonuna sahip görsel yapısı , hikayenin efsanevi havası ile birebir uyuşuyor .
İlk ve ortaokul yaşında genç çocukların yanısıra , görsel bir ziyafet izlemek isteyen yetişkin seyirci kitlesi de her ne kadar daha genç bir seyirci için yaratılmış olması bariz olan basit fantastik hikayeden fazla haz alacak olmasa da , gayet hoşlanacaktır bu deneyimden .
Özellikle , genelde dikkat dağıtıcı olduğunu düşündüğüm , fakat bu filmde fazla abartıya kaçmadan kullanılan üç boyutlu projeksiyon ile izlenirse .
Zach Snyder , her ne kadar savaş sahnelerinin ortasında yavaş çekime kesmeyi biraz fazla sevse de , Baykuş Krallığı Efsanesi gibi karanlık ve oturaklı bir çocuk filmi için gayet yerinde bir seçim .
Özellikle Soren'in ağır yağmur içinde süzülerek uçtuğu sahnede Snyder , stilini konuşturuyor . oktayegekozak@hotmail.comTwitter : egekozak
