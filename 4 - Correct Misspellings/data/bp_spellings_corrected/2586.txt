2009 yılında yeniden çekilen The lastik House on the Left , korku sinemasının usta isimlerinden Wes Craven'ın ilk kamera arkası deneyimiydi .
1972 yılında çekilen yapım , 70'li yılların bol kanlı ve tartışmalı korku filmlerinin öncülleri arasında bulunuyor .
Film çekildiği dönemde içerdiği şiddet sahnelerine o kadar çok güveniyordu ki , korku sinemasının ünlü " bu sadece bir film " cümlesini hiç düşünmeden ödünç almıştı .
Sadece grafik şiddet sahneleriyle değil ; dönemin özgürlükçü düşünce yapısına saldıran ve bireysel intikamı savunan ( kanunları gülünç duruma düşüren ) senaryosuyla da tartışma yaratmıştı .
Şüphesiz bu olayların ardından gelen sansür girişimleri filmi gölgeye düşürmüş , fakat yönetmeni Craven'ı da sıkı bir korku yönetmeni olarak öne çıkarmıştı .
Sansür yıllarında elden ele dolaşan film DVD çağında yeniden keşfedildi , hatta 70'lerin korku sinemasındaki öncü rolü de fark edilince sinema tarihinde önemli bir yer edindi .
Craven da bu beklenmeyen ilgi üzerine vakit kaybetmeden filmin remake'ini hazırladı ve bu defa sadece yapımcı olarak katkıda bulundu .
The lastik House on the Left'i izledikten sonra Craven'ın gerçek bir dahi olduğunu düşünen izleyici sayısının çok fazla olduğunu sanmıyoruz .
Yönetmen , Bergman'ın The Virgin Spring filmindeki intikam hikayesini çok beğenmiş ve avcıların ava dönüşmesi konseptini dönemin dumanlı özgürlük ortamına aktarmak istemişti .
Yeni hikayede , konsere giden farklı sınıftan iki kız arkadaş , esrar ararken esrarengiz bir grubun içinde bulur kendini .
Başlangıçta sadece kızlarla eğlenen bu grubun gösterdiği şiddetin dozu giderek artar ve tecavüzle sonuçlanır .
Fakat grubun kızları sağ yollamaya niyeti yoktur ve ikisini de öldürürler .
Olayın ardından hep beraber , sanki hiçbir şey olmamış gibi bir eve sığınırlar .
Fakat bu ev öldürdükleri kızlardan birinin ailesinin evidir ve durumun ortaya çıkmasıyla , sakin görünen aile çeteye oldukça kanlı bir ders verir .
Filmde çetenin tecavüz sahnelerini sert bulan izleyiciyi finalde büyük bir sürpriz beklemektedir ; ailenin intikamı çok daha acımasız olacaktır .
Çetedeki erkeklerden birinin cinsel organı koparılarak öldürüldüğünü belirtmekle yetinelim sadece .
Bir kadının ( annenin ) uyguladığı bu ceza , kontrolden çıkmış erkekliğin cezalandırılması anlamında da beyazperdede özgün bir yerde duruyor . Wes Craven'ın filmini rahatsız edici kılan sadece içerdiği grafik şiddet değildir .
Filmin en başında kızlarını arka mahalleden bir kızla arkadaşlık etmekle suçlayan ama genelde sevgi dolu ve hoşgörülü bir porte çizen ailenin filmin sonunda katillere dönüşmesi Craven'ın yaptığı korkunç bir şakadır .
Buradaki , herkesin gerekli ortam hazırsa bir katile ( canavara ) dönüşebileceği düşüncesi daha sonraki pek çok korku filminde karşımıza çıkmıştır .
Craven ; barış , özgürlük gibi ilerici kavramların karşısına arka sokakların bitmeyen şiddetiyle dikilir ve 70'li yıllarda kendi tarafını belirlemekle kalmaz , korku sinemasının da yönünü belirler .
Korku sinemasında sola ait değerleri savunan korku filmlerinin ne kadar az olduğunu düşünün .
Filmde polis ve kanun bir mizah malzemesi olarak sunulmakta , bireysel savaş ve mücadele öne çıkmaktadır .
Her şey çiçek çocuklarının pembe düşlerine saldırı gibidir .
Görüldüğü gibi , The lastik House on the Left'in bir özelliği de korku komedi türünün ilk örneklerinden biri olmasıdır .
Dönemin 16mm çekilen absürt / ironik yeraltı filmlerine yakın durmaktadır .
Filmde hemen her yere geç kalan ve Yeşilçam'ı çağrıştıran polisler filme bir komedi filmi havası verir .
Fakat esas gülünç olan acayip müzik kullanımıdır ; trajik sahnelerdeki çocuksu sesler , grafik şiddetle uyumsuz folk şarkıları Craven'ın her şeyin gerisinde bizle eğlendiğinin bir ispatı gibidir .
