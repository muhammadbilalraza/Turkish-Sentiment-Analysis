Karaoğlan küçükken ağabeylerimizin elinden düşmeyen , gazete bayilerinde yolu beklenen bir çizgi romandı .
O yüzden gözümdeki yeri bir hayli farklıdır , ilgiyi her şekilde hakettiğini düşünüyorum .
Çizeri Suat Yalaz'ın Karaoğlan'ı oluştururken ilham aldığı pek çok kaynak var , Türk tarihinin derinliklerine de uzanmış Yalaz , hata Dede Korkut'a kadar ulaşmış ama beri yanda batının Demir Maskeli Adamı'nı da yabana atmamış .
Bu etkilenmeler sonucunda diliyle olduğu kadar içerdiği erotizmle de ünlenen , mizahı ise hiçbir macerasında eksik etmeyen ( özellikle de Çalık ve Balaban bu konuda bir numaradır ) bir kahraman çıkmış karşımıza .
Hatta ben çocukken büyüklerimin ‘okuduğum en erotik çizgi roman ' tanımlamaları hala kulağımda , hal böyle olunca Karaoğlan için karda kışta düştük yollara .
Karaoğlan denince aklımıza elbette Kartal Tibet geliyor , çizeri Suat Yalaz'ın yönetmen olarak imza attığı 1965-72 yılları arasında yedi tane Karaoğlan serisi çekildi , bir tanesinde Tibet'in yerini Kuzey Vargın , Yalaz'ın yerini ise Mehmet Aslan aldı .
Sonuçta o yıllar içinde farklı yönetmen ve oyuncularla iki tane daha çekilmiş ve hatta 2002'de televizyon dizisi olarak bile karşımıza çıkmıştı .
Yönetmeni Kudret Sabancı'nın Laleli'de Bir Azize ve Anlat İstanbul ( Anlat Istanbul ) filmlerinden sonra dizi sektörüne geçmesi artık sinema filmi çekmeyeceğini düşündürmüştü bana açıkçası .
Ama Karaoğlan'a olan özel ilgisi anlaşılan onu tekrar sinemanın karasularına çekmiş .
Filmin setindeyken Sabancı'nın çizgi romana olan tutkusunun filme daha fazla artı katacağını düşünmüştüm .
Ama karşımızda teknik olarak kotarılmışsa da  senaryonun hakkının fazlaca verilmediği , hatta öykünün ilerlemediği , ‘sarışının adı , esmerin tadı ' kıvamında ve Karaoğlan'ın kendi adını taşıyan yapımda çoğu zaman geri planda kaldığı bir film var .
Sadece Karaoğlan ismiyle yazılan , yani Suat Yalaz'ın çizdiği herhangi bir bölümün uyarlaması olmayan filmde fazlaca 1966 yılında çekilen Altay'dan Gelen Yiğit : Karaoğlan ve Camoka'nın İntikamı etkisi var .
Oysa senaryo Suat Yalaz'ın süpervizörlüğünde yeniden yazıldı , yani diğer maceralarla hem benzeşiyor hem de ayrılıyor .
Konusundan kısaca bahsedecek olursak ;  Moğollar'ın Anadolu kapılarına dayanması , yaşanacak bir Moğol – Türk savaşının çanlarını çalıyor .
Türkler hemen Moğollara karşı bir birlik oluşturmaya çalışıyor ve Altın orada Devleti bu işbirliğine onay veriyor .
Tabii karşılığında Çişe Hatun'u istiyor .
Çise Hatun'un Altın orada prensine ulaştırılmaya çalışılması ve Moğollar'ın bu buluşmayı engellemesi konu ediliyor filmde .
Moğolların başında ünlü Camoka var elbette .
Sesi efektlerle kalınlaştırılarak kötülük yüklemesi yoğunlaştırılan Camoka'yı Hasan Yalnızoğlu canlandırıyor ; ama keşke sese müdahale olmasaymış dedirtiyor .
Yalnızoğlu'nun 2002'deki dizide de aynı rolde olması bir nevi dejavu etkisi yaratabilir seyircide ama filmin sonunda Camoka'ya yapılan göndermeler , dejavuların devam edeceğini gösteriyor .
Filmin devamı gelecek ve Camoka , Karaoğlan'ın has ve kötü adamlarından biri olarak kalmaya devam edecek gibi !
Filmde akmayan bir senaryoya karşılık yönetmenin araya serpiştirdiği , biraz uzun olsa da en azından seyir keyfi yaratan , tiyatrovari , mizahı üste çıkaran ve karakterler arası ilişkileri düzenleyen geçişler var .
Pazar sahnesinde , samanlıkta ve otağ çadırında geçen atışmalar filmin yoğun atlı geçişleri ve kimin nereden geldiği pek belli olmayan detayları arasında en azından daha toparlayıcı bir görev üstleniyor .
Filmin hikayesi de Karaoğlan'ı paylaşamayan Bayırgülü ve Çise Hatun atışmasından fazlaca nasipleniyor .
Aslında erotik boyutlarını bir hayli yükseltebilecekken ( en erotik çizgi roman diyebiliriz Karaoğlan için )   ilgiyi sadece Bayırgülü'nün bacaklarında toplamayı yeğleyen film , bu anlamda eskilerden pek ilham almamışa benziyor .
Gerçi Karaoğlan'ı televizyonda kesintili , sansürlü izlemiş bir kuşak olarak bu anlamda asıl olarak çizgi romanları referans almalıyız .
Bayırgülü'nün her türlü sevişme azmini bastıran pek aseksüel bir Karaoğlan var karşımızda !
Bu da ilginç tabii , özellikle de günümüzde film izletmenin koşulunu bel altı detaylarla yükseltmek isteyenler için ilginç bir gönderme olarak da algılayabiliriz .
Bence gözü kapalı dalmalıydı film erotik detaylara .
Film başı bağlı Çise Hatun'un Karaoğlan'a olan duygularını biraz havada bıraksa da sonuçta yapımın beslendiği nokta , bu atışma hali !
Hem de ahlaklı bir atışma hali !
Gelelim Karaoğlan'ı oynayan Volkan Keskin'e .
Görsel olarak iyi ve göz dolduran bir Karaoğlan olmasına rağmen performans olarak biraz sınıfta kalıyor .
Abartılı oyunculuğu desteklemesem de sanki burada yapması gereken oydu .
Dövüş sahnelerinin uzun uzun çalışıldığı , en azından baştan savma bir durum arz etmediğini söyleyebilirim ; filmdeki mancınıklardan biri de zaten dünyanın en büyüğüymüş .
Filmin ilgi çeken bir tarafı da müzikleriydi elbette .
Tamer Çıray imzası taşıyan müzikler Şaman ezgileriyle bütünleşmiş ve o anlamda dikkat çekiyor ama nedense filmin üstünü kaplayamamış .
Yani filmin ruhu müziklerle pek bütünleşememiş .
O anlamda benzer ezgiler kullanan Hacivat ve Karagöz Neden Öldürüldü ? filminin müziklerinin daha kapsayıcı olduğunu söyleyebilirim .
Sonuçta , karşımızda çizgi roman meraklılarını , serinin hastalarını tatmin edecek bir yapım yok .
Bu da maddi imkanların her zaman filmin ruhuna etki edemediğinin göstergesi .
Onca emek yerine ulaşsa ve keşke herkesin tatmin olacağı işler çıksa ortaya .
Altyapısında erotizm olan çizgi roman keşke kendini sansürlemese mesela !
 twitter . com / BanuBozdemir
