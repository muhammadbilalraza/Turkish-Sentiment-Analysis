" Bir canlı yaratmak " , insanoğlunun mucizelerinden biri ( ya da tek mucizesi ) !
Karnında yaklaşık dokuz ay bir canlı büyüten ve ruhsal , fiziksel , kimyasal değişimler geçiren kadınlar için gebelik süreci zor ; hem de çok zor .
Karısının tüm bu değişimlerinden direkt etkilenen ve aileye katılacak yeni canlıya , canından can veren diğer kişi olan erkeklerin de bu dönemde sıkıntılar çektiği aşikâr .
Bir de akrabalar , arkadaşlar ve diğer akıl verenlerin çoğaldığı düşünülürse , anne - babalığa giden yolun nasıl engebeli olduğu kestirilebilir .
Bu yolu aşmış olanlar zaten deneyim kazandılar .
Ancak yeniler için , Heidi Murkoff bir kitap yazdı : " Bebeğinizi Beklerken Sizi Neler Bekler " ?
Bu kitaptan uyarlanan Dikkat Bebek Var ( What To Expect When You're Expecting ) " , iş arkadaşları , yakınlar , destek grubundaki babalar / çocuklar gibi yardımcı karakterlerle desteklenen 5 çiftin ' bebek sahibi olma ' fikri altında şekillenen günlük maceralarına mizah penceresinden bakıyor .
Bu 5 çifte gelince : İkisi de medya ünlüsü ve bir dans yarışması programında birlikte olup şimdi bebek bekleyen Jules Cameron Diaz ) ile Evan ( Matthew Morrison ) . Başlıca sorun : Her ikisinin de doğacak bebekle ilgili kararlarda baskın karakterlerini öne çıkarmaları .
Çocuk yapmanın önemini savunan yazar Wendy ( Elizabeth banka ) ile eski bir otomobil yarışçısı olan babası Ramsey'le rekabet edemeyen kocası Gary ( Ben Falcone ) . Ünlü sporcu Ramsey ( Dennis Quaid ) , oğlu ve gelini müjdeyi vermeye geldiğinde enfes güzellikteki genç karısı Skyler'ın da ( Brooklyn Decker ) hamile olduğunu söyleyip günlerini zehir eder . Problem : Zaten zar zor hamile kalan Wendy için , sandığının aksine , berbat hissettiği kâbus dolu günler başlar . İkiz bekleyen Skyler ise tam tersi gayet neşeli , her gözeneğinden sağlık fışkıran bir hamilelik geçirmektedir .
Fotoğrafçı Holly ( Jennifer Lopez ) ile müzik danışmanı Alex'in ( Rodrigo Santoro ) çocukları olamadığından , evlat edinme kararlarını , maddi sıkıntılarını tam aşamadan alırlar . Mesele , Alex'in hazır hissetmemesi , tıbbi olarak problemli olan Holly'nin de suçlu hissetmesidir .
Açık hava sineması parkında ' hızlı yiyecek ' hazırlayıp satan iki rakip , eski lise arkadaşları Rosie ( Anna Kendrick ) ile Marco ( Chace Crawford ) bir gece birlikte olurlar . Bu birliktelikten gebe kalan Rosie bebeği düşürür ; duygusal olarak uzaklaşırlar , daha doğrusu birbirlerinden uzaklaştıklarını sanırlar .
Bu çiftlere en az bir düzine komik karakteri de ekleyin ; yoğun bir trafik tabii . " Dikkat Bebek Var " , kadınların gebelik süreçlerinde daimi değişen vücutlarının makyajlarından , her çiftin iş ve ev yaşamlarının en ince detaylarıyla yaratılmasına uzanan bayağı karışık bir işmiş ! Ve belli bir refaha erişmiş çiftlere göre yazılmış metni sorunsuzca çözecek bir yönetmen gerekiyormuş : kırk Jones .
1964 doğumlu Jones'u , piyangoda büyük ikramiyeyi kazanan yaşlı – yalnız adamın öldüğünü öğrenen köy halkının paraya konmak için yaptığı planları anlattığı Ned Devine'i Diriltmek ( Waking Ned ) ( 1998 ) adlı komediden , fantastik aile güldürüsü " Sihirli Dadı ( Nanny McPhee ) " dam ( Nanny McPhee ) ve yine zarif bir yeniden çevirim olan Herkesin Keyfi Yerinde ( Everybody's Fine ) filmlerinden tanıyoruz . İngiliz Jones , kendine özgü mizahi dokunuşlarla her anne - babanın ya da adayının duygudaşlık kurabileceği anlara imza atabilmeyi başarmış .
Jones , özellikle final sahnelerinde küçücük bir insan yavrusunun yazgısının bundan böyle kendi ellerinde olduğunu duyumsayan yeni ebeveynlerin yüreklerine dokunuyor . Örneğin , Etiyopya'ya gidip evlatlığını kucağına alan Holly'nin hissettiklerini , sevgiyi , merhameti , hüznü , seyredene de aynen geçiriyor .
Belki , tarlada doğurup ertesi gün sırtında bebeği çapa yapmaya devam eden Anadolu kadınına ışık yılı uzaklığında bir film . Ya da açlıktan ölmek üzere olan çocuğunu akbabalar parçalayan Afrikalı anneye . Fakat evlatlara karşı şefkat , hep aynı şefkat işte !

ali . ulvi . uyanik@gmail.com
twitter : ali ulvi uyanık
