Bilinmeze Doğru Star Trek , eski usül Uzay Yolu ile nefes kesen blockbuster sineması arasında muazzam bir denge yakalayan mükemmel bir eğlencelik .
Yönetmen J. J. Abrams , Uzay Yolu yaratıcısı Gene Roddenberry’nin vizyonunu ayakta tutarken seriyi yeni bir jenerasyona uyarlamayı 2009 yapımı başarılı " reboot " tan bile daha ustalıkla beceriyor .
Tabii ki bu dedenizin Uzay Yolu değil , ama neden olsun ki ?
Enerjik ve aksiyon dolu yollarla yeni jenerasyonu Uzay Yolu mitolojisine çekmek için misyonunu fazlasıyla yerine getiriyor film .
2009 yapımı reboot Kaptan kırk ( Chris Pine ) , Spock ( Zachary Quinto ) ve Atılgan ekibinin orijin hikayesini sunarken alternatif bir Uzay Yolu zaman dilimi yaratıyordu .
Deli Kaptan Nero’nun geçmişe dönüp zamanın akışını değiştirdiğinden beri Atılgan ekibinin orijinal diziye alternatif bir hikayesini takip ediyoruz .
Bu akıllı yaklaşım , yeni serinin yapımcılarına Uzay Yolu mitolojisine sadık kalırken kendi hikayelerini de yaratmaları için izin veriyor .
Biraz düşünürsek her reboot yeniden başlattığı serinin dünyasında alternatif bir evren yaratıyor zaten bir bakıma .
Batman & Robin’in Christopher Nolan’ın Kara Şövalye üçlemesi ile aynı evrende geçtiğine inanmak zor açıkçası .
Bu yaklaşımla yaratılan özgürlük , JJ Abrams ve ekibine kendi Uzay Yolu hikayelerini yaratmak için hayal güçlerine yardım ediyor .
Bu alternatif zamanda kırk ve Spock , düşman olarak tanışıyorlar ve Spock’un gezegeni Vulcan yok ediliyor .
Diğer yandan Kaptan kırk babasız büyüdüğü için daha asi bir kişiliğe sahip .
Bu sayede Chris Pine , William Shatner’a oranla daha tutkulu bir karakter yaratabiliyor .
Reboot’un bu ikinci bölümü , orijinal Uzay Yolu’na göndermelerde bulunup aynı zamanda kendi hikayesini de yaratıyor .
Bu bölüm , bir bakıma orijinal filmlerden birini yeniden çekmesine rağmen ferah bir yeniliğe sahip .
Aslına bakarsanız Uzay Yolu hayranları için filmin gizli tuttuğu bazı sırları açıklamamak amacıyla hangi orijinal seri bölümünü ve filmi yeniden çektiğini söylemek bile zor .
Yine de bir sürü Trekker’ın artık sırrı çözdüğü bariz .
Hatta filmin IMDB sayfasında bile bu gizli karakterin gerçek kimliği açıklanmış .
2009 edisyonunda olduğu gibi kinetik aksiyon , Yıldız Savaşları usulü ‘fizik üzeri eğlence’ stili , hızlı tempo ve lens parlamaları geri dönüyor .
Abrams’ın yeni Yıldız Savaşları’nı yönetmek için seçilmesine şaşırmamalı .
Buna rağmen ilk filmin orijin hikayesini aradan çıkardığı için ustalıkla elden geçirilmiş , daha klasik bir Uzay Yolu hikayesi izliyoruz .
Film , James Bond usulü bir jenerik öncesi aksiyon açılışı ile başlıyor .
Atılgan ekibi gizli olarak primitif bir halkı volkanik bir patlamadan kurtarmaya çalışırken Kaptan kırk , Spock’u kurtarmak için zor bir seçim yapmak zorunda kalıyor .
Fakat bu sırf aksiyon olsun diye beyinsiz bir açılış değil .
Filmin temalarını muazzam bir biçimde aksiyonun içine sıkıştırıyor .
Bu noktadan sonra kırk ve ekibi , John Harrison ( Benedict Cumberbatch ) isimli bir teröristin peşinden gidiyor .
Harrison , federasyona olan saldırılarını o kadar abartıyor ki , kırk 72 nükleer roketle Harrison’un yaşadığı ıssız bir gezegeni yok etmek için yola koyuluyor .
Fakat zaman içinde Harrison’un gerçek kimliği ve roketlerin arkasındaki gizem açıldığında kırk ve Spock , çok daha derin bir komplo içinde olduklarını görüyorlar .
Harrison’un orijinal karakteri abartı ama karizmatik bir aktör tarafından canlandırılmıştı .
Cumberbatch’in hipnotik performansı ise karakterin orijinine sadık kalmasına rağmen egotizm yerine akıl gücüne odaklanan kurnaz bir avcı sanki .
Tek küçük şikayetim Hintli olması gereken bu karakterin beyaz bir aktör tarafından canlandırılması .
Filmin ikinci perdesi neredeyse tamamen Atılgan’ın içinde geçerek klasik Uzay Yolu bölümlerini hatırlatıyor .
Ekip , bu sayede iki değişik seyirciyi bir araya çekmeyi başarıyor .
Abrams çoğu sahneyi eski Uzay Yolu’ndan bildiğimiz filozofik tartışmalar ile başlatarak genel seyircinin beklediği hızlı tempo aksiyon ve muazzam özel efektleri de sonradan sunuyor .
kırk ve Harrison’un bir gemiden diğerine yaptığı imkansız sıçrama sekansı bile bilet parasına değer .
Yeniden çektiği filmin unutulmaz bir sekansını değişik bir biçimde elden geçiren filmin , orijinal sekansın duygusallığını yakalaması etkileyici bir başarı .
Bilinmeze Doğru Star Trek , şu ana kadar yılın en iyi blockbuster filmi .
