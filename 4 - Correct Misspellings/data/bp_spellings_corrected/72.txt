Disney’in yeni animasyonu Moana’ya basın gösterimi yapılmadığı için vizyonda çocuklarla  birlikte izledim ve çok beğendiklerine tanık oldum .
Zaten sevmemek imkansız .
Çünkü hikayesi , atmosferi , renkleri ve karakterleriyle güzel bir bütünlük yaratan film Disney’in klasik bakış açısını yansıtıyor .
Yani kötülük ve hikayeyi çok karmaşıklaştırmadan , daha masalsı bir atmosferle tamamlıyor Moana …  Zaten Disney’in birçok yapımında yönetmen olarak imzaları bulunan John Musker ve Ron Clements ikilisinin profesyonel imzası var Moana’da .
Klasik çocuk masallarının neredeyse tamamını çeken Disney bu kez yine çocukları tam kalbinden yakalamayı başarıyor .
Moana okyanus adalarından biri olan antik Polenezya’da şefin kızı olarak yaşayan şirin , meraklı ve çok güzel bir kız .
Moana’nın gözü bebekliğinden beri okyanusta , onun derin sularında ve adalarının ötesindeki hayatlarda …  Tabii yarı tanrı Maui’nin yıllar önce bilinçsizce yaydığı lanetin onların adasına sıçramasının da etkisi var bu meraklı bakışlarda .
Babasının korumacı tavrını , torununa cesaret vererek kırmak isteyen büyükannesi sayesinde Moana yollara düşüyor .
Hikayenin büyük kısmı Moana’nın Mail ile karşılaşması , onu Te Whiti’nin çaldığı kalbini tekrar tanrıçaya ulaştırması yönünde ikna etmesi , sürekli çatışmaları ve sonunda yaşadıklarının onları aynı yola sokması şeklinde ilerliyor .
Tabii film bunu yaparken geniş vücutlu Maui’nin dövmelerini canlandırıcı hikayeler olarak kullanıyor .   Bu gayet yaratıcı ve hikayeyi farklılaştırıcı olmuş , çünkü Mail bedeniyle zaman ters düşüyor , ama çoğu zaman yeterli uzlaşma sağlanıyor diyebiliriz .
Tabii filmin mesajlarını da yabana atmamak lazım .
Öncelikle hayallerinin peşine düşmekle ve bunları yaparken de cesur olmakla ilgili .
Bir okyanus adasında yaşamanın , yüzünü doğanın verdiklerine dönmenin ve ona saygı duymanın önemi en çok vurgulanan şeylerden .
Bir de doğa ananın kalbini kötülükle alıp kaçarsanız , olumsuzluk gelip bir gün sizi de bulur fikrine vurgu yapılıyor .
Bunların hepsi bir araya geldiğinde ortaya müzikal tatta , doğayla ve denizin iç güzellikleriyle bütünleşmiş bir masal çıkıyor .
Çocukların gönlünü çalacağı kesin !
Animasyonda bir de denizlerde dehşet saçmak için yollarda olan korsan hindistan cevizleri ve yem yerine taş didikleyen sarsak tavuğun maceraları da bir hayli dikkat çekici .
Hikaye modern dünyanın dışında kalan , egemen medeniyetlerin yutmaya çalıştığı , o yüzden küçük tropikal adalarda , kendi küçük ve barışçıl dünyalarında yaşayan yerlileri ve aslında biraz da onları adalarında kalmaya zorlayan nedenleri anlatıyor .
Film günümüzden yüz yıllar önce geçip antik bir dönemi anlatmasına rağmen günümüz dünyasıyla bağ kurmayı başarıyor .  Filmin dili çok hümanist olduğu için bu görüntüleri ve genel hissiyatı da derinden etkilemiş .
Moana’nın günümüz çocuklarına mesajı çok açık .
İsteklerinizin peşinden gidin , mücadeleci ve özgürlükçü olun .
Çünkü Moana’nın kabilesinin bir zamanlar özgür ve gezgin olmaları da buna bağlanmış .
Çocukların severek takip edeceği , heyecanlanıp bir sonraki hamleyi merak edeceği bir film Moana .
Yeşille mavinin sürekli kol kola karşımıza çıktığı film içinizi açıyor diyebilirim , hatta bazen okyanusun kokusunu duyar gibi bile olabilirsiniz .
