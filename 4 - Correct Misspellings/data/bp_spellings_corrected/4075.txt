Bu filme , büyülü Madrid'de aşk üzerine her şey diyebiliriz .
Merce'nin kalbi bir yıldır boş .
Masajcılık işi yapan Merce ( Adriana Ugarte ) , annesinden telefon geldiğinde sarı mobiletine atlayıp Madrid sokaklarına vuruyor kendini .
Ardından da motosikletiyle itfaiye aracına bindiriyor .
Bu kaza olduktan sonra film geriye dönüş yapıyor .
Yakın geçmişin biraz ünlü şarkıcısı ve oyuncusu ablası Loreto'yla ( Guadalupe Lancho ) gittikleri falcı , yakın bir zamanda aşka düşeceğini söylüyor Merce'ye .
Buna inanmasa da o aşk hemen karşısına çıkıyor .
Hem de üç itfaiyeciyle birden .
Bunlar Raúl , Toño ve Salva .
Merce'nin işyerine gelen üç itfaiyeci Merce'ye kendilerini beğendirmek için uğraşıyorlar , ama Merce'nin önce onları denemesi gerekiyor .
Önce rüyasında bu genç adamlarla sevişen Merce , tek tek onlarla çıkıyor ve karakterlerini öğrenmeye çalışıyor .
Toño ve Salva'yla yemeğe çıkıp yattıktan sonra en zorlu olana , Raúl'a ( Hugo Silva ) geliyor sıra .
Raúl , Toño ve Salva'ya benzemiyor .
Karizmatik Raúl'da , farklı ve özel bir şeyler var .
Aşk da böyle doğuyor gerçek hayattaki gibi .
Diğerlerine benzemeyen , farklı olana aşık oluyor insanlar .
Merce de öyle oluyor .
Raúl , dünyasına hemen girilemeyen gizemli insanlara benziyor .
Mistik olmasa da Raúl keşfedilmeye değer Merce için .
Raúl'u hemen yatağa atamayan Merce , belki de hayatında ilk defa bir erkeğe böyle aşık oluyor .
Raúl da Merce gibi bir aşktan çıkmış .
İlk gençlik yıllarından bu yana ot içiyor .
Yangının ortasında kalıp travma yaşayan Raúl , işinde geri hizmette görev yapıyor şimdi .
Hayatı düzenli değil .
Evi de hayatı gibi dağınık .
Merce , Raúl'un hayatına girdikten sonra Raúl'un hayatını düzenlemeye çalışıyor .
Belki de kadınlarda olan bir şey bu .
Raúl'un evini temizliyor , dağınık eşyalarını düzenliyor Merce .
Her şeyi kendine göre ayarlıyor .
Sanki Raúl'un hayatı yokmuş gibi .
Bununla da kalmıyor , Raúl'un geçmişteki ilişkilerini de sorgulamaya başlıyor Merce .
Raúl'u kıskanmaya başlayan Merce , ayrıldığı sevgilisiyle denediklerini de anlatıveriyor Raúl'a .
Boğulduğunu hisseden Raúl , öfke anında Merce'yle tartışıyor ve ayrılıyorlar .
Küskünlükler uzun sürmüyor tabii ki .
Aşk , her şeyi yeniyor çünkü .
Final bölümündeki gibi .
Bu filmde , bir kadınla bir erkeğin aşkı üzerine birçok şeyi bulacaksınız .
Sakin bir deniz birdenbire nasıl da kasırgaya dönüşüveriyor , kadınlar ve erkekler , ne birbirleriyle ne de birbirleri olmadan yaşamıyorlar .
Aşk böyle bir şey işte .
Elbette bu filmde başka hikâyeler de yansıyor perdeye .
İspanyol sinemasının melodramatik anlatımlarında yan hikâyeler filme çok şey katıyor .
Merce'nin ablası Loreto'nun hikâyesi de başlı başına bir film olabilir .
Loreto , gözden düşmüş bir sanatçı .
Meneceri Fidel ona kolay iş bulamıyor .
Loreto'nun bir oğlu da var .
Loreto , kendi için çabalayan Fidel'in büyük aşkı olduğunu fark ediyor ve hayatını onunla birleştiriyor .
Bir de iki itfaiyeci Toño ( Álex Barahona ) ve Salva ( Rubén Sanz ) var .
Eşcinsel olmasalar da , aynı mekânda eşcinsel porno filmleri izleyip vakit geçiriyorlar beraberce .
Kısa filmlerle sinemaya giriş yapmış yönetmen Vicente Villanueva , 1970'de Valencia'da doğmuş .
2011 yapımı " Ya Aşk Olmasaydı ? ( Lo contrario al amor ) " , onun ilk uzun metrajlı filmi .
Villanueva'nın bu filmi , bizim kültüre gerçekten çok uzak .
Ülkemizdeki Raúllar , yakın arkadaşlarıyla yatmış Merce'lere kalplerini pek açmazlardı .
Akdeniz kültürünü içinde yer alan ülkelerde benzerlikler ve farklılıklar olabiliyor .
Villanueva'nın filmindeki gibi .
İspanyol sineması gerçekten toplumla yüzleşebilen cesur sinemalardan biri .
Bu sinema , topluma aynada kendini gösterebiliyor .
İspanyol toplumunda , onlarca yıl sürmüş baskıcı yönetimler yüzünden bastırılmış her şey aile içinde patlıyor belki de .
Taciz , istismar , ensest , aile içi şiddet , eşcinsellik gibi durumlar daha dolaysız ve gerçekçi yansıyabiliyor .
Villanueva'nın sinemaskop çekilmiş " Ya Aşk Olmasaydı " filminde Madrid zaman zaman kendini göstermiş .
Yönetmen ağırlıklı olarak iç mekânlarda çalışmak istemiş .
Umarız İspanyol yönetmenler şehirlerini göstermek için bu kadar ketum davranmazlar .
