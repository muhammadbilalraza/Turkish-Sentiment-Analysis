Ant - Man’den haz alabilmek için modern süper kahraman filmlerinden beklediğimiz ciddiyeti bir kenara bırakıp filme 1950li yılların The Incredible Shrinking Man gibi b - tipi bilim - kurgu macera filmlerinin mega bütçeli bir versiyonu olarak bakmakta fayda var .
Karşımızda gülünesi konseptini ciddiye almak yerine hikayesinin getirdiği her türlü saçmalığı sonuna kadar benimseyen , ve işte bu yüzden başarılı olan muazzam bir eğlencelik var .
Çizgi roman tarihinin efsane isimleri Stan Lee ve Jack Kirby’nin 60lı yılların başında yarattığı sürülerce ikonik süper kahraman karakterleri arasında Ant - Man , belki de o yılların b - filmleri ve çizgi romanlarının kendinden emin saçmalığına ve masumiyetine en çok uyan kahramandı .
Sonuçta karınca boyutuna inebilen ve karıncaları kontrol edebilen bir süper kahraman konsepti Thor ve Örümcek Adam’dan bile daha gülünesi bir havaya sahip .
Bu denli sersem bir fikri günümüzün daha karanlık ve ciddi süper kahraman formülüne oturtmak bir felakete yol açabilirdi .
Belki de bu yüzden Marvel , ilk başta klasik tür sinemasından anlamakla kalmayıp tür sinemasının klişeleri ile oynamaktan haz alan Edgar Wright’ı yönetmen olarak seçti . Wright , Simon Pegg ile çektiği Kornetto Üçlemesi’nde tür klişeleri ile dalga geçerken aynı zamanda o türün muazzam bir örneğini yaratabileceğini göstermişti .
Ne yazık ki Wright , film üzerinde on yıldan fazla çalıştıktan sonra projeden çıktı ve yerine komedi yönetmeni Peyton Reed oturtuldu .
Tabii ki Wright’ın filmden neden çıktığı ve eğer yapımı sonuna kadar götürseydi neye benzeyeceği hem Marvel’ın , hem de Wright’ın hayranları tarafından tartışılıyor ve filmin vizyonundan sonra tartışılmaya devam edecektir .
Fakat bu noktada yapabileceğimiz tek şey bize sunulan yapımı elden geçirebilmek .
İtiraf etmeliyim ki filme son anda giren Reed’in yönetimi Ant - Man’in en zayıf yanı .
Ant - Man’in adı üstünde karınca boyutuna dönüştüğü muazzam minyatür perspektif sahneleri haricinde gayet düz bir görsel yapı sergiliyor Reed .
Neyseki hikayenin absürdlüğünden haz alırken üç boyutlu karakterler yaratmayı unutmayan performanslar filmin temposunu düşürtmüyor .
Ant - Man’in belki de en büyük kozu , Edgar Wright’ın da aralarında olduğu dört yazardan oluşan senaryosu .
Senaryonun ilk versiyonlarını yazan Wright ve Joe Cornish , blockbuster sinemasının içini ve dışını bilen iki isim .
Çekime sunulan son versiyonunu yazan Adam McKay ve Paul Rudd ise yılların absürt komedi tecrübesine sahip kişilikler .
Bu sayede heyecanı elden bırakmazken kendisiyle dalga geçmekten korkmayan bir ton yakalıyor film .
Genelde kocaman binalar ve devasa CGI setler içinde oluşan etkileyici kovalamaca ve kavga sahneleri minnacık maketler ve oyuncaklar içinde oluşuyor .
Kostümü orijinal Ant - Man Hank Pym’den ( Michael Douglas ) devralan usta soyguncu Scott Lang’in ( Paul Rudd ) minyatür haliyle bir şehir maketinin içinde roket etkisi yaratan kurşunlardan kaçtığı an gibi sahneler , daha önce bir sürü Marvel filminde gördüğümüz CGI cümbüşü sekanslara en azından bir orjinallik ekliyor .
Mikroskopik alanda gayet dramatik görünen bu sahneleri durmadan normal boyutta ne kadar küçük ve önemsiz olduklarını görmemiz bütün deneyimi daha eğlenceli kılıyor .
Bir süper kahramanın sırf iyi kalpli olduğu için kahraman olmayı seçmesi gayet yeterli bir sebep hikaye anlatımı bakımından , fakat ne zaman bu tarz bir karakter için daha derin ve kişisel bir motivasyon yaratılsa seyircinin o karaktere daha yakın hissetmesi sağlanabiliyor .
Scott’un yeni Ant - Man olmayı seçmesinde en önemli etken , küçük kızının kendisiyle gurur duymasını istemesi .
Bu motivasyon Hank Pym’in kendi kızı Hope ( Evangeline Lilly ) ile tekrar kişisel bir bağlantı kurabilmesi ile tematik bakımdan bağlanınca filmin zaten zayıf olması beklenen karakter yapısı tamamlanıyor ve bize de Ant - Man’in minyatür mekanlarda kötü adamlara karşı savaşmasını gösteren bir sürü eğlencelik sekanslardan haz almak kalıyor .
Sıra akılda kalıcı kötü adamlara geldiğinde Marvel’in başarısızlığı Ant - Man ile devam ediyor .
Yenilmezler 2’de Ultron ile gayet orijinal bir kötü adam yaratan Marvel Sinema Evreni , bir kere daha hırsdan kafayı yediği için dünyayı yok etmekten korkmayan zengin iş adamı arketipini sunuyor .
Bir zamanlar Hank’in yardımcısı olan Darren Cross ( Corey Stoll ) , Hank’in insanları karınca boyuna indirebilen teknolojisini taklit ettikten sonra Ant - Man’e benzer bir kostüm ile Scott’a meydan okuyor .
Ta ilk Iron Man filminden beri kullanılan bu muhabbetin cılkı çıktı artık .
Bu tarz küçük eleştirilere rağmen Ant - Man , hafifliğini ve absürdlüğünü benimseyen bir eski usül b - tipi Hollywood eğlenceliğini kocaman bir bütçe ve muazzam efektlerle bir araya getirerek şaşırtıcı derecede başarılı bir süper kahraman filmi yaratıyor .
Film bittikten sonra salonda kalın , jeneriğin ortasında ve en sonunda birer ekstra sahne var .
