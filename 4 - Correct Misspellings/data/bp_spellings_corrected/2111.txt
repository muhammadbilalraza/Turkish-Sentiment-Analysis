Peri Masalı , sonunda sinemalarda .
Vizyon tarihi epey değişen filmle ilgili , bu süreçte elimize bolca malzeme geçti .
Filmin PR’ı oldukça başarılıydı .
Peri Masalı’nın kitabı çıktı , o kitabın çevresinde süren etkinlikler , filmin farklı videoları , afiş çalışmaları , kamera arkası hikayeleri derken epey aşina olduk aslında konuya , oyunculara , filmin aşağı yukarı dokusu ve atmosferine …
Biray Dalkıran genç yaşına rağmen piyasada epey deneyim kazanmış bir yönetmen .
Reklam , klip , belgesel , kısa film , dizi ve vizyon filmi ; tüm bu alanlarda kendisini yetiştirmiş biri .
Vizyon filmlerinde Araf ve Cehennem 3D , yönetmenin kendi deyimiyle “hatırı sayılır” gişe başarıları yakaladıysa da genel anlamda belirli bir kitleye hala kendini tanıtabildiğini düşünmüyorum .
Halbuki Biray Dalkıran , Bana Bir Soygun Yaz dışındaki filmlerine baktığımızda , kendince belirli bir auteur sineması oluşturmaya çabalıyor bana kalırsa .
Birbirinden farklı türler denese de , aslında ilklere imza atmayı ya da farklı konuları ele almayı tercih ediyor ve kendi imzasını oluşturmaya çalışıyor sanki bir anlamda .
Teknik anlamdaki bilgi ve birikimleri de en azından genel geçer bir yeterlilik sunuyor izleyiciye görsel manada .
Fakat sıkıntı hep senaryoda , diyaloglarda …
Peri Masalı’na geri dönelim .
Filmin başrol oyuncuları çok tanıdığımız isimler değil .
Peri karakterini canlandıran Burcu Kıratlı ,   ( Zeynep Çamcı’yı andıran ) düzgün yüz hatları ve doğal oyunculuğu ile rolünün hakkını vermiş diyebiliriz .
Onun hasta ama güçlü ve ismiyle müsemma iyi kalpli bir genç kadın olduğuna inanmakta zorlanmıyoruz pek .
Fakat Peri karakterinin üzerinden filmin senaryosuyla ilgili genel bir eksikliğe geçiş yapabilmemiz mümkün ki o da karakterlerin geçmişleriyle ilgili hissettiğimiz boşluk .
Peri’nin ailesi nerededir , arkadaşları nerededir , bu kadar iyi bir insan olmasına rağmen neden hayatında sadece sevgilisi vardır mesela …
Yönetmen Peri ile Mert’in zamanında masal gibi bir ilişkileri olduğunu bize anlatmak ve o kısmını fazla uzatmamak için bize reklam filmi / klip tadında , bu çiftin mutlu karelerini izletiyor ara ara , yani belli ki odaklanmamızı istediği tek şey şimdiki durum , Peri hastadır , Mert çaresizdir .
Fakat filmde kafa karıştıran , gereksiz olan o kadar çok detay var ki , ( babası aslında kimmiş , o ona aslında çocukken ne demiş , sonra babası aslında Peri’ye ne söylemiş … ) o detaylar yerine keşke Mert ve Peri’nin geçmişteki ilişkilerine , çevrelerine , yaşamlarında daha çok odaklanılsaydı , böylece rollerinin hakkını vermelerine rağmen bu kişiler karton kalmasalardı diye düşünüyor insan ister istemez …
Açıkçası filmi izlerken , elimde bir cımbız , bazı yerleri çekip çıkartmak istedim .
Bunu bir ukalalık olarak söylemiyorum , filmde güzel ve etkileyici epey done varken bazı çapaklar o kadar göze batıyor ki , onlar çıksa ne kadar farklı bir film olurdu demekten kendimi alamadım .
Örneğin Emre Kızılırmak da Burcu Kıratlı gibi beyazperdeye çok yakışan ve karakterinin hakkını sonuna kadar verebilen , iyi bir oyuncu , bence iyi bir keşif Türk sineması adına .
Fakat inandırıcı bir şekilde ağlıyor diye oyuncuyu 10 dakika boyunca ağlatmak bir süre sonra durumun inandırıcılığının kaybolmasına sebep oluyor , seyirci olarak özdeşleşmiş , duyguya eşlik etmeye başlamışken bir süre sonra o duygudan çıkıyorsunuz .
Filmin epey acıklı bir hikayesi var ve evet izleyicimiz acıklı aşk hikayelerini sever ; kulaktan kulağa , " çok ağladık " diye yayılması da , filmin gişesini artıran bir etmen olabilir fakat bunu fırsat bilip acıyı , gözyaşını köklemektense çok vurucu bir iki sahne sonrasında biraz sadeleşmeye gidilseydi çok daha etkileyici olabilirdi .
Yan hikayelerde hastanedeki hemşirelerden birinin hayatına odaklanmamız fena bir fikir değil , fakat başrollerdeki Burcu Kıratlı ve Emre Kızılırmak dışındaki çoğu oyuncunun inandırıcılıklarında sorun vardı .
Baba rolünde Orhan Aydın ve Mert’in kardeşi rolünde ( tip olarak inandırıcı olmasa da oyunculuğuyla açığı kapatan ) Çetin Altay dışındaki kast seçimleri maalesef başarılı değil , hele ki Mert’in çocukluğu , hastanedeki diğer kıskanç hemşire ve o gereksiz replikleri …
Küçük roller de olsa , az da görünseler , filmin geneline etki eden detaylar bunlar .
Peri ve Mert’in arasındaki aşka , bağlılığa , herşeye rağmen inanacak ve hikayedeki üzücü detaydan dolayı gözyaşlarınızı tutamayacaksınız .
Bunlar sizin için yeterliyse bu filme bir şans verebilirsiniz . http://about.me/meliszpirlanti
