Neden Altın Palmiye için yarışmadığını halen anlayamadığım ve Justine Triet’in yönetmenliğini üstlendiği In Bed with Victoria , 55. Eleştirmenler Haftası’nın açılış filmi olarak Cannes seyircisinin karşısına çıktı .
Tuttuğu sonuna kadar koparan bir avukat olan Victoria karakterini merkezine alan film , ayakları üzerinde duran , bildiği gibi yaşamaktan şaşmayan , güçlüden de , öte yıkılmaz bir kadın portresi çizerek başlıyor .
Victoria güzel Türkçemizdeki muhteşem tabiriyle “kimseye eyvallahı olmayan” , işindeyse mükemmeliyetçi bir kadın .
Dünyalar tatlısı iki küçük kızı var ama klasik annelik nosyonlarının hiçbiri Victoria da yok ; çocukların anneliğini , bebek - bakıcılığı da yapan değişken sevgilileri üstleniyor .
Ve hayatına giren erkeklerin her biri neredeyse aynı cümlelerle geri çıkıyor : “Beni baskılıyorsun , özgür bırakmıyorsun …
Boğulduğumu hissediyorum . ”
Ekonomik özgürlükle ve üretkenlikle birey olduğunu ispatlayan , bireyselleştikçe bencilleşen , erkekler dünyasında ayakta kalmak için erkek olan ama bunu fark etmeyen kadınlara uzaktan bir selam çakan senaryo , aslında başından sonuna kadar kahramanının yanında duruyor .
Zira karşımızdaki Victoria’nın bile çuvallayabileceğini , yıkılabileceğini görüyoruz .
Eski müvekkili Sam’in ona deli gibi aşık olduğunu göremeyecek kadar gözleri kör olan Victoria , çevresindekilerin değerini ancak kaybedince anlıyor .
Tıpkı , hepimiz gibi .
İnişleri çıkışları kaybedişleri ve kazanışlarıyla hem Victoria , hem Sam film boyunca ciddi bir karakter dönüşümü yaşıyor .
Victoria yumuşuyor , Sam ise sertleşiyor ; ikisi de kendilerindeki eksik yanları birbirleriyle örtmesini öğreniyorlar .
Öte yandan bir aşk hikayesinden çok daha fazlasını vaat eden film , ana temanın içini dolduran absürt dava süreci , kafası oldukça karışık ilişkiler , hatrını kıramadığımız dostluklar , seksin gerekliliğinin sorgulanması gibi hiçbiri boş olmayan malzemelerle destekleniyor .
Oyunculuklarda Victoria’yı canlandıran Virginie Efira başta olmak üzere Vincent Lacoste ( Sam ) , başa bela dost Vincent Melvil Poupaud ve onun şizofren sevgilisi Eve rolünde Alice Daquet oldukça iyi iş çıkartıyorlar .
Girişte de dediğimiz gibi neden yarışmalı bölümde olmadığını anlayamadığımız Victoria umarız ki ülkemizde de bir şekilde vizyona girer ; geride bıraktığımız yıl aynı isim de 2 ayrı filmin karşımıza çıktığını düşünürsek bu Victoria’larda var bir iş !
