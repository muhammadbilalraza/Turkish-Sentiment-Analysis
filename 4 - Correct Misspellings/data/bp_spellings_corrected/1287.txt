Tabanca için 2008 yılının en kötü filmi yorumunda bulunurdum , eğer filmin 2005 yılında , yani tam üç sene önce çekilmiş olduğunu bilmesem .
Bu ilginç vizyon gecikmesi sonucunda şu yorumda bulunmak lazım : Tabanca , sadece 2008 yılının değil , son yılların en kötü filmlerinden biri , belki de en kötüsü .
Rastgele görüntülerin bir araya girdiği karmakarışık montajı ve varolmayan hikayesi ile rahatsız edici bir deneyim olduğu kesin .
Fakat asıl sorun , filmin sürüyle eleştirmen ve seyirci tarafından bu kadar ters bir tepki ile almasının asıl sebebi , Tabanca'nın buram buram elitizm kokan küstah ve yapmacık " mistisizmi . "
Tabanca , Avrupa'nın dört köşesinde tam üç yıl önce vizyona girdiğinden beri filmin basit bir gangster eğlenceliği yerine , aslında insan egosu üzerine derin ve sofistike bir inceleme olduğunu iddia eden , kaballah ve satranç temalarıyla alakalı saklı sembollerini detaylarıyla mikroskopu altına almış Tabancaseverler yok değil tabii ki .
Sonuçta ne zaman bir karesi diğerine uymayan bir tren kazası vizyona girse , bu karmaşanın içinden anlam çıkarmaya çalışacak bir sürü takıntılı seyirci çıkacaktır ortaya .
Ne yazık ki ( Veya şükür olsun ki ) Tabanca'yı bir kereden fazla izleyecek , her görüntüsünün arkasındaki sembolleri bir kenara yazıp inceleyecek zamana veya akli güce sahip olmadığım için , bu eleştiriyle filmi sadece bir kez izleme gafletinde bulunacak seyirciye seslenmek amacım .
1998 yılında dikkatle yazılmış konusu , sivri diyalogları ve kinetik anlatımıyla hem eleştirmenleri , hem de seyircileri büyüleyen Ateşten Kalbe Akıldan Dumana'dan sonra Guy Ritchie , 20 yılında Brad Pitt'in anlaşılması imkansız bir çingene aksanı ile konuştuğu Kapışma ile kendini Modern İngiliz Suç Komedilerinin kralı ilan etmişti .
Fakat Ritchie'ye neler oldu sonra ?
Son iki filmi Swept Away ve Tabanca'nın 20'li yılların en kötü iki filmi olarak anılmasındaki sebep ne ?
Bu sebep sadece dört kelimeyle kolayca açıklanabilir .
Bu kelimeler " Ma " ve " Donna " ile " Ka " ve " Ballah . "
Yanlış anlaşılmasın , Ritchie ve Madonna'nın ruhsal inançlarına saldırıda bulunmak değil amacım .
Ama Ritchie'nin kendi akli ve ruhsal üstünlüklerini kanıtlamak amacıyla , delirten bir mantık ve anlatım eksikliğine sahip , eline geçirdiği her görüntüyü ekrana atmış hissi veren bir ego gösterisini neye uğrayacağından habersiz zavallı seyirciye saygıdeğer bir film adı altında sunması , saygısız ve kendini beğenmiş bir yaklaşım .
Bütün süresi boyunca Ritchie'nin ekranın arkasında göz kırpıp , " Bak senden ne kadar da çok akıllıyım ve sofistikeyim " dediğini hayal ettiğim Tabanca , ilginçtir ki egonun , insanın asıl düşmanı olduğuna dair mesajlara sahip .
Bu sayede Ritchie , kendi kuyusunu kazıp içine düşmekle kalmıyor , kuyuyu kapatıp mezar taşını da üzerine koyuyor .
Geçen haftanın bir diğer felaketi Özgürlük Savaşçısı'ndan sonra bu hafta da Jason Statham ve Ray Liotta'yı birbirlerine düşman olarak izliyoruz .
Liotta'nın , abartı oyunculuğunu Özgürlük Savaşçısı'ndan Tabanca'ya taşımasına , ve Statham'ın bariz peruğunun kendisinden daha inanılır bir performansa imza atmasına rağmen bu ikiliyi yeteneksizlikle suçlamak haksızlık .
Son elli yılın en iyi oyunculuğunun bile bu karmaşanın altında hayat bulması imkansız .
Guy Ritchie ve Madonna'ya ilginç bir nasihatim var : İlerde olur da , bir kez daha kendi akli ve ruhsal üstünlüklerini kanıtlayan mistik bir rastgele görüntü şaheserine imza atmaya karar verirlerse , çektikleri " filmi " kendi evlerinde izlesinler , ve biz " basit insanları " basitliğimizle bıraksınlar .
Böylece bizde Tabanca gibi gerçek şaheserleri anlamakla vakit harcamak yerine , Memento ve Mulholland Drive gibi basit filmler izlerken çubuktan ateş yakmakla uğraşırız .
