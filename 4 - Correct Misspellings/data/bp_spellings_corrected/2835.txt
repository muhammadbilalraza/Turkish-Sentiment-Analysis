Yunanlı yönetmen Christos Nikou imzası taşıyan film ; pandeminin belirsiz günlerinde ilgiyle izlediğimiz bir film oldu !
Elmalar ; insanların hafızalarını nedensizce kaybetmesini anlatıyor , aklımızda anılarımıza ve yaşamımıza şöyle bir tekrar bakmamızı sağlayacak kadar done barındırıyor .
Yunan sinemasının piri Angelopoulos’tan sonra en çok tanıdığımız hatta tanışıklığımızı abarttığımız , Yunan Tuhaf Dalgası’nın mimarı yönetmen Yorgos Anthimos ezgilerine daha yakın doneler barındırıyor Nikou’nun Elmalar’ı …
Zaten kendisi de yönetmenin filmlerinde yardımcı yönetmen olarak çalıştı .
Ve Anthimos filmlerinin bir akışı varsa , Elmalar bu akışa suda ilerleyen elma misali karışıyor .
Sanki yönetmen elma dersem çıkma , armut dersem çık diye hafızalarımıza gönderme yapmak istemiş .
Hafızasız toplum , hafızasız insanlardan oluşur misali , önümüze koca bir hafıza sorunu bırakıyor .
Kahramanımız Aris’in sıradan , hatta sıkıcı ev haliyle açılış yaptığımız filmde , bir hafıza salgınının yayıldığını ve bunun için merkezler açıldığını öğreniyoruz .
Film bu epidemiyi oldukça sakin , panik duygusunu yok edercesine , sanki yeni , toplumsal bir terapi yöntemi bulmuşçasına , çok pozitif bir dille karşımıza getiriyor .
( Oysa gerçek hayatlarımız başka bir salgının gölgesinde fazlaca helak oluyor , hatta bu filmi izlerken daha fazla dehşet duygusunun hakim olduğunu söylemek mümkün . Ama film sanki bu fiziksel pandemiye de bir nevi el atıp , tedavi uyguluyor , bizi sakinleştiriyor gibi ) Aris’in yaptığı otobüs yolculuğunun sonunda hafızasını kaybetmiş gibi davranmasını ve devlet kontrolünde tekrar tekrar anı biriktirmesini izliyoruz .
Bir polaroid makinede arka arkaya pozlanan yeni bir yaşam formu .
Aris’in öncesinde nasıl bir yaşamı olduğunu fazlaca bilmiyoruz , sadece açılışta gördüğümüz duvara kafayı vuruşları feyz alırsak , yeniden kodlanacak bir yaşam algısı fena gibi durmuyor .
Ama filmde renk , hareket yani sıçrama yok , daha doğrusu giden hafızanız ya da sıkıcı hayatınıza karşılık size süper yeni bir hayat veriyoruz algısı yok , olması da gerekmiyor elbette !
Ama filmden öyle bir sıçrama bekliyoruz bir yandan da !
Aris kendisi için yeniden yarattığı yaşamında bisiklete binmeyi ( bisiklete binme duygusu unutulmuyor ) , yüzme , film izleme ve en çok da elma yemeyi deneyimliyor .
Filmin afişinde kafayı elma gibi soyma hali ise hafızanın derinlerine inmiş , sıkışmış olayları ortaya çıkarmanın bir izdüşümü olsa gerek .
Ya da Aris’in neden böyle bir hafıza oyununa kalkıştığını sorgulamayı ifade ediyor .
Filmde sorguladığımız şeylerden biri de bu oluyor .
Aris’in hafızasına ne oldu ?
Gitti mi yoksa Aris onu bilinçli olarak serbest mi bıraktı ?
Bir pandemi sürecinde hafıza epidemisi izlemek ilginç bir deneyim .
Tabii ki unutmakla ilgili birçok film mevcut .
Örneğin ; Sil Baştan / Eternal Sunshine of the Spotless Mind bu konudaki en popüler örneklerden .
1985 yapımı Darly , bir çocuğun hatırlamadığı geçmişini sorgularken , Hitchcock imzalı Öldüren Hatıralar da bu kategoriye alınabilir .
Hepsi farklı bir yerinden yakalamaya çalışıyor hafıza , geçmiş ve yaşam üçgenini …
Elmalar , hafıza kaybının yerine , yeni bir hafıza koymaya çalışan bir adamın deneyimlerini anlatıyor .
Sonu da Aris’in bir yaşadıklarından sonra aydınlanma yaşayıp evinin yerini tekrar hatırlamasıyla sona eriyor , bir de komşunun köpeği var tabii !
