Oyuncu Barış Atay’ın ilk filmi Eksik 12 Eylül’ün günümüzde yarattığı erozyonu anlatmaya aday bir film .
Film 12 Eylül hesaplaşma filmi gibi başlıyor fakat öyle değil .
Bir yandan da öyle çünkü o hesaplaşmayı yıllar sonra günümüzde yapmayı tercih ediyor .   Babası gözaltında kaybolan , işkence gören hamile annesinden dedesi ve ninesi tarafından zorla alınan Deniz / Türker’in hikayesi biraz da bu .
Oğlu komünist olduğu için zorunlu olarak emekli edilen üst düzey subay dedesi tarafından yetiştirilen Türker yıllar sonra annesi ve hiç görmediği kardeşiyle değişik bir hesaplaşmanın içinde buluyor kendisini .
Dedesi onu anne ve babasının devrimci bakış açısından uzak , tam bir devlet otoritesiyle yetiştirmiştir .
Türker apolitik tepkileri bünyesinde fazlasıyla toplamış , anne ve babasından uzak kalmanın suçunu ‘devrimci’ ruha bağlamış , dayanaksız , çok da tutunacak dalı olmayan biri .
Devrimci olmak onun için boş bir umut , birleştirici değil dağıtan bir şey .
Baskıcı bir unsur .
Tabii bunlar dedesinin Türker’e yüklediği olumsuzluklar .
Filmin ilginç bir sürpriz yanı var : Türker’in kardeşi Devrim .
Film ' 80 döneminde hamile olan ve işkence gören birçok kadının sakat doğum yaptığına da dikkat çekmeye çalışıyor Devrim karakteriyle .
Buradan herkesin umudu , inancı , sancısı Devrim’in sakatlığı bir özeleştiri ya da eleştiri gibi algılanabilir .
Sonuçta sistemin yarattığı , öyle görmek istediği bir devrimci algısı var .
Ama Türker ile Devrim arasında koca bir yürek farkı var .
Buna bir yerinde rastlayacak ve etkileneceksiniz !
Türker’in boş öfkesi , bencil tavırları , kimseye değmeyen yaşam algısı tam da ' 0 döneminin yaratmak istediği prototip …
Devrim ise bir türlü gelmeyen , eksikliği fazlaca hissedilen ve yıpratılmış bir ütopya gibi .
Atay , bu içi boşaltılmış insanlara dair tutunacak bir dal arıyor adeta , onların boşluklarına , hayata hoyratça bakış açılarına .
Hoşlandığı kadının sorularına bile tahammülü olmayan , kendi eksikliğinin farkına varmayan bir bakış açısı .
Bir yandan da geçmişi deşme , hesaplaşma filmi Eksik .
Herkesin eksik yanlarına , eksik kalan duygularına ve bakış açısına yakından bir göz atma filmi .
Filmde insan temsiliyetleri iyi anlatılmış , onları geçmişten bugüne taşıyan özellikleri de …
Barış Atay ilk yönetmenlik denemesinde Türker karakterini kendisi canlandırıyor , anlatmak istediği karakterin ruh halini iyi bir biçimde ortaya koyduğunu düşünüyorum .
Tabii bir de Devrim'i başarıyla canlandıran Özgür Emre Yıldırım'a da dikkat çekmek lazım , zorlu bir rolün altından başarıyla kalkmış .
Kendisini önümüzdeki günlerde daha fazla filmde göreceğimize eminim !
Filmde geziye de bir saygı duruşu var , apolitik sanılan bir gençliğin sesi olan gezi direnişi filmin anlamını iyice oturtuyor .
Devrimci olma hissiyatını anlamayan , eleştiren insanları eleştirip bir nokta koyuyor sonuna .
Türker onların temsili , sistemin olmasına çaba sarfettiği insan modeli .
Devrim ise yürek meselesi !
Filme bu açıdan bakarsak eksiklerimizi daha fazla görebiliriz diye düşünüyorum .
İyi bir hesaplaşma filmi olmuş , kuşaklar arası farkları ortaya koyarken , toplumsal pskilojileri de es geçmemeye çalışmış .
Hesaplaşmaya devam o halde ! twitter . com / BanuBozdemir
