Sevgililer Günü Katliamı , tek boyutlu senaryosunu , karakterleri , müziği , set dizaynını ve yönetimi ört bas edebilmek için üç boyutlu çekilmiş , en iyi sahnesinde bile " en kolayından nasıl slasher filmi çekilir " dersinden çıkma acemi film okulu projelerini hatırlatan bir korku karbon kopyası .
İlk olarak üç boyut meselesinden bahsedelim .
İlk bakışta korku filmlerinde üç boyut kullanmak dahiyane bir fikir gibi gelebilir .
Sonuçta eğer kurbanlarımızın peşinden gelen katil seyirciye ne kadar gerçekçi görünürse o kadar iyi .
Ayrıca bin bir türlü sivri obje kurbanlarımıza yaklaşırken seyirciye de üç boyutlu yaklaşması , seyircinin kendini de tehlikede hissetmesi filmin etkileyiciliğini artırabilir .
Fakat iki boyutlu veya üç boyutlu olsun , her zaman önemli olan eldeki filmin teknik kalitesi ve hikayesidir .
Bir iki zorlama dekordan oluşan ucuz mu ucuz tembel set dizaynı normalde de göze batardı ; film üç boyutlu olduğu için iyice rahatsız ediyor .
Hele kasabanın lanetli madenini uzaktan göstermeye çalışan bir minyatür çekimi o kadar amatör ve o kadar bariz ki , oyuncak vinçlerin yanında bir çift ayak görmeyi bekledim , o eski ZAZ filmlerindeki espriler gibi .
On yıl önce küçük bir maden kasabasına terör salan bir katilin on yıl sonra geri dönüşünü izliyoruz .
On yıl sonra olduğunu nasıl biliyoruz ?
Çünkü tam televizyondaki spiker bize bu bilgiyi verirken AYNI ANDA ekranda " On Yıl Sonra " yazısını görüyoruz .
Bu noktada sinema çalışanlarından birinin ışıkları açıp " Aklınızda bulunsun , bu olaylar bir az önce izlediğiniz olaylardan on yıl sonra geçiyor " demesini bekledim .
Peki Savgililer Günü Katliamı tarzı bir filme gidenler zaten Yurttaş Kane'i izleyeceklerini varsayarak gitmeyecek .
Asıl önemli olan korkutucu sahneler nasıl , kan efektleri yeterince şiddetli mi ?
Evet , amacınız peş peşe her tür permütasyondan vücut kesimi artı kovalarca kan izlemek ise Sevgililer Günü Katliamı'nda bundan bolca var .
Hatta yapımcıların filmin 3 boyut medotu kadar makyaj efektlerine de para harcamaktan görüntü yönetmenliği , müzik ( Aman o 50 dolarlık klavyeden çıkma hissi veren müzik ) yönetim ve oyunculara para kalmadığı ortada .
En azından filmdeki bütün rolü boyunca ( Abartmıyorum , " bütün " rolü ) çıplak dolaşan bir kızcağıza iyi para ayırmışlardır umarım .
Slasher filmlerinde gereksiz çıplaklık önemli , bu kuralı 13. Cuma filmlerinden biliyoruz , ama en azından o filmlerde bile kızlar ara sıra gecelik vs. giyiyorlardı .
Sevgililer Günü Katliamı , 3 boyutlu olmasa çabucak unutulacak , kalitesizliğini kapatmak için için 3 boyut gibi ucuz numaralara başvurduğu için daha da çabucak unutulması gereken bir B filmi .
Sinemadan çıktığınızda üç boyutlu gözlükleri geri verdiğiniz zaman paranızı da geri istemeyi unutmayın .
