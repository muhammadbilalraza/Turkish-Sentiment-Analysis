Her kesimi değil , belli damak zevkine sahip bir kitleyi hedef alan bir filmle karşı karşıyayız .
Sevgili Hedefim / Wild Target , bir suç komedisi evet , ama beğeneni kadar beğenmeyeni de olacak özellikleri mevcut .
Pierre Salvadori'nin 1993'te çektiği " Cible emouvante " , başkarakterinin ismi bile değiştirilmeden yeniden çekilmiş .
Victor Maynard , titiz mi titiz , attığını vuran bir suikastçi .
Aldığı son işe göre dolandırıcı genç bir kadını öldürmesi gerekiyor .
İşler sarpa sarıyor .
Hem " av " ıyla hem de raslantı sonucu ateş ortasında kalan genç bir delikanlıyla yakınlık kuruyor .
Bizde " Emret Bakanım " adıyla gösterilen ve çok beğenilen BBC serisi " Yes , Minister " ın yazarlarından Jonathan Lynn'in 7 yıl aradan sonra çektiği Sevgili Hedefim , mütevazı bir yeniden çevrim .
Fransız yapımı suç komedisini İngiltere'nin puslu dünyasına başarıyla taşıdığı gibi mizah yapısını da " Ealing " komedilerine yakınlaştırmış .
Ealing ( stüdyoları ) komedisi denen kara komedi alt - türü , suç komedilerinin atası sayılabilir .
Kötü adamların içine düştüğü trajikomik olaylar silsilesi , tam da bu filmin ihtiyaç duyduğu şey .
Victor'ın işindeki becerisini insan ilişkilerine yansıtamayışı , " av " lamaya çalıştığı Rose'la yakınlık kurma çabaları , başlı başına komedi zaten .
Peşlerindeki kötü ( daha kötü ) adamların durumu da farklı değil .
Elde silah koştururken düştükleri durum komedileri , sizi eğlendirebilir .
Ama kara komediye mesafeli olanların hele İngiliz usulü suç komedilerini sevmeyenlerin beğenisine hitap da etmeyebilir .
Eğer başarıdan söz edeceksek ; film , en büyük gücünü başroldeki Bill Nighy'den alıyor .
Victor rolünde titiz , obsesif , gay personasıyla öylesine inandırıcı ki , onun , yüzündeki ahtapot kollarıyla dehşet saçtığı " Karayip Korsanları " ndaki kaptan Davy Jones olduğuna inanmak güç .
" Şeytan Marka Giyer " de yıldızı parlayan Emily Blunt da , güzel şirinliğiyle sizi kendine hayran bırakacak .
Harry Potter filmlerindeki bücürük Rupert Grint'in üstlendiği Tony karakteri ise bir tür can simidi .
Victor ile Rose arasındaki ilişkinin tıkandığı noktalarda gayet güzel devreye giriyor .
Hem ortalığı daha da karıştırıyor , hem de temponun düşmesini önlüyor .
Kötü adam kadrosunda da yıldızlar var .
Ruppert Everett ve Martin Freeman üzerlerine düşeni fazlasını yapıyorlar , ne var ki film onlara yeterince iyi davranmıyor .
Özellikle Everett'ın karakteri , son 20 dakikada neredeyse unutulmuş .
Bu arada Freeman'ın bembeyaz dişleri ve garip saçlarıyla , " Bir Otostopçunun Galaksi Rehberi " ndeki Arthur Dent ' ' ten çok farklı , şaşırtıcı bir görünümle karşınıza çıkacağını belirtelim .
Sevgili Hedefim , başta belirttiğimiz gibi , hedefi - yolu belli , seveni kadar sevmeyeni de olacağı hesaba katılarak çekilmiş bir yapım .
Yani hedefi belli , üstelik bu hedefi vuruyor da .
Sorun hedefinin düşük kalması .
Bunun arkasında ise tempo sorunu yatıyor .
Film bir çok yerde ritmini kaybediyor , bazı mekanlarda fazla kalarak hapsoluyor .
Karakterlerin uzayan gevezelikleri birkaç el silah sesiyle bölünmeden kendimize gelemiyoruz .
Yönetmen Lynn , 20'de çektiği " The Whole Nine Yards " da profesyonel katil Bruce Willis ile onun talihsiz komşusu Matthew Perry arasındaki komedi kimyasını çok iyi tutturmuş , tempoyu da iyi ayarlamıştı .
" Sevgili Hedefim'de türün sevenlerine göre birkaç hoş an , çok iyi bir Bill Nighy , belki biraz da Emily Blunt'ı bulacaksınız . Dahası yok , dahası hedefi yükseltiyor çünkü .
