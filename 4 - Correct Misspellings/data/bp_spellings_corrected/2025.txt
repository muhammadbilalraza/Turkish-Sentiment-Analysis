Son yıllardaki video oyunlarında çokça rastlanır oldu ; özellikle bir aksiyon oyunu söz konusu ise mutlaka " sinematik " kullanılıyor .
Özellikle de oyunun başında .
Amaç basit ; oyuncuya nasıl bir öyküyle karşılaşacağını hissettirmek , ana karakterle tanıştırmak .
Oyunda bölümler ilerledikçe aralarda bu sinematikler devam eder .
Böylece ana öyküdeki boşluklar dolar .
Özellikle yoğun olarak flashback kullanıldığını görürüz .
" Seyirci kalmak " bu anlamda oyunu oynayan kişiyi rahatsız etmez .
Zaten o , oyun oynamak için ekran başındadır .
Aradaki sinematiklerin kalitesi , hiç yoktan artı puan olarak haneye işler .
Yazıya böyle başlamamızın nedeni basit : yönetmen John Hyams seyirciye aşağı yukarı aynı muameleyi yapıyor .
" Seyirci kalmasını " istiyor .
Filmi üç boyutlu çekmek dışında bir etkileşim dert edilmediğinden , bütün sahneler , bir video oyununun aralara serpiştirilmiş sinematiklerinin kolajını andırıyor .
İçine girilmesi mümkün olmayan , üç boyuta sahip görünse de aslında boyutsuz karakterler .
Kimin kiminle derdi olduğunu , önceki filmleri izlemiş olsanız da çok kafaya takmıyorsunuz .
Çünkü film , tıpkı bir video oyunu gibi , finaldeki " boss " çatışmasına doğru gidildiğini daha ilk sahneden belli ediyor .
Batı'da " trash movie " denilen bir örnek ile karşı karşıyayız .
Acayip uzaylı istilası filmlerinden korku - komedi kırması olmaya çalışan düşük bütçeli nice film var bu alanda ve saygı duyulur .
John Hyams da kendi külliyatını bu alanda ilerletmeye kararlı görünüyor .
Ama ilerde saygıyla anılacak mı tartışılır .
Çünkü hep dediğimiz gibi : bir filmin kötü olmaya hakkı vardır ama en azından iyiymiş gibi görünmeye çalışmaması kaydıyla .
Senaryosuna da imza attığı Evrenin Askerleri 3 : Yeniden Doğuş , Hyams'ın " Evrenin Askerleri " evreninde geçen ikinci filmi .
Seriyi 1992'de başlatan Roland Emmerich , sonradan kariyerini çok daha büyük bütçeli felaket filmleriyle devam ettirmişti .
Hyams için ise şimdilik felaket filmlerle ilerliyor .
Öyküyü belki okudunuz .
John ( Scott Adkins ) , ailesinin gözünün önünde katledilmesine tanık olur .
Kendisi de saldırıda ağır yaralanır , aylarca komada yatar .
Sağlığına kavuştuğunda  tek bir amacı vardır : intikam .
Sonrası zaten tahmin edeceğiniz gibi .
Tutup da Evrenin Askerleri denen projenin ne olduğunu , neden üstün biyolojik asker projesi geliştirildiğini , Luc Deveraux ( Jean - Claude Van Damme ) ' un nasıl bu hale geldiğini anlatacak değilim .
Sadece safların değiştiğini , yüksek teknolojiyle üretilen askerlerin kendi yollarını çizmeye kalkıştıklarında başlarına kötü şeylerin geldiğini belirtelim .
O Van Damme ki , aksiyon sineması kariyerini heba etmiş bir adam .
İlerleyen yaşının zorladığı fiziğiyle son yıllarda hep " kötü adam " olarak görür olduk .
Bir diğer örnekse " Cehennem Melekleri 2 ( The Expendables 2 ) " .   Oysa John Woo'nun Hollywood'daki ilk işlerinden biri olan " Zor Hedef ( Hard Target ) " ta az da olsa rol yapmaya başladığını sezmiştik .
Nereden nereye .
 " Evrenin Askerleri İntikam Gücü 3D ( Universal Soldier : Day of Reckoning ) " nin üç boyutlu , bol kanlı dövüşlü - kesilen uzuvlu 2012 versiyonu ne trash movie meraklılarını , ne de - hala kaldıysa
- Van Damme hayranlarını memnun edebilir .
Ortada ciddiye alınacak bir fikir olmadığı gibi , tüm bunları 114 dakika süren bir karabasan olarak kabul etmek de mümkün .
Üstelik gösterecek fazla numarası olmadığı için filmin bazı yerlerde ' ani parlama efektleri ' kullanarak ilginç olmaya çalıştığını da ekleyelim .
twitter : orkansanci
