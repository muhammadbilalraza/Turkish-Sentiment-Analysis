Yeni bir hayat , yeni bir okul ekseninde başlayan gençlik filmlerinin konsepti genelde aynı oluyor .
Ailede sorun yoksa okulda mutlaka oluyor ki , kahramanımız bir sürü engelden sonra kendini bulabilsin .
Status Update /  Durumunu Güncelle de hemen hemen aynı duraklara uğrayan bir film .
Kyle Moore okulun yeni öğrencisi olarak , popüler gençlerin düşmanı , eziklerin de ( dışlanmış ) bir numaralı kankası oluyor .
Bu filmde diğer filmlerde olmayan bir şey oluyor ve Kyle’ın telefonuna nereden geldiği belli olmayan , biraz uhrevi fonlara oturtulan ama teknolojiyle yönetilen bir uygulama iniveriyor .
Kyle okulla ve ailesiyle ilgili yaşadığı bütün sorunlarını bu uygulama sayesinde aşıveriyor ve mükemmel genç formlarına bir anda ulaşıveriyor .
Filmi izlerken dikkatimi çeken şeylerden biri de gençlere yüklenen aşırı tepkiler oldu .
Başarısızlığı en dibe kadar aşağılayıp , başarının kaynağını , öncesini sonrasını sorgulamadan sonuna kadar desteklemeleri yanlış kararlar almalarında birincil etken .
Tabii film bu uygulamayı fantastik bir obje gibi filme yapıştırmayı başardığı için ; absürt birtakım durumlar bir gülümseme süresi kadar etkili olabiliyor .
Yani Kyle’ın bir anda mükemmel olmasının , bir anda tenöre dönüşen sesinin , buz pateni yapmasının kimsede hayret uyandırmamasını bu şekilde tolere edebiliyoruz .
Ama bir yandan da filmin duygusal ve kırılgan yanları da mevcut ki orada klasik gençlik filmi formlarına dönüyoruz tekrardan .
Filmler yıllar geçse de , bu konuda çekilmiş binlerce film bulunsa da benzer mesajları vermekten vazgeçmiyor , vazgeçecek gibi de durmuyor .
Zor günlerinde yanında olanların gerçek dost olduğu vurgusu burada da tekrarlanıyor .
Şişirme gündemlerle yanına yaklaşanların ancak çıkarlarıyla hareket edenler olduğu da filmin mesajları arasında .
Tabii gerçek kişiliğini , yeteneklerini ve gücünü belirleyen şeyin , telefonuna indirilmiş bir uygulama değil , ancak karakter olabileceği de belirtiliyor .
Yani iyi ve kötü mesajlar , iyi ve kötü uygulamalar gibi arka arkaya sıralanıyor .
Dediğim gibi filmin klasik kolejli filmlerinden farkı telefon uygulaması …
Yönetmen Scott Speer bir sonraki filmi I Still See You’da yine farklı bir atmosfer kurmaya çabalıyor , kahramanımız bir gölge dünyasında zamana karşı bir katili durdurmaya çalışıyor .
Orada da telefona gelen bir mesaj etkisi var !
Durumunu Güncelle tam günümüz gençliğini yakalamak için tasarlanmış bir isim .
Neyse ki film mükemmel algısını insanın hatalarıyla , günah ve sevaplarıyla kendisi üzerinden yapıyor , yani bir nevi fabrika ayarlarını işaret ediyor .
Bu durumda telefona indirilmiş her uygulama özümüzden kayıp giden gerçekliği işaret ediyor ve film insanın özü ve doğallığı konusunda epey çabalıyor .
Yoksa dediğim gibi klasik bir gençlik filmi ve vurguları üç aşağı beş yukarı aynı !
Gençlerin ilgisini çekmesi muhtemel …
twitter . com / banubozdemir
