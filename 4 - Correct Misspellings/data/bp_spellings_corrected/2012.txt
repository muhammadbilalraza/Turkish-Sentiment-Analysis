Hititya : Madalyonun Sırrı'nda öncelikle tüm çocuk hikayelerinde olduğu gibi iyilik ve kötülüğün savaşımı var ana hikaye olarak .
Ama bir yandan da bize izlerken bir sürü filmin içinde dolaşıyormuş gibi hissettirdi .
Mesela kötü Zabab'ın gözlerine bakanın taşlaştığı göndermesi Medusa'dan .
Onun uzantısı olarak da Perry Jackson : Olimposlular Şimşek Hırsızı'na uzanıyor .
En bariz örneği ise Son Hava Bükücü ( The lastik Airbender ) .
O da hava , su , ateş ve toprak elementlerinin birleşiminin yarattığı gücün kullanımında yatıyor elbet .
Üç kardeşin bir kapıdan başka bir dünyaya çıkışı ise Narnia Günlükleri : Aslan , Cadı ve Dolap ( The Chronicles of Narnia : The Lion , the Witch and the Wardrobe ) ' ni hatırlatıyor , konu itibariyle korku unsurunu bir kenara atarsak King'in Tılsım romanından esinlenmeler de var vs. .
Hititya : Madalyonun Sırrı mutlu bir aile tablosuyla giriş yapıyor .
Bir de üzerine yüklenen neşeli müzik az sonra olacaklar konusunda hiçbir ipucu vermiyor ki bu iyi bir şey !
Amerika'nın mısır gevreğine karşılık burada yükseltilen bir ev poğaçası gerçeği de gözlerden kaçmıyor elbet kahvaltıda .
Bunu neden belirttiğimi de şöyle açıklayayım : Filmin giriş havası pek Hollywoodvari geldi bana .
Ama ev poğaçasıyla söndü o hava !
Bir de babanın yabancı olmasını anlamadım , yani çözüme ya da gidişata bir katkısı yoktu .
Hititya : Madalyonun Sırrı çocuklarını babalarıyla okula yollayan annenin eve doğru uçan karganın daha doğrusu kargadan bozma kötü adamın kavgasıyla devam ediyor ve anne ortadan kayboluyor .
Üç çocuk annelerine ne olduğunu merak ederken , babanın rahat tavırları da ayrıca dikkat çekici !
Bir ara babanın da bu işte parmağı var mı acaba diye düşünmedim değil ama meğerse olay dördüncü elementi temsil edecek olan Toprak'ın yakında doğacak olmasıymış .
Baba çıkarken kilitlediği odasının sırrıyla kaldı !
Biraz fantastik televizyon dizisi Selena havasını andıran filmde zamansız topraklar Hititya'yı temsil ediyor .
Neredeyse tamamı Kapadokya'da çekilen filme iyi bir doğal plato olmuş mağaraları , girintili çıkıntılı dekoruyla .
Görüntü yönetmeni Mirsad Heroviç'in varlığını da yabana atmamak gerek !
Filmde Çağrı ( Al Al Risâlah ) filminden çıkmışçasına dolaşan dede Taru'nun sonrasında Cüneyt Arkın ve Jackie Chan karışımı figürlerle Zabab'ın ( Gürkan Uygun filmde iki rolde ) askerlerinin alayını telef etmesi , filmde var olan gizemin bir türlü kimse tarafından ortaya dökülememesi , annenin taş olacağını bile bile Zabab'ın gözlerine bakması filmin açmazları sıralamasına giriyor .
Yani senaryo sırları tutmak ve bize sunmak konusunda ketum davranıyor ama zaten her şey başından belli !
O yüzden kazanılan güçlerin geri dönüşü de heyecan verici olmuyor .
Sürenin bir hayli uzun olması da özellikle çocuk izleyiciler açısından zorlayıcı olabilir .
Gelelim oyuncu yönetimine .
Tabii burada dikkatimizi çeken çocukların oyunculuğu oluyor .
Aslında bizim sinemamızda çocukların oyunculuğu göz ardı edilen bir unsur .
Büyüklerin dünyasına eşlik eden filmler de anlarım ama tamamını neredeyse çocukların oluşturduğu filmde performanslar konusunda ciddi çaba harcanması gerekiyordu .
Ata binme artıları bir yana replik okutma yeterli gelmiş gibi görünüyor yönetmenlerimize .
Yönetmenler demişken filmin iki yönetmeni var .
Birisi birçok filmde kurgucu olan Ulaş Cihan Şimşek , diğeri de yapımcı A. Cengiz Deveci .
İki yönetmenin en iyi başardıkları şeylerden biri efektler olmuş .
Aslında efektler konusunda şaşırmamamız gerekiyor zira filmin arkasında bir Alman firması ve iyi bir bütçe var .
Efektler artık yurtdışında muazzam bir biçimde hallediliyor , o yüzden filmin artısı burada öne çıkıyor .
Net ve yumuşak görüntüler , iyi kotarılmış efekt çalışmasıyla en azından ortalama bir seyir zevki sunuyor .
twitter . com / BanuBozdemir
