Felaket Henry ( Horrid Henry : The Movie ) , Francesca Simon tarafından yaratılan ve Tony Ross'un illüstrasyonlarıyla popülerlik kazanan bir öykü karakteri .
Francesca Simon'un yazdıkları İngiltere sınırlarında epey popüler olunca çizgi kahraman olarak 2006'da TV'ye adapte ediliyor ve yükselen popülaritesi sayesinde İngiltere'den çıkma ilk 3D çocuk filmi olarak ete kemiğe bürünüyor .
Yazının başında üzülerek belirtmeliyim ki Felaket Henry'nin ilk beyazperde denemesi tam bir felaket !
Film bu haliyle kimselere yaranamaz çünkü Henry'nin macerası , kafamızdaki " çocuk filmi " kalıbına pek uymuyor .
Aslına bakarsanız , filmi daha doğru değerlendirebilmek için 10 yaşındaki oğlumun tepkilerini ölçebilmeyi de çok isterdim .
Neden derseniz , filmin basın gösteriminde hazır bulunan ve en genci 30 yaşında olan sinema yazarları gurubu için fazla renkli , gürültülü ve epey şımarık bir deneyimdi Felaket Henry .
Aslında çocuklar için yapılmış zıpır işlere oldukça aşinayım .
Örneklemek lazım gelirse ; Sünger Bob Kare Pantolon ( The SpongeBob SquarePants Movie ) ' un maceralarını katıla katıla gülerek izlerim her seferinde .
Yine ülkemiz televizyonlarında gösterilen Waverly Büyücüleri ( Wizards of Waverly Place ) , Zack ve Cody Güvertede , Lemonade Mouth gibi pek çok diziyi izlemekten çok keyif alıyorum .
Çocukları da , onların izlediklerine mecbur kalan büyükleri de düşün yazılmış , güncel ve komedi zamanlaması çok iyi ayarlanmış yapımlar hepsi .
Bu örnekleri vermemin asıl sebebi ise Felaket Henry'nin ıskaladığı noktayı gösterebilmek .
Henry hakkında yanlış fikirlere kapılmamak için youtube üzerinden pek çok Henry sekansı izledim ve oradaki ince ve zeki çabaya hayran kaldım .
Henry , küçük bir Ferris Bueller edasıyla her durumdan sıyrılmasını biliyordu .
Ama nedense iş bu keyifli karakteri sinemaya uyarlamaya gelince tüm ekip biçimsel bir başarı yaratmaya yoğunlaşıp asıl hedefi ıskalamış .
Filmin muhteşem bir sanat yönetimine sahip olduğunu belirtmeliyim , fakat müthiş emek harcanmış ve incelikle yönetilmiş bu yapı , iş hikayeye gelince büyük bir gürültüyle çöküyor .
Artık klişe kelimesine dahi sığmayacak kadar bayat bir hikayesi var Felaket Henry'nin .
Henry tam da tahmin edildiği üzere haylaz bir öğrenci .
Başka bir özel okulun sahibi ise müfettişleri satın alarak Henry'nin okuduğu okulu kapattırmanın peşinde .
Henry ve çetesi ise bu berbat duruma son verebilmek için türlü numaralarla okulu kurtaracak parayı bulmak zorundadır .
Ee .
Daha geçenlerde başka bir İngiliz yapımı olan " Kayıp Hazine ( St . Trinian's II : The Legend of Fritton's Gold ) " neredeyse aynı hikayeye sahip değil miydi !
İşte bu suyunun suyu hikaye ve kendine ihanet eden mizah anlayışı , filmi tüm öykü ve çizgi film referanslarına rağmen inanılmaz sıkıcı bir izlenceye çeviriyor .
Henry'nin çizgi versiyonu ve yukarıda örneklerini verdiğim çocuk izlenceleri başka bir zeka ve espri düzeyinden ilerliyor .
Çocuk filmleri dahil neredeyse tüm İngiliz üretimlerinde görmeye alışık olduğumuz " Monty Phyton " komedi geleneğinin uzağından bile geçmiyor Henry'nin macerası .
Ayrıca çizgi filmin beden dilini sinemada gerçek oyuncularla denemek çok da iyi bir fikir değil .
Perdede gördüğü abartılı , çok renkli ve gürültülü şeylerden hoşlanan 4-8 yaş arası sinema seyircisi bir sekilde Henry'i izlemekten keyif alacaktır ama asıl soru , onları sinemaya götüren ebeveynlerin bu izleme deneyimine nasıl katlanacağı .
Felaket Henry .
Çocuğunu canından çok sevenler için !
Twitter : murattolga / murattolga@gmail.com
