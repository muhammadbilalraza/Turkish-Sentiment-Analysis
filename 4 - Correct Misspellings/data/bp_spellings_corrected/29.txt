Yeni bir yılın eşiğinde , yine bir “ağlatmalı , sıcaklatmalı , romatik mi romantik” bir filmle daha beraberiz .
Ülkenin genç nüfusunu yine aynı noktadan vurmayı hedefleyen , gerek fragmanları , gerekse reklam kampanyası ile bunu tam anlamıyla başaran bir başka Türk filmi ; Delibal !
Ateşli mi ateşli bir çocuk , güzel bir kız , rüya gibi bir birliktelik , masallara yaraşır bir evlilik .
Her şey güzel , her şey mutluluk verici .
Peki ya bu “fazla güzel , fazla özel” Hint masalı ( ! ) aslında ardında kocaman bir dram taşıyorsa ne olur ?
Olacağı söyleyeyim , az önce de belirttiğim gibi , bir başka Türk romantik - komedi - drama denemesi olur .
Her şeyin ötesinde , daha önce de biz Türk sinemaseverlerin karşısına çıkan “yabancı filmden serbest uyarlama” hastalığına tutulmuş olan Delibal , acı vericidir ki “baştan sona olmamış”lık akan bir çalışma .
Dürüst olmak icap ederse , TV dizilerinden tanıdığımız bir ekibin ve de yönetmenin elinden çıkan Delibal filmi , birkaç güçlü isim , sağlam ve şaşırtıcı çekim tekniği , doğru müzik kullanımı gibi “önemli artılar” bir yana bırakılacak olursa , alıştığımız , artık fazlasıyla doyduğumuz yemeklerden biri olmanın ötesine geçemiyor .
Çağatay Ulusoy  gibi genç kızların aşkı bir aktör ( ki işin romantizm kısmında gerçekten başarılı ) , yanında ise güzeller güzeli Leyla Lydia Tuğutlu ve usta bir oyuncu Hüseyin Avni Danyal .
Projenin oyunculuk kısmı genel olarak hem başarılı , hem de ilgi çekici .
Medcezir TV serisinde birlikte çalışmış olan Ulusoy ile filmin de yönetmeni olan Ali Bilgin , bu hususlarda gerçekten de başarılı .
Nerede ne yapmasını bilen , seyirciye sunacağı enerjiyi ziyadesiyle verebilen “hem sevimli , hem ilgi çekici” bir ekibin işi Delibal .
Lakin bunlar , tek başına yeterli oluyor mu ?
Müziğe aşık bir genç adam , yakışıklı , gelecek vaat eden , genç kızlar için gerçek bir ikon !
Çağatay Ulusoy’un üstüne biçilmiş kaftandan bir rol .
Uzun zamandan sonra gerçekten aşkı hissetmesini sağlayan sevimli , bıcır bıcır bir kız olan Fusün ; Tuğutlu .
Açık konuşmak gerekirse oldukça iyi bir karışım , akılcı bir formül .
Şık kamera açıları , başarılı müzikler , iki çekici başrol .
Eldeki tüm malzeme doğru .
Buna rağmen ortaya çıkan sonuç pek başarılı değil .
Kulislerde konuşulan ve maalesef ki gerçeklik payı olan , meşhur bir Hint filmine olan “esinlenme”nin yanına eklenecek fazla bir şey olmayınca , ortaya çıkan da bu .
Olabildiğine yavan bir senaryo , iş romantizme gelince harikalar yaratan ancak dramatik kurguya neredeyse hiç hizmet edemeyen oyunculuklar , sıkı bir giriş sekansı ve hızla düşen tempo .
Akıllara zarar bir final .
Filmin sözde sürprizli kısmı ise , konu hakkında en ufak bilgisi olan biri için tek kelime ile absürt .
Günümüz dünyasında sıradan ilaçlarla öne alınabilecek bir rahatsızlığı , sadece vurucu olmak adına şeytani bir gölgeye dönüştürmek , akla hangi hizmet , sormak gerekiyor .
Kısacası karşımızda , yeni nesil bir  Issız Adam ya da İncir Reçeli olmak isteyen , bunun için kartları da doğru oynamayı başarmış ancak ne yazık ki samimiyetten uzak bir “fazla” ticari proje var .
Şayet akılcı bir akış beklemiyorsanız , sevgilinizle geçirecek boş vaktiniz varsa , romantik bir dram denemesi sizi bekliyor .
Tercih size kalmış . burcinaygun@gmail.com
