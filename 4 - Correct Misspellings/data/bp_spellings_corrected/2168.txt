Bir anda beyazperdeyi saran Çanakkale ve Sarıkamış versiyonlarından yorulup sıkıldığımızı itiraf edelim öncelikle .
Ama Eve Dönüş : Sarıkamış 1915 en başından beri daha başka bir film izleyeceğimiz konusunda hazırladı bizi .
Neredeyse baştan sona karlar içinde geçiyor , savaşa dair herhangi somut bir şey görmediğimiz için de filmi herhangi bir yer ve zamanda geçecek bir film olarak algıladık .
Filmin vahşet ve psikolojik doz arasında gidip gelen çizgisi zaman zaman ‘pyscho ' etkisi yaratmıyor da değil .
O yüzden çok rahat vahşet filmi kategorisinde sınıflandırabiliriz filmi .
Film , Gül hanım , küçük kızı Nihan ve onlara eşlik eden Hariciye Nazırlığı üyesi saç Efendi'nin soğuğa daha fazla dayanamayan atın ölümü üzerine uçsuz bucaksız karda yayan olarak ilerlemeleriyle başlıyor .
İlk başta uzun bulduğum bu detayın sonrasında insan psikolojisinin uzantısına hizmet ettiğine kanaat getirdim .
Bir yere ulaşma isteği , sabır ve onun getirdiği yoğun bir direnme hali .
Sığındıkları terk edilmiş Ermeni köyünde bir yaralı asker ve diğer köyden kaçmış iki kişi ile karşılaşırlar .
Sonra bu gruba iki asker katılır .
Soğuk , açlık , bilinmezlik ve iki askerin varlığıyla baş gösteren gerilimli vahşet hali sonrasında film boyunca devam ediyor .
Filmde zaman zaman av ve avcı ilişkisine odaklı sahneler de var .
saç Efendi'nin soğukkanlı tavrı , Gül hanım ve kızının sakinliğiyle birleşince , tüm arkadaşlarını cephede kaybeden iki askerin patlamaya hazır sorunlu psikolojileri de daha fazla açığa çıkıyor .
Düzenli ordunun gelmeyeceğini haber alan grubun yola düşmesi , yolda yaşananlar bir savaş psikolojisi olarak da algılanabilir , açık alanda hedef haline gelen insan vahşeti olarak da .
Film , kurbanlarını yaratmak konusunda eli bol davranıyor , vahşet saçan kişi bir süre sonra masum bir kurbana dönüşebiliyor , o açıdan da sürekli koşulları zorlar bir halde film .
Ama filmin insan psikolojisinin derinlerine inme kaygısıyla yaptığı geri dönüşü açıkçası biraz fuzuli buldum .
Zaten eve dönüşün ne anlama geldiğini ve neredeyse birer zombiye ( bir ara özellikle iki asker zombiye gayet yakındılar ) dönüşen iki askerin geçmişlerinin yani sicillerinin temiz olduğunun farkındayız .
Ama yönetmen bunun bir kez daha üstünden geçmek istemiş .
Trenin tünele girdiği sahne bitiş için çok uygundu .
Sonrası biraz gereksiz bir uzatma , hatta değişik bir günah çıkarma hali olmuş gibi .
Savaşı göstermeden , cephede savaşan askerlerin nidalarıyla ortalığı çınlatmadan yenilgi , ölüm , savaş psikolojisi , üstünlük ruhu ve açlığı arka arkaya sıralayan filmi ilgiyle izlemeniz mümkün .
Özellikle psikolojileri haşat olmuş iki askeri oynayan Şevket Süha Tezel ve Serdar Orçin'i bir hayli başarılı buldum .
Zaten onların rolleri kemik sırtıydı ve ancak iyi bir oyunculukla inandırıcı olabilirdi .
Nergis Öztürk her zamanki gibi mesafeli bir oyunculukla karşımızdaydı .
Küçük kızı oynayan Myraslava Kostyeva Akay'ı yaşından daha güçlü ve olgun buldum .
Belki de büyüklerin bozulan dünyasında onun güçlü durması bir tercih olmuş olabilir .
Eve Dönüş : Sarıkamış 1915 bambaşka bir film olmuş , gösterdiği vahşetin arkasında duran ama bazı karakterlerin biraz daha ön tahlile ihtiyaç duyduğu bir film .
saç Efendi'nin inancı , onlara tabi olan diğer kadın ve erkeğin geçmişini biraz deşme ihtiyacı duyuyor insan .
Yine de haftanın tercih edilenlerinden olmalı !
twitter . com / BanuBozdemir
