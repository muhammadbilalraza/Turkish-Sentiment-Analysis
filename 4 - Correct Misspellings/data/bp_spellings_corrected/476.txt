Osman Sınav büyük bir isim .
Herşeyden önce , 80'li yılların başından beri sektörde olması ve tecrübesi nedeniyle .
Kendisini daha çok , başarılı TV dizileriyle tanıyoruz ; Süper Baba , Ekmek Teknesi , Kurtlar Vadisi .  Aslında 9 adet de sinema filmine imzasını atmış bir yönetmen ama biz onu en çok popüler yapımlar olan Deli Yürek ( 2001 ) , Pars : Kiraz Operasyonu ( 2007 ) ve geçen sene vizyona giren Uzun Hikaye'nin yönetmeni olarak tanıyor ve hatırlıyoruz .   Yapımlarında başarılı oyuncular keşfetmekle de ünlü bir yönetmen kendisi .
( Kenan İmirzalıoğlu ve Necati Şasmaz , akla gelen ilk iki isim şüphesiz . ) Aslında Osman Sınav filmografisine toptan bakıldığında , değişik bir sonuç elde edilebilir : Sinema tadında diziler , dizi tadında sinema filmleri !
Zira Süper Baba , Ekmek Teknesi gibi tv dizileri , özellikle dönemi itibariyle televizyonda gerçekten de diğer dizilerden ayrılan , izleyiciye kaliteli sinema filmi izliyormuş hissi veren keyifli , sıcak aile dizileriydi .
Sinemada gördüğümüz Deli Yürek , Pars : Kiraz ve Aşk Kırmızı'ya baktığımızda ise televizyonda seyredip tüketilebilecek özensizlikte filmlerle karşı karşıya kalıyoruz ne yazık ki .
Gerçi arada Uzun Hikaye gibi bir film var ki arada kaynamaması gerekir .
Zira uzun süredir vizyona giren Türk filmleri arasında , çoğu eleştirmenin ve çoğu izleyicinin , başarılı bir film olduğu konusunda hemfikir olduğu nadir yapımlardan Uzun Hikaye .
Gerek senaryosu , gerek  oyunculukları , gerekse yönetimiyle nicedir özlenen sıcaklıkta bir filmdi bu .
Üstelik bu filmi çok değil , sadece beş ay önce izledik vizyonda .
Hala dumanı üstünde , sinema sohbetlerinde başarısı konuşulmakta olan bir yapım .
Bu kadar kısa bir süre içinde , vizyonda bir başka filmin senarist ve yönetmen koltuğunda Osman Sınav adını gördüğümüzde heyecanlanmıştık doğrusu .
Bu başarının enerjisiyle , bu sefer  naif film Uzun Hikaye'ye ters köşe , kışkırtıcı , sert , tutku dolu bir aşk hikayesi izleyeceğimiz muştulandı basın bültenleri tarafından .   Üç kişilik bir aşk hikayesiydi bu , bültenler iddialı ve cesur cümleler içeriyordu : " Üç kişilik bir aşkı yaşamak mümkün müdür ? Sadakat bu aşk üçgeninin neresindedir ? Birini çok seviyorsan , onun sevdiğini de sever misin ? Seninle aynı adamı sevdiği için onu suçlayabilir misin ? "
Nurgül Yeşilçay da iddialı bir isim .
Farklı rolleri başarıyla canlandırabilen bir oyuncu , üstelik vahşi bir güzelliği de var .
Fragmanlardan da cinselliğin ön planda olduğu , kırmızının kışkırtıcılığının adeta bir rujla filmi boyadığı aşikardı .
Böyle bir hikayede Yeşilçay'ı kullanmak bana göre akıllıca .
Tam karşısına ise masumiyeti simgelemek adına Ezgi Asaroğlu konmuş , fırfırlı , çocuksu pijamalarıyla , mıy - mıy konuşmalarıyla , tam da karikatür bir " masum , sevgi dolu , günahsız eş " tablosu çizilmiş .
Zaten Asaroğlu'ndan başlayarak filmdeki tüm karakterlerin aşırı derecede karikatür , aşırı derecede şablon olduklarını söyleyebiliriz .
Filmin ilk dakikalarındaki ilk cümleler , ilk bakışmalar bile , karakterlerin hepsini sonuna kadar tanımamıza yetiyor .
Masum eş , aşık  koca , çapkın iş arkadaşları , düzgün kayınpeder - kayınvalide , kışkırtıcı eski sevgili .
Hiçbir karakterin derinine girmemize gerek yok .
Gerçi kışkırtıcı eski sevgilinin geçmişine yolculuk yapıyoruz , bazı şeyleri neden öyle yaşadığını , şu an geldiği noktanın neden böyle olduğunu bize anlatan arabesk birtakım flashback'ler sözkonusu .
Fakat aslında bunlara hiç gerek yok .
Sürekli olarak zaten bildiğimiz bir hikayeyi izler gibiyiz .
Şaşırtmaya çalışırken bile şaşırtamıyor bizi bu senaryo , yaşadıklarının sonucunda bir dönüşüm geçiren masum eş bile bunu başaramıyor örneğin .
Saçları kestirmekle , açık saçık giyinmeye başlamakla , sarhoş olmakla bir karakterin dönüşümünü anlatmak sıradan ve kolaycı bir yaklaşım değil mi ?
Ya diyaloglar ?
Filmin hikayesinin yapısına uygun bayağı ağızlar çok normal belki ama göze soka soka , hiç olmayacak diyaloglar ?
Bir karakterden asla duymayacağınızdan emin olduğunuz tuhaf , neredeyse sürreal  cümleler , tepkiler ?
2013 yılına gelindiğinde , modern kadın erkek ilişkileri ise konu , hala bir sebepten fahişe olmak zorunda kalmış , " ben . puyum ya , aşağıla tabii beni " deyip duran , kendini küçümseyen kadınlar , maço , bencil , kadına saygısız , başa bela olmuş mafya kılıklı adamlar olmamalıydı anlatılması gereken .
70-80'li yıllarda Türk sineması bunu tüketmemiş miydi ?
Gerçekten de güncel bir film değil gibiydi Aşk Kırmızı , sanki o yıllarda çekilmiş de tozlu raflardan çıkıp anca kendine vizyon bulmuş alelade bir Türk filmi gibiydi .
Kırmızının bayağılaştığı tonunda dudaklardan taşmış rujlar , abartılı kıyafetler , kadın seksapelinin gözümüze sokulduğu kareler , eski filmlerin " nayır nolamaz " ları  gibi ilerde dilimize pelesenk olup , neredeyse kültleşebilecek denli komik diyaloglar arasında güzel olan bir şey varsa o da Mehmet Erdem'in o buğulu sesiyle icra ettiği şarkılardı .
Keşke Osman Sınav çıksa ve " ben aslında o eski kötü melodramlarımızı hatırlatan , adeta "
Arabesk " tadında bir film çekmek istemiştim " dese .   Büyük bir yönetmenin sineması da olsa , senaryonun ne kadar önemli olduğunu bizlere bir kez daha hatırlatması anlamında önemli bir film .
Renkli , popüler isimleri seksi ve renkli bir çarpık aşk hikayesinde izlemek isteyenlere ise kesinlikle hitap edebilir .
