Böyle bir film ne için seyredilir ?
Bana göre iş olsun diye seyredilir .
Ben de öyle yaptım , Maskeli Beşler Kıbrıs filmine iş olsun diye gittim .
İşim filmi izleyip Beyazperde'ye yazı yazmaktı tabii .
Kan kusup kızılcık şerbeti içtim demek derdinde değilim .
Zira inanın kan içtim .
Filme patlamamış mısırlar götürseydim , o mısırlar sıkıntıdan patlardı diyebilirim .
Kötü bir espri mi ?
Siz de bu kötü espri ve mizah anlayışımı bu filmin bende yarattığı kötü etkiye yorun lütfen !
Şimdi naçizane bir görüş belirtip , tüm iyimserliğimle bu tür filmler için " İzleyicisi var abi , her telden film olmalı . Milletin keyfinin kahyası mıyız " diyebilirim her zaman .
Arz talep meselesi en susturucu cevaptır bu tür konularda .
Ama inanın bu film o düşük çıtaya sıçramaktan bile aciz .
Şöyle sorularla somutlanmış savunmalar da duyabiliriz : Beyefendi , siz filme kötü mü dediniz ?
Ama arkadaşım , ticari kaygı güdüyoruz biz bu çayırlarda , n'aber !
Tamam da , ticari kaygının bile bir kalite hedefi vardır .
O kaygı bile göz ardı edilerek bu kadar fütursuzluğa , bu kadar baştan savmalığa yol açmamalı .
Bu , " ne yapsak artık yerler " rahatlığının yol açtığı işi sermecilikten başka bir şey değil .
Bahsedilecek bir şey yok filmde , içerikten bahsetmek o kadar nafile bir çaba ki !
Sadece şunu söyleyeyim bir tek .
Bu filmin adı " Maskeli Başler Kıbrıs " ya sevgili okuyucu .
Maskelemişler resmen her şeyi .
Komedyen figürler , seksi ablalar , ucuz esprilerle her şeyi maskelemeye çalışmışlar .
Ama bu maske , tıpkı filmde soygun sırasında sevgili kahramanlarımızın düşen maskeleri gibi bir yerden sonra düşüyor .
Artık Seray Sever'in cömert havuz sahneleriyle mi idare edersiniz , Deniz Akkaya'nın endamlı yürüşleriyle mi bilemem .
Bir eksiğimiz vardı , o da Mehmet Ali Erbil'di .
O da geldi , tam oldu .
Bu filmler kendi çapında bir formül yarattı ki bu formülün önemli bir noktasını Mehmet Ali Erbil oluşturuyor .
Artık kendisinin oynadığı filmler ve canlandırdığı karakterler klişe kavramının bile aşınmış bir hali gibi .
Kendisi Türk sinemasında " Mehmet Ali Erbil filmleri " adıyla anılacak talihsiz bir döneme imza atmak üzere .
Belki de attı bile .
Bu film tüm komşuları dolaşmaya başladı .
Korkum o ki sınırlarını genişletmek için yeni hedefler çizecek .
Patagonya'ya dek gitmesinden korkuyorum .
Gerçekten güldürürken düşündüren bir film .
Öyle ki kara kara düşündürüyor .
Aslında güldürdüğü de yok pek ama sırf şekil olsun da " güldürürken düşündürüyor " esprisini yapayım diye kullandım .
Zaten az buçuk bir mizah anlayışımız vardı , o da bu filmin etkisiyle yerle yeksan oldu .
Bazı komedi filmleri günümüzün çarpıklık ve aksaklıklarına ayna tutar derler ya .
Siz günümüzü değil de gününüzü görmek istiyorsanız bu filme gidin !
