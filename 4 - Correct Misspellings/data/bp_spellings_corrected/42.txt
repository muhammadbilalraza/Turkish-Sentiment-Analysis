Roman Polanski , trajedi dolu , hırpalayıcı filmi Pianist ile Wladyslaw Szpilman'ın gerçek yaşam öyküsünü anlatıyor . Wladyslaw Szpilman'ın otobiyografisinden uyarlanan film , 1939 yılında , II. Dünya Savaşı'nın hemen başlarında Polonya'nın Alman işgali ile gelişen olaylarla başlıyor .
Polonya'nın en yetenekli piyanistlerinden biri olan Szpilman'ın ve ailesinin Nazi işgalinden sonra değişen yaşamları , savaşın sonuna kadar devam eden süreçte ele alınıyor .
Annesi , babası , iki kız kardeşi ve kafasının dikine giden erkek kardeşi ile birlikte aynı evde yaşayan Szpilman , Varşova Radyosu'nda işgalden önce yayın yapan son kişi .
Hatta radyo binası Naziler tarafından bombalanırken bile piyanosunu çalmaya devam ediyor .
İngiltere ve Fransa'nın savaşa girmesi ile umut dolan aile , zaman geçtikçe , aslında sonun başlangıcında olduklarını farketmeye başlıyor .
Kafe ve restoranlara girmesi yasaklanan Yahudiler , kaldırımlardan , park banklarından dışlanmaya , kendilerinin Yahudi olduklarını belli edecek kol bantları takmaya zorlandıklarında ve belirli miktarda paraya sahip olmaya kadar varan aşağılama politikası ile yüzyüze kaldıklarında , Naziler'in onlar için planladığı sonu kavramaya başlıyorlar .
Çıkar yol aramaya çalışan , bir anlamda hayatta kalmaya çalışan yüzbinlerin hikayesini Szpilman ve ailesinin üzerinden anlatmayı seçen film , gittikçe Polonya Yahudileri'nin çaresiz ve karanlık bir geleceğe doğru yol aldıklarını gösteriyor .
Kendisine ve asi kardeşine yapılan Yahudi polisi olma imkanını da elinin tersiyle iten Szpilman , toplama kamplarına götürülmek üzere ailesi ile tren vagonlarına bindirilirken son anda kurtuluyor .
Ailesi kampa doğru tren ile uzaklaşırken , Szpilman'ın bundan sonra saklambaca dönecek hikayesi şekillenmeye başlıyor .
Gerçekçiliğin bir an bile ödün vermediği film , ilerledikçe daha da belirginleşen tarihsel gerçeklerin de yardımı ile güçlenmekte .
Sayıları binlerce olan ceset dağlarını , gaz odalarını , insan fırınlarının tüten bacalarını , toplama kamplarını göstermeden Varşova şehrinde ve daha sonra 400.0'e yakın Yahudi'nin yerleştirildiği kentin duvarlarla birbirinden ayrılan gettolarında ele alınan öyküsü ile , Yahudi soykırımını farklı bir noktadan ele alması , Pianist'i kendine özgü bir film yapıyor .
Kullanılan simgesel sinematografi ile aklımızın bir köşesinde yeri olan bu soykırımın nasıl planlanıp , uygulandığını hatırlatırken , insan denen canlının nasıl av ve avcı olarak ikiye ayrılabileceğini , bu ikilem içinde av konumunda olanın hayatta kalma isteğinin nasıl güçlü bir içgüdü olarak ortaya çıkabileceğini gösteriyor !
Şimdiye kadar yapılan Yahudi soykırımı ile ilgili filmlerden büyük bir ölçüde ayrılıyor .
Yahudiler'in kendi içlerinde oluşan sosyal farklılaşmayla , zengin ve fakir yahudilerin soykırıma giden yolda nasıl birbirlerinden ayrıldıklarını sunması ise hayli ilginç .
Yahudiler'den oluşan polis biriminin kendi insanlarına Naziler gibi davranmasının af edilecek yani olmadığını , işgalden sonra Polonyalılar'ın belirli bölümünün Nazi sempatizani haline gelmelerini , aynı zamanda Yahudilere yardım etmek isteyen Polonyalılar'ın da olduğunu , ve hatta Yahudi sempatizani olan Alman Nazi subaylarının bulunduğunu gözler önüne seriyor .
Temel içgüdülerden yola çıkarak , uygarlığın nasıl ince bir çizgide olduğunu görmekteyiz .
Szpilman'ın sanatı , yaşamında en önemli kavramlardan biri iken , çalmak isterken çalamadığı piyanosunun tuşlarına basamamak , saklandığı apartmanlardaki yalnız ve bitmek tükenmek bilmeyen aç , susuz zamanları kadar trajik ve acı verici .
Çatışma sahnelerinin çoğu bizi Szpilman'in gözünden görmeye davet ediyor .
Bu anlatım tarzı , çoğu zaman belge görüntülere benzeyen ilginç estetiği ortaya çıkarmakta .
Kullanılan özel görüntü efektleri yıkılmış , harap olmuş Varşova kentini tam anlamıyla yaratmakta .
( Bunu da , Polonya'dan savaş sırasında İngiltere'ye kaçan Yahudiler'in , kişisel olarak dinlediğim yorumlarına dayanarak belirtmekteyim . ) Adrien Brody tarafından canlandırılan Szpilman karakteri , film ilerledikçe bizi de kendimizi onun yerine koymaya götüren bir oyunculuk ile , çektiği acılara ortaklık etmeye davet ediyor .
Geleceği her ne kadar karanlık , dipsiz bir kuyu gibi gözükse de , hayatını devam ettirme isteği , yaşamda kalma güdüsünün ne denli güçlü olduğunun göstergesi .
Saklanıp , kimselere görünmemesi Szpilman'ı bir kahraman olarak göremeyeceğmiz anlamına gelmiyor .
Yahudiler , Alman Naziler'ine karşı çatışmaya girdiklerinde , saklandığı apartmanların pencerelerinden onları izleyerek destek veren ( ! ) Szpilman , çatışmalara katılmadığı için korkak değil , yaşamda kalmak istediği için cesur konumuna geliyor .
Adrien Brody'nin ortaya koyduğu oyunculuk , film ilerledikçe daha da belirginleşen Szpilman karakteri ile harmanlanıyor , çok başarılı bir performansa dönüşüyor .
Roman Polonski'nin uzun dönemden beri gerçekleştirmek için düşünü kurduğu Piyanist , yönetmenin yaşadığı soykırım deneyimi ile birleşmekte .
Kullandığı anlatım tarzı , öykünün bize neler gösterebileceğini tahmin eden seyirciyi beklemediği kontra ataklar ile şaşırtmakta .
Bu sayede etkiliyiciliğini arttıran film , usta bir yönetmen tarafından yaratılan ve soykırım üzerine farklı bir anlatımı tercih eden , son derece başarılı bir film .
