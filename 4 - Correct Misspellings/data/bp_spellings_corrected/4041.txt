Japon sinemacı Kanji Nakajima’nın iki orta metraj filmin ardından çektiği The Clone Returns Home , Moon ile birlikte son yılların en ’ciddi’ bilim kurgu filmi olarak kabul edilebilir .
Belki aynı türde yeni teknolojilerin WriteReviews sürüşünü yapan filmler kadar dikkat çekmemiş olabilir ama , yine tıpkı Moon gibi bilim kurgu sinemasının klasiklerinden süzdüklerini çağdaş temalarla buluşturuyor ve ’bugünün bilim kurgusu’ başlığı altında yer almayı hak ediyor .
The Clone Returns Home , bir astronot ile klonlarının hikayesini anlatıyor .
Japon hükümetinin ısrarlı baskısı üzerine hafızasının kopya edilmesine ve böylece klonlarının önünün açılmasına imkan veren astronot , uzay kazasında hayatını kaybedince ; hükümet adamdan aldığı izni bahane ederek klon astronotu çıkarıyor ortaya .
Adamın çocukluğunda kaybettiği bir ikiz kardeşi vardır ve kopya , bu unutulan kardeşin kimliği ile hayata gözlerini açar .
Kimseyi tanıyamaz ve böylece kopyalama işlemi hükümet gözünde başarısız olur .
Bundan sonra klonun serüvenini takip ediyoruz .
Orijinalini , yani kardeşini sembolik olarak sırtlayışını ve anaevine dönüşlerini izliyoruz .
Bu esnada peşlerinden biri daha geliyor , yeni klon .
Trajik anaevi , klonlama üzerinden buluşan kardeşlerin hüznünü pekiştiriyor .
Nakajima güncel ve tartışmalı bir temayı ele alan filminde , son yıllarda alıştığımız bilim kurgu aksiyon filmlerinden tamamen uzaklaşıyor ve neredeyse aksiyonu ortadan kaldırarak , tıpkı Andrey Tarkovski gibi durağanlığın etkileyiciliğine başvuruyor .
İkiz kardeş fenomeni ile klonlama olgusu arasında müthiş bir çatışma yaratıyor ve buradan hüzünlü bir aile hikayesi çıkarıyor .
Sırtında gizemli bir astronot kıyafeti taşıyan adamın pastoral yolculuğu aklınızdan çıkmıyor .
Türünün klişelerini ve sınırlarını zorlayan bilim kurgu filminde Nuri Bilge Ceylan’ın kısa filmlerini anımsatan pastoral bir yavaşlık var .
Doğadaki uzun yürüyüşler adeta meditasyon gibi .
İçerdiği felsefi ve psikolojik yoğunluk nedeniyle yeni Solaris olarak karşılanan The Clone Returns Home , hafıza kopyalama ve klonlama gibi güncel tartışmalara , ikizlik durumu üzerinden esaslı bir cevap veriyor aslında .
İşin bilimsel boyutunu uzun uzun tartışmıyor olsa da , etik çıkmazlarını sergilemeyi başarıyor .
Astronotun karısının çaresizliği çok etkileyici mesela .
Japon hükümetinin büyük projesini , insanı yok sayan tutumunu eleştirirken farklı bir yol izliyor ve sınır tanımayan bilimsel hırs , geleneksel aile değerleri karşısında etkisiz kalıyor .
Bugünün bilimsel hırsı dünün melankolisine yeniliyor yani .
