Dikkat : Yazı yer yer sürprizbozan içerebilir .
Hafif argo bir tabirle “1 koyup 3 almak” açgözlü insan doğasının yüzlerce , belki de binlerce yıldır düştüğü en açık tuzaklardan biri .
Metası ister altın kesesi ,  ister ekip - biçtiği tarlası , ister borsa kağıtları olsun , elindekini kolay yoldan ikiye katlamak hepimizin rüyası !
Fakat gel - gör ki bu tatlı rüya , eşyanın tabiatını aykırı .
Bu hafta ülkemizde Düzenbazlar Kulübü adıyla vizyona giren Billionaire Boys Club , benzer bir hayalin peşinde kurulan ‘saadet zinciri vari’ bir sistemin hikayesini ele alıyor ; esinlendiği öykü ise Joe Hunt ve Dean Karny’nin gerçek hayat hikayeleri .
Okul yıllarından arkadaş iki gencin , mezuniyet sonrası ayrılan yollarının tesadüfen kesişmesi , olay örgüsünü de ateşleyen fitil oluyor .
Aslında oldukça mütevazi bir hayatı olan ve dişini tırnağına takarak çalışan Joe , en basit tabirle Dean’in araladığı ‘karanlık taraf’ın kapısından kafasını uzatınca , oyunu başkalarının kartlarına göre oynamaya başlıyor .
Ve senaryonun ikinci katmanı tam da bu noktada ortaya çıkıyor : lanet olasıca aidiyet hissi !
Joe’nun çok parlak bir fikirmiş gibi ortaya attığı fakat emsalleri yüzyıllardır kalpazanlar tarafından kullanılan ‘BBC’ ; yani filmin adına da referans olan Billionaire Boys Club rüyası .
Film , 15. dakikadan itibaren cevabı havada asılı olan bu gizemli soru çevresinde şekilleniyor : What is BBC stand for ? / BBC'in açılımı nedir ?
Ya şöyle soralım ; " Ben bu anlattığın BBC'ye binlerce dolar para yatırıyorum , sen benim paramı nereye harcıyorsun ? "
Tanıdık geldi mi ?
Tıpkı bizim ' tosuncuk ' gibi Joe Hunt da , ilk etapta üyelerine 2 katı para kazandırıyor gibi görünürken , bu rüya balonunun patlaması çok uzun sürmüyor .
Sahte değirmenin sahte suyu da bir yere kadar ; sonrası tepetaklak aşağıya giden koca bir BUM !
Bu açgözlü ve ihtiyatsız yatırımcılar açısından olayın yıkıcı tarafı .
İşin seyirci tarafından üzücü tarafı ise aşinası olduğumuz bu hikayenin sürprizlerden arındırılmış , düz anlatım biçimi .
Filmde , senaryonun da ortağı olan James Cox yönetmenliği üstleniyor fakat filme bir yönetmen stili olarak kattığı neredeyse hiçbir şey yok .
Oyuncular senaryonun kendilerine düşen bölümlerini hazır sette oynamış da , kameraman da kayda almış gibi duran maalesef düz bir akış var karşımızda .
Oysa farklı bir kurguyla , senaryoyu farklı bir omurgayla ele alan bambaşka bir film izleyebilirdik ; olmamış , olmadı .
Bu yapı içerisinde filmin başrolleri Ansel Elgort ve Taron Egerton ellerinden geleni yapıyor ama karakterlerine bizi ısındıramıyorlar .
Öte yandan filmin iki parlak isminden biri olan Kevin Spacey , oyunculuk dersi vermeden , hafif çatlak dolandırıcı karakterini en iyi biçimde canlandırıyor .
Diğer öne çıkan isimse genç artist Sydney Evans karakterine hayat veren Emma Roberts .
Roberts , bu düzenbazlık düzeni içerisinde - buna sanat dünyasının sahtekarlığı da dahil - süs bebeği gibi kalan Sydney karakterini bir şekilde öne çıkarmayı başarıyor .
Uzun lafın kısası , 80'lerin özgür ve çılgın partileri ve Andy Warhol güzellemesi gibi hoş atmosferleri de filmi kurtarmaya yetmiyor maalesef ve oldukça çarpıcı biçimde uyarlanabilecek bu hikaye , film tarihinde sıradan bir biyografik film olarak geçiyor . twitter . com / duygukocabayli
