Tahmin ediyorum ki , eğer yirmi sekiz yaşında bir erkek yerine on yaşında bir kız olsaydım , Macera Adası yılın en iyi filmleri listemde tartışmasız bir numaraya yerleşirdi .
Veya on yaşında bir kıza sahip olsaydım ve Macera Adası'na beraber gitseydik , son yılların en eğlenceli baba - kız günlerinden birini yaşardım .
Şimdilik bu tür bir fantazi on beş yıl sonra Macera Adası'nın Blu - Ray kopyasını olası kızımla izlerken hayat bulabilir .
Yani uzun lafın kısası Macera Adası , beş - on iki yaş arası kızlar için mükemmel bir film .
Yirmi sekiz yaşında bir film eleştirmeni için ise mükemmel olmasa bile şirin ve yaratıcı , küçük bir aile eğlencesi .
Fakat filmin hedef seyircisi arasında olmadığıma göre kişisel olarak çok büyük beklentilerim olmamalı .
Bazı aile filmleri vardır , Ratatoille veya Neşeli Ayaklar gibi , kaç yaşında olursanız olun sonsuz yaratıcılığndan ve görsel dehasından büyülenmemeniz zordur .
Macera Adası , benzer doğal görüntüleri ve mesajları'na rağmen Neşeli Ayaklar ile aynı kategoride değil .
Fakat yüzeysellik ve materyalizm dolu Bratz , High School Musical ve benzeri dizilerin 5-15 yaş arası kız demografisine hakim olduğu günümüz popüler kültür karmaşası içinde , doğa ile birebir yaşamanın , cesaretin , ve en önemlisi hayalgücünün önemini vurguluyor .
Macera Adası hakkında küçün bir aile filmi yorumunda bulundum , çünkü adına rağmen , hayret uyandıran macera ve aksiyon sahmeleriyle dolu Narnia Günceleri tarzı bir fantazi gişe filminden uzak , mütevazi bir yarı fantastik , yarı gerçek bir mini - macera .
Filmin ilk konu dönümü aslında daha kapsamlı bir kurtuluş macerasının sinyallerini veriyor .
Dünyanın geri kalanı tarafından mekanı bilinmeyen tropik bir adada bilim adamı babası ve arkadaşları deniz aslanı , iguana ve pelikanla yaşayan Nim ( Küçük Gün Işığı Abigail Breslin ) , dünyanın dört köşesini sarmalayan tehlikeli maceralarla dolu , Indiana Jones tarzı Alex Rover kitaplarıyla kişisel bir bağlantı kurar .
Bir gün Nim'in babası Jack ( 300 ? deki kas abidesi savaşçının tam tersi bir rolde Gerard Butler ) , denizin ortasında kaybolur .
Ne yapacağını bilemeyen Nim , kahramanı Alex Rover'dan yardım ister .
Fakat ne yazık ki Alex Rover , aslında nevrotik ve agorofobik San Francisco yazarı Alexandra Rover'dır ( Saygıdeğer aktris imajına rağmen kendini gülünesi pozisyonlara sokmaktan korkmayan Jodie Foster ) .
Bu noktadan sonra tahminimiz Alexandra Rover'ın korkularını yenip Nim'in adasına yolunun düşmesi , ve Nim ve Alexandra'nın büyük maceralar sonucunda Jack'i kurtarmaları .
Fakat film Alexandra'nın uzun yolculuğu üzerine gereğinden fazla odaklanıyor .
Ayrıca Nim'in adayı işgal etmeye çalışan turist gemisine karşı savaşmasını anlatan ' Tropik ' Evde Tek Başına tarzı orta bölüm , hem hikayeye hiç bir katkıda bulunmuyor , hem de Jack'in kurtuluşuna olan ilgimizi azaltıyor .
Hikaye , ilk yarısında yarattığı beklentileri bir türlü karşılayamıyor , ve sonuçta ortasında bitmiş hissi yaratan tembel bir final sunuyor .
Yazar ikili Jennifer Flackett ve Mark Levin , hikayenin eksiklerini yaratıcı ve etkileyici bir görsel stille kapatmaya uğraşıyorlar , ve çoğunlukla başarılı oluyorlar .
Özellikle Hollywood'un göz kırpmadan başvurduğu Bilgisayar CGI efektleri yerine , yer yer iki boyutlu animasyon , yer yer ise animatronik hayvan efektleri kullanan basit görsel yapısı , hikayenin hayalgücü dolu havasını mükemmel bir biçimde destekliyor .
Küçük kusurlarına rağmen Macera Adası , yaratıcılık ve hayalgücü dolu , baştan sona pozitif bir aile filmi .
Şu günlerde örneğini bulmak zor .
Özellikle eğer 5-12 yaş arasında bir kızınız varsa , veya 5-12 yaş arasında bir kız iseniz !
