Arabani’yi izlerken festivallere ve bizi böyle farklı kültürlerin filmleriyle karşılaştıran dağıtımcılara bir kez daha şükranlarımı sundum içimden .
Özelikle de sezonun açılmasına ramak kalmışken Arabani’nin birkaç salonda da olsa bizlerle buluşması mutluluk verici .
Filme ismini veren Arabani , Arapça ve İbranice karışımı bir dil , İsrailli Araplar ve Dürzi hakları tarafından kullanılıyor .
Yani Müslüman ve Yahudi olmayan Araplar tarafından .
Film topraklara dönüş hikayesi .
Aslında basit ama çerçevesini net çizen bir senaryosu var .
Geçen yıl Kudüs Film Festivali’nde en iyi senaryo ödülü kazanan film Dürzi Joseph’in yıllar sonra kızı Smadar ve oğlu Eli ile doğduğu köye , anne evine geri dönmesiyle start alıyor .
Ortadaki sorun Joseph’in geri dönmesinden çok Yahudi bir kadınla evlenmesi ve o kadından çocuklarının olması .
Dini açıdan bir Dürzi’nin Yahudi bir kadınla evlenmesinin yasak ( günah ölçüsünde ) olduğunu ve bunun sonuçlarının gayet katı olduğunu öğreniyoruz filmden .
Film bir yandan da şehirden köye gelen , köyün pozitif ortamında kendisine yer edinmek isteyen ama ‘şehirli ve farklı’ olduğu için baskılarla karşılaşan şehir insanlarını hatırlatmadı desem yalan olur .
Ama geleneksel bir reddedişten çok dini tabanlı olması iki kavramı ayırıyor .
Tabii Joseph’in durumu farklı , oralı .
Eski sevdiği , annesi , dostları herkes orada , onu tanıyor ve kararından dolayı yargılıyor .
Annesi ilk tokadı atıyor , bırakıp gittiği ve babasının cenazesine gelmediği için .
Ama anne yüreği bir yerden sonra yumuşuyor , alışıyor hiç tanımadığı torunlarına .
Eski sevgilisi soğuk , onunla evlenen eski arkadaşı ise bir yere kadar onu anlıyor .
Tabii baskı altında olan sadece o değil çocukları Smadar ve Eli de aynı şekilde baskıdan nasipleniyor ve istenmeyen kişiler ilan ediliyorlar .
Filmin en iyi yanlarından biri de tüm bu baskılar yaşanırken olayları dramatize etmeden vermiş olmasında .
Yönetmen bir durum tespiti yapar gibi teker teker önümüze sermiş olayları .
Yani dini ölçekli mahalle baskısı denen şeyin üzerinden bir kez daha bizden uzak topraklarda geçmiş oluyoruz .
Film bir yandan da bu tür baskı toplumlarında kendi özgür iradesiyle çoğunluğa karşı duran insanların ( azınlık ) varlığını da koymuş ki , oradan bir rahatlama kapısı açmış bize ve filme .
Adi Adwan’ın yazıp yönettiği film karşı tepkiler üzerinden de ilham alıyor .
14 yaşındaki Eli annesini bırakıp köye geldikleri için zaten mutsuz .
Buna yaşadıkları baskılar da eklenince Yahudi kıyafetleriyle ortalıkta dolaşıyor , köyün bayrağını direğinden söküyor .
Smadar ise daha duygusal tepkilere sığınıyor , köyün delikanlılarından Samir’le birbirlerinden etkileniyor ve o durumu yaşamaya başlıyorlar .
Aile içinde pekişen durum dışarıda iyice sarpa sarmış vaziyette !
Tehditler ardı ardına geliyor .
Yani durum değişmeleri falan değil , çocukların saf kan Dürzi olmaması .
Film tabular ve onların kırılamaması hatta iyice sabitlenmesi üzerinden güzel bir noktaya parmak basıyor ve tercihler konusunda affedici davranmak yerine baskılamayı seçen bir gruba odaklanıyor .
Daha önce sinemasına ve kültürlerine tanışık olmadığımız bir film Arabani .
Bir dil üzerinden yola çıkıyor ama baskıcı bir toplumun izini sürüyor , bazen bıraktığın topraklar geldiğin gibi karşılamaz seni lafının ete kemiğe bürünmüş hali Arabani .
İzlemenizi salık veririm … twitter . com / BanuBozdemir
