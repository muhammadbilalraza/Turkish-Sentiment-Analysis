Konu bir avuç gazetecinin en yüksek otoriteye sahip insanlar tarafından yapılan bir komployu halka açması etrafında oluşan gazetecilik prosedüreli türüne geldiğinde , gerçek hayatta Watergate skandalını meydana çıkarmış iki Washington Post gazetecisi erafında oluşan 1976 yapımı şaheser al The President’s Men’den daha iyisini bulmak zordur .
Alan J. Pakula’nın filmi popüler kültürde o kadar kalıcı bir yer edinmiştir ki , günümüzde bile ne zaman gazeteciler etrafında oluşan bir film vizyona girse ilk olarak al The President’s Men ile karşılaştırılacaktır .
Bu karşılaştırmaların aklıma gelen son bariz örneği 2007 yılında David Fincher’ın seri katil / gazeteci prosedüreli filmi Zodiac vizyona girdiğinde yapılmıştı .
Fincher , muazzam Zodiac ile al The President’s Men’in kalitesine yaklaşmıştı , ama türün kralını tahtından edememişti .
Sıra bir grup Boston Globe gazetecisinin çocuklara tecavüz eden papazların katolik kilisesi tarafından örtbas edildiği komployu 20’li yılların başında meydana çıkardığı gerçek hikayeden uyarlanan Spotlight’a geldiğinde , al The President’s Men’in vizyonundan kırk yıl sonra aynı oranda etkileyen , geren , ve sinirlendiren bir gazetecilik prosedüreli şaheseri görüyoruz .
Spotlight , al The President’s Men ve türün diğer iyi örneklerinin yaptığı gibi aşırı duygusallıktan uzak durarak işlediği konunun sert gerçekliğine odaklanıyor , ve bu sayede papazlar tarafından yapılan çocuk tecavüzleri gibi ince bir meseleyi melodramatik tona sahip filmlerden duygusal bakımdan daha etkileyici bir biçimde inceliyor .
İşte Spotlight’ın al The President’s Men’in kalitesi üzerine getirdiği yenilik de bu : Kuru prosedürel yaklaşımına rağmen seyirciden yüksek oranda duygusal bir tepki çekebilmesi .
Tabi ki masum çocukların bu denli çirkin bir biçimde kullanılması etrafında oluşan bir hikaye , bir avuç politikacının ta 1970'li yıllarda seçimi çalmaya çalışmasından daha güçlü bir duygusal tepkiye sebep olacaktır .
Fakat papaz tecavüzleri ve katolik kilisesinin bu skandalı örtbas etmesi hakkında bir sürü film yapıldı , ve kanımca Spotlight’ın bu konuda şimdiye kadar en etkileyici yapım olmasının sebebi Josh Singer ve Tom McCarthy’nin sıkı senaryosu , Tom McCarthy’nin sabırlı ve titiz yönetimi , ve efsanevi oyuncu kadrosunun yarattığı kontrollü olduğu kadar duygu dolu performanslarında saklı .
Spotlight , Boston Globe gazetesinde bir grup sabırlı ve detay bazlı gazetecinin bir yıl boyunca bir mesele üzerinde araştırma yapıp uzun raporlar hazırladığı Spotlight bölümüne odaklanıyor .
İnternetin geleneksel gazeteciliği darmadağın etmeye başladığı 20li yılların başında Boston Globe’a gelen New York’lu editör martı Baron ( Liev Schreiber ) , gazeteye yeni bir heyecan aşılamak için Spotlight ekibinin tecavüzcü papazlar komplosunun peşinden gitmesini önerir .
Katolik kilisenin Boston üzerindeki kontrolü büyüktür ve biliniyordur , ve bu yüzden bir sürü gazeteci o ana kadar bu kadar narin bir meseleyi takip etmek istememiştir .
Fakat Baron , Boston’lu olmadığı için bu konuya daha objektif bakabilmektedir .
Göz önünde bulunan haksızlıkları gerçekten görebilip bir şey yapabilmek için konuya dışarıdan bakmanın önemi üzerinde duruyor Spotlight .
Aralarında Mike Rezendes ( Mark Ruffalo ) , Sacha Pfeiffer ( Rachel McAdams ) , ve Walter Robinson ( Michael Keaton ) gibi saygıdeğer profesyönellerin bulunduğu Spotlight ekibi , bu meselenin peşinden gittikçe komplonun aslında ne kadar büyük ve global olduğunun farkına varırlar .
Araştırmaları ilerledikçe ilk başta 10'a yakın papazın suçunu meydana çıkaracağını zanneden ekip , safi Boston’da yüzlerce papazın çocuklara tecavüz ettikleri için başka kiliselere transfer olduklarını öğrenirler .
Bu papazlar tutuklanmamış ve hapse girmemişlerdir , ve transfer edildikleri kiliselerde tecavüzlere devam etmektedirler .
Spotlight ekibi bu mide bulandıran kısır döngü komplosunu açığa çıkarırken meselenin aslında ne kadar kişisel olduğunun da farkına varırlar .
Katolik kilisesi ile büyüyen Mike karakteri , ve bu karakteri yaşama getirmekte Mark Ruffalo’nun usta performansı seyirciyle bu konuda duygusal bir bağ kurabilmek bakımından çok önemli .
Filmin diğer performansları da harika .
Tom McCarthy , The Station Agent ve The Visitor gibi bağımsız dramalar ile saygı kazanmış bir yönetmen .
Geçen senenin rezil Adam Sandler komedisi The Cobbler’ı yönettikten sonra McCarthy , Spotlight gibi bir şaheser ile resmen günah çıkartıyor .
McCarthy’nin tipik prosedürel yönetimi ilk bakışta fazla stilden yoksun ve düz gelebilir , fakat ince numaralar ile seyirciden duygusal bir tepki almayı başarıyor .
Spotlight ekibinin papazlar tarafından tecavüze uğrayan insanlarla röportaj yaptığı sekanslarda hemen hemen her zaman arka planda bir kilise görüyoruz , bu da beynimizin arkasında tehdidin ve kilisenin muhteşem gücünün ne kadar yakında olduğunu her an fark ettiriyor .
McCarthy , ayrıca ne zaman tansiyonu yükseltmesi gerektiğini bilerek harika bir ritim yaratıyor bu tür bir film için .
al The President’s Men’de Robert Redford’un suikaste kurban gideceğini zannettiği gerilimli sahnenin benzeri Spotlight’ta da var , fakat bu sefer sahne içindeki karakterin çocukları korumak için yaptığı bir seçim etrafında oluşuyor .
Spotlight , herhangi bir politik veya dini organizasyona verilen sınırsız otoritenin ne kadar yokedici olabildiğini , kocaman toplumların yaşamlarını ne kadar darmadağın edebileceğini sabırlı bir yaklaşımla inceleyerek yılın en etkileyici filmlerinden birini sunmayı başarıyor .
