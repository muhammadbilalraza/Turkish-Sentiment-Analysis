Maskeli Süvari hakkında söylenebilecek en iyi şey yakın zamanın diğer western - komedi - aksiyonu , Will Smith’li Wild Wild West kadar kötü olmadığı .
Gore Verbinsky ve Johnny Depp ekibinin yeni macerası ayrıca Yeşil Yaban Arısı ( The Green Hornet ) ’in Seth Rogen’lı otçu komedisi adaptasyonundan daha az çocuksu ve daha çok eğlenceli .
Belki de bildiğiniz üzere The Green Hornet , 1936 yılında ABD radyosunda Maskeli Süvari’nin daha güncel bir versiyonu olarak yaratılmıştı .
İki kahraman da benzer maskeler takıp kötü adamlarla savaşırken stereotipik etnik yardımcıları sayesinde ırksal gelişmeleri yüz sene geriye götürmüşlerdi .
Aslına bakarsanız efsaneye göre brit Reid’in ( Yeşil Yaban Arısı ) kendisi John Reid’in ( Maskeli Süvari ) büyük torunu .
Barda kız tavlamak isterseniz eminim ki bu önemli bilgi size çok yardımcı olacaktır .
Michel Gondry yönetimindeki hipster Yeşil Yaban Arısı filminde Seth Rogen , Çok Fena filmine giremeyen esprileri bu filme sıkıştırıp kolaydan para kazanıyordu .
Maskeli Süvari’nin ekibi , en azından epik bir özel efekt şöleni ile seyircisini eğlendirmek için elinden geleni yapıyor .
250 milyon dolarlık bütçesine rağmen gayet eksantrik esprilere bile sahip bir film .
Bazı eksantrik anlar işe yarıyor ve akılda kalıyor , Tonto’nun ( Johnny Depp ) kötü adamlardan birini ördek bacağıyla tecavüz etme tehdidi mesela ( Şaka yapmıyorum , bu sahne var filmde ) .
Diğerleri biraz bayat kalıyor , Tonto’nun kafasındaki ölü kartalı durmadan fıstık kabukları ile beslemeye çalışması çabucak eskiyor mesela .
Yine de Depp ve Verbinski’nin başarılı olması için kocaman bir baskı ile gelen bu denli yüksek bütçeli bir filmle azıcık dalga geçmeleri takdire değer .
Fakat ne yazık ki Maskeli Süvari , aynı ekibin yarattığı Karayip Korsanları serisinin düştüğü tuzağa düşüyor ve ümit verici bir başlangıçtan sonra bitmek bilmeyen , şişirilmiş bir baş ağrısı ile sonuçlanıyor .
Karayip Korsanları serisinin üçüncü filmi At World’s End’in son saati boyunca bir sürü aspirin yuttuğumu hatırlıyorum .
Maskeli Süvari’ye gitmeden önce de ağızlara iki aspirin atmak tavsiyemdir .
Bu biraz hayal kırıklığı yaratıyor tabii , çünkü yaşlı Tonto’nun bir çocuğa maceralarını anlattığı açılıştan sonra aslında gayet dahiyane bir aksiyon sekansı ile açılıyor film .
Silahlara inanmayan kanun adamı John Reid ( Armie Hammer ) , Tonto’nun yardımıyla psikopat Butch Cavendish’i ( Hollywood’un en yetenekli karakter oyuncularından William Fichtner ) hızla giden bir trenin üzerinde yakalamaya uğraşıyor , tabii ki tren yolun sonuna varıp içindeki herkesi öldürmeden önce .
Bu heyecanlı aksiyon sekansı doğru ellerde pahalı bir Hollywood sahnesinin ne kadar efektif ve akılda kalıcı olabileceğini kanıtlıyor .
Buster Keaton’un en başarılı işlerini andıran fiziksel komedi koreografisi ve görsel espriler , gerçekten heyecan verici bir açılış ortaya koyuyor .
Ne yazık ki Verbinski kendi başarısını az sayıyor ve finalde aynı sahnenin abartılmış , steroidli bir versiyonunu sunmaya uğraşıyor .
Bu sefer iki tren , iki rayın üzerinde birbirini kovalıyor .
Neredeyse yirmi dakika süren bu sekans bir süre sonra seyirciyi yoruyor ve filmin artık bitmesine dua ettiriyor .
Bir bakıma Verbinski , kendi muazzam açılış sekansının antitezini filmin sonu ile kendi kendine sunuyor .
Maskeli Süvari’nin ilk yarısı aslında gayet ilgi çekici ve sürükleyici .
Senaryo tipik bir intikam filmi yaratıyor ama en azından bunu az da olsa enerji ve yaratıcılık ile yapıyor .
Fakat ilk yarıdan sonra , aynen Karayip Korsanları filmlerinde olduğu gibi konu gereksizce karmaşıklaşıyor ve hikaye açıldıkça kişisel ilgimiz kapanıyor .
Sıra Tonto’ya gelmişken , Johnny Depp’in tipik eksantrik karakter performansları arasında Tonto nerede duruyor ?
Belki de Jack Sparrow veya Willy Wonka kadar bariz ve rahatsız edici değil konu deliliğe geldiğinde , ama Dark Shadows’un Barnabas Collins’inden biraz daha uçuk olduğu kesin .
İşin sonunda Maskeli Süvari beklenenden daha eğlenceli bir yapım .
Fakat eğer aynı ekipten gerçekten mükemmel bir western izlemek isterseniz , Rango'yu hatırlatmak isterim .
